<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 13, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 13, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e12582">
        <head xml:id="bb-d1e12582-Hd1e119">III, D. 13, Dubia</head>
        <div xml:id="bb-d1e12582-Dd1e122">
          <head xml:id="bb-d1e12582-Hd1e124">Dub. I.</head>
          <p xml:id="bb-d1e12582-d1e127">In parte ista sunt quaestiones circa litteram. Et primo quaeritur de hoc quod dicit :
      Christus est caput, in quo sunt omnes sensus, in Sanctis vero quasi solus tactus. Sed contra
      : Origenes, Super Leviticum, distinguit quinque sensus spirituales correspondentes quinque
      corporalibus. Et ibidem dicit quod omnes illi sensus sunt in viris saqctis et spiritualibus
      : ergo nihil dicit quod in Sanctis est solus tactus. Item, in spiritualibus tactus est
      sensus. nobilior et perfectior, pro eo quod magis iungit de proximo ei in quo est summa
      nobilitas, utpote Deo. Ergo videtur quod multo magis quam tactus deberent alii sensus in
      viris sanctis reperiri.</p>
          <p xml:id="bb-d1e12582-d1e130">Est igitur quaestio, quid <name ref="#Augustine">Augustinus</name> hic vocet quinque sensus spirituales ; et, iuxta hoc,
      quid sint sensus spirituales et qualiter distinguantur.</p>
          <p xml:id="bb-d1e12582-d1e136">Respondeo : Dicendum quod sensus nominat usum alicuius potentiae existentis in re vivente
      et a re vivente secundum naturam. Per hunc etiam modum in spiritualibus sensus dicit usum
      donorum gratuitorum, quae quidem dona sunt eo vitalia quo sunt gratuita. Potest igitur
      sensus accipi large pro quocumque usu gratiae perfecto et evidenti. Et sic accipi <name ref="#Augustine">Augustinus</name>
      in littera, cum dicit quod in Christo fuerunt omnes sensus, in aliis vero solus tactus ,
      quia Christus habuit dona gratiarum quantum ad habitus et eorum usus in omnimoda plenitudine
      numerositatis et perfectionis. ; alii vero habent quantum sufficit ad usum vitae
      spiritualis. Et, quia tactus est sensus maxime necessarius vitae, ideo dicit quod in aliis
      Sanctis est solus tactus. Unde sicut animal perfectum excedit animalia imperfecta in
      nobilitate vitae et integritate sensuum, sic Christus in gratiae plenitudine excellentiam
      habet respectu omnium Sanctorum.</p>
          <p xml:id="bb-d1e12582-d1e142">Alio modo sensus potest dici stricte ; et sic sensus spiritualis dicitur usus gratiae
      interior respectu ipsius Dei secundum proportionem ad quinque sensus. Et sic accipit
      Origenes et <name ref="#Bernard">Bernardus</name>, qui distinguunt quinque sensus interiores, quorum numerum facile est
      assignare. Quilibet enim illorum sensuum, sicut vult <name ref="#Bernard">Bernardus</name>, radicem habet in intellectu
      et affectu, pro eo quod cognitionem experimentalem dicant. Sed quidam se magis tenent ex
      parte intellectus ut visus et auditus ; quidam ex parte affectus, ut odoratus, gustus et
      tactus. Et sufficientia patet sic : quia ex parte intellectus contingit dupliciter circa
      cognitionem alicuius exerceri : aut proprio intuitu, et sic est visus ; aut aliena
      excitatione sive instructione, et sic auditus. Circa affectionem vero triplicem contingit
      reperire statum : aut in remotione, et sic odoratus ; aut in approximatione, et sic gustus ;
      aut in unione, et sic tactus, qui est perfectior inter omnes sensus et spiritualior propter
      hoc quod maxime unit ei qui est summus spiritus ; propter quod dicitur 1 ad Corinthios 6, 17
      : Qui adhaeret Deo unus spiritus est. Ex his patet littera et responsio ad quaesita. Aliter
      enim <name ref="#Augustine">Augustinus</name> accipit sensus quam Origenes et <name ref="#Bernard">Bernardus</name>. Patet etiam illud quod ultimo
      quaerebatur.</p>
        </div>
        <div xml:id="bb-d1e12582-Dd1e158">
          <head xml:id="bb-d1e12582-Hd1e160">Dub. II.</head>
          <p xml:id="bb-d1e12582-d1e163">Item quaeritur de hoc quoci dicit quod Sanctis dat Deus spiritum ad mensuram. Contra,
      Iacobi 1, 5 : Qui dat omnibus affluenter etc. : Glossa : Omnia dat omnibus non in mensura.
      Ergo etc. Item, eadem largitate et liberalitate dat gratiam membris qua dat gratiam capiti ;
      sed primum fecit largitate immensa : ergo et secundum.</p>
          <p xml:id="bb-d1e12582-d1e166">Respondeo : Dicendum quod, cum dicitur Deus dare spiritum non ad mensuram sive non in
      mensura, hoc dupliciter potest intelligi : vel quia fiat privatio mensurae respectu doni
      dati ; et sic accipit <name ref="#Augustine">Augustinus</name>, cum dicit quod Sanctis non convenit illud quod dicitur de
      Christo, quod datus sit ei spiritus non ad mensuram. Alio modo potest intelligi privatio
      mensurae respectu largitatis ipsius im partientis ; et sic intelligitur illa Glossa
      praedicta, quoniam non intendit dicere quod gratia collata unicuique sit sine mensura, cum
      dicat Apostolus : Unicuique, sicut mensus est Deus mensuram fidei ; sed hoc vult dicere quod
      illa gratia confertur ex liberalitate immensa, cuius signum est quod omnibus dat affluenter
      et non improperat. Et sic patet responsio ad obiecta. Posset etiam dici quod <name ref="#Augustine">Augustinus</name>
      intelligit respectu singularis personae, sed praedicta Glossa respectu totius Ecclesiae ; et
      ideo non est controversia, quoniam in Ecclesia est plenitudo numerositatis, quae excedit
      mensuram cuiuslibet Sancti, sicut dictum est supra.</p>
        </div>
        <div xml:id="bb-d1e12582-Dd1e176">
          <head xml:id="bb-d1e12582-Hd1e178">Dub. III.</head>
          <p xml:id="bb-d1e12582-d1e181">Item quaeritur de hoc quod dicit : Acceperunt de plenitudine non secundum essentiam, sed
      secundum similitudinem. Videtur enim falsum dicere, quoniam secundum hoc posset dici quod
      accepimus de plenitudine gratiae Petri secundum similitudinem ; habuimus enim gratiam
      similem ei. Item, huic expositioni videtur littera sequens in textu Evangelii repugnare, cum
      additur : Lex per Moysen data est, gratia et veritas per Iesum Christum facta est ; sed
      Moyses illam eamdem Legem communicavit aliis quam suscepit : ergo Christus eamdem gratiam.
      Item, nos particimus carni et sanguini eius per veritatem et substantiam : ergo pari ratione
      et gratiae ; aut si non, quaeritur quare non?</p>
          <p xml:id="bb-d1e12582-d1e184">Respondeo : Dicendum quod, cum dicitur aliquis accipere de aliquo ; de potest importare
      habitudinem partis ad totum, sicut aliquis accipit de vino quod est in dolio ; vel potest
      importare habitudinem principiati ad principium, sicut, si aliquis accendat candelam ad
      ignem alterius candelae, dicitur accepise de eius lumine. In utraque autem harum
      comparationum haec praepositio de importat aliquam unitatem et convenientiam ; sed in prima
      notat convenientiam in substantia et natura, in secunda vero notat convenientiam in
      conformitate quadam quae attenditur secundum aliquod commune.</p>
          <p xml:id="bb-d1e12582-d1e187">Quoniam ergo gratia Christi non fuit transfusa in nos per decisionem partis a parte, sed
      efficaciam habuit ut Deus nobis consimilem gratiam daret merito gratiae Christi, hinc est
      quod <name ref="#Lombard">Magister</name> dicit nos accepisse de gratia Christi, non quantum ad essentiam, sed quantum
      ad similitudinis convenientiam, nolens per hoc excludere redundantiam et influentiam gratiae
      capitis, sed volens auferre divisionem et transmutationem gratiae ab uno subiecto in aliud,
      ne falso intelligatur illud verbum evangelicum. Nec est simile de Lege et corpore Christi
      respectu gratiae, quia tam Lex quam Christi corpus potest transferri de manu in manum, non
      sic gratia de subiecto in subiectum. Et per hoc patet totum.</p>
        </div>
        <div xml:id="bb-d1e12582-Dd1e194">
          <head xml:id="bb-d1e12582-Hd1e196">Dub. IV.</head>
          <p xml:id="bb-d1e12582-d1e199">Item quaeritur de hoc quod dicit : Sane potest dici, ipsum secundum hominem a conceptione
      accepisse gratiae plenitudinem ; quoniam super illud Lucae 4, 21 : Hodie impleta est
      Scriptura, dicit Glossa : Prae omnibus Sanctis unctus est unctione spirituali, quando
      descendit super eum Spiritus Sanctus in specie columbae. Sed hoc fuit, quando iam erat
      triginta annorum : ergo non ab ipsa conceptione. Item, si ab ipsa conceptione habuit
      plenitudinem, frustra ergo descendit super eum Spiritus Sanctus, dum baptizatur a Ioanne,
      sicut dicitur Lucae 3, 21 et Matthaei 3, 16.</p>
          <p xml:id="bb-d1e12582-d1e202">Respondeo : Dicendum quod est loqui de plenitudine secundum existentiam et secundum
      apparentiam et secundum redundantiam. Dico ergo quod in Christo ab instanti conceptionis
      fuit plenitudo secundum existentiam, quia omnem habuit gratiae perfectionem. Secundum autem
      apparentiam fuit in descensu columbae, ubi testimonium habuit de supernis quod ipse esset
      unigenitus Filius Dei ; et tunc apparuit quod omni gratia plenus fuit, cum Spiritus Sanctus
      in columbae specie super eum requievit. Unde in temporibus retroactis per opera exteriora
      apparebat proficere, sed tunc apparuit omni bono repletus esse. Secundum redundantiam fuit
      ex tunc et deinceps, quia ex tunc aliquos sanctificavit et verba vitae disseminavit et
      nostrae postmodum reparationis mysterium consummavit. Et sic patet quod non est
      controversia, quoniam illa Glossa intelligitur quantum ad redundantiam vel apparentiam, non
      sic littera praesens.</p>
        </div>
        <div xml:id="bb-d1e12582-Dd1e207">
          <head xml:id="bb-d1e12582-Hd1e209">Dub. V.</head>
          <p xml:id="bb-d1e12582-d1e212">Item quaeritur de illa responsione <name ref="#Lombard">Magistri</name>, qua explanat verba <name ref="#Ambrose">Ambrosii</name>, ultimo capitulo
      dicens : Proficiebat humanus sensus in eo secundum ostensionem et aliorum hominum opinionem.
      Videtur enim insufficienter dicere quod ita possit dici de sensu Dei quod proficiebat
      secundum ostensionem. Item, non videtur ista expositio sufficere ad intellectum <name ref="#Ambrose">Ambrosii</name>,
      quia <name ref="#Ambrose">Ambrosius</name> vult probare duas naturas et duos sensus in Christo per hoc quod Christus
      proficiebat. Si ergo veritas naturae non probatur nisi per veritatem profectus, omnino
      videtur velle intelligere <name ref="#Ambrose">Ambrosius</name> quod Christus profecerit veraci profectu.</p>
          <p xml:id="bb-d1e12582-d1e230">Respondeo : Dicendum quod absque dubio <name ref="#Lombard">Magister</name> veritatem dicit, sed aliquid plus voluit
      dicere <name ref="#Ambrose">Ambrosius</name>, non tamen tantum voluit dicere quantum verba sonare videntur. Videtur enim
      in his verbis sensisse quod Christus secundum humanam naturam habuit ignorantiam, quae
      expulsa fuit per scientiam acquisitam. Propter quod sciendum quod non vult illud dicere, sed
      hoc vult dicere quod sensus exterior profecerit veraciter quanum ad cognitionem
      experientiae. Unde, si dicat illum puerum ignorasse, non est aliud dicere quam inexpertum
      esse ; et per hoc satis probatur veritas humanae naturae quia talis experientia competit ei
      secundum naturam asumptam. Sed haec melius erunt manifestanda, cum agetur de Christi
      scientia, quod quidem fiet in distinctione proxima.</p>
        </div>
      </div>
    </body>
  </text>
</TEI>