<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 14, A. 3, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 14, A. 3, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e13762">
        <head xml:id="bb-d1e13762-Hd1e119">III, D. 14, A. 3, Q. 3</head>
        <head xml:id="bb-d1e13762-Hd1e122" type="question-title">Utrum Deus communicaverit animae Christi omnipotentiam sicut
    communicavit omniscentiam.</head>
        <p xml:id="bb-d1e13762-d1e125">Tertio quaeritur, utrum Deus communicaverit animae Christi omnipotentiam sicut communicavit
    ei omniscientiam.</p>
        <div xml:id="bb-d1e13762-Dd1e128" type="rationes-principales">
          <head xml:id="bb-d1e13762-Hd1e130">Rationes Principales</head>
          <p xml:id="bb-d1e13762-d1e133">Et quod sic, videtur. Ad Philippenses 2, 9 : <quote xml:id="bb-d1e13762-Qd1e135">Dedit illi nomen, quod est super omne
       nomen</quote>. Ergo, si non dedit ei nomen sine re, dedit igitur illi virtutem super omnem
      virtutem et potentiam super omnem potentiam : ergo dedit ei omnipotentiam.</p>
          <p xml:id="bb-d1e13762-d1e139">Item, cum tria sint in anima, potentia, scientia et voluntas, ut vult Richardus, voluntas
      praesupponit scientiam et scientia praesupponit potentiam. Ergo natura, quae est capax
      scientiae, est capax potentiae : ergo quae est capax omniscientiae est capax omnipotentiae :
      sed anima Christi fuit capax omniscientiae, sicut supra ostensum fuit : ergo fuit capax
      omnipotentiae.</p>
          <p xml:id="bb-d1e13762-d1e142">Item, amplioris extensionis est scientia quam potentia : omne enim quod Deus potest, scit,
      sed non convertitur ; sed quod capax est rei maioris est capax rei minoris : ergo, si anima
      Christi fuit capax omniscientiae, fuit etiam capax omnipotentiae : ergo debuii Deus ei
      communicare omnipotentiam.</p>
          <p xml:id="bb-d1e13762-d1e145">Item, posse scire unum scibile est potentiae, ergo posse scire duo scibilia est maioris
      potentiae, et sic procedendo : ergo posse scire infinita scibilia : est summae et infinitae
      poteritiae ; sed anima Christi potuit scire infinita scibilia : ergo Deus communicavit ei
      omnipotentiam.</p>
          <p xml:id="bb-d1e13762-d1e149">Item, artifex materialis non solum communicat filio suo scientiam simplicis notitiae, sed
      etiam sdentiam practicam : ergo multo fortius hoc Deus communicavit animae Christi ; sed
      scientia practica habet operationem coniunetam et operatio habet potentiam praeviam : ergo,
      si Deus communicavit animae Christi scientiam practicam omnium rerum, communicavit ergo ei
      omnipotentiam.</p>
          <p xml:id="bb-d1e13762-d1e152">Item, sicut intellectus animae Christi coniunctus est divinae sapientiae, ita etiam et
      virtus illius animae iuncta est divinae potentiae : dicimus enim Christum Dei virtutem et
      Dei sapientiam. Ergo sicut intellectus animae Christi propter coniunctionem eius ad summam
      sapientiam est factus omnisciens, ita et virtus propter coniunctionem cum summa potentia
      debuit fieri omnipotens.</p>
          <p xml:id="bb-d1e13762-d1e155">Sed contra : Omnis potentia creaturae sequitur ipsam substantiam creaturae ; sed
      omnipotentia praecedit substantiam omnis creaturae, quia potest producere omne ens : ergo
      nulli creaturae communicari potuit omnipotentia.</p>
          <p xml:id="bb-d1e13762-d1e158">Item, nihil habens omnipotentiam potest ab aliquo excedi vel superari, quia nihil est maius
      omnipotente ; sed necesse est omnem creaturam a Deo excedi et superari : ergo impossibile
      est alicui creaturae omnipotentiam communicari.</p>
          <p xml:id="bb-d1e13762-d1e161">Item, <quote xml:id="bb-d1e13762-Qd1e163">nullius substantiae finitae potest esse virtus infinita</quote>, sicut dicit
      <name ref="#Aristotle">Philosophus</name>, et ratio manfestat ; sed omnipotentia est virtus infinita : ergo nulli
      substantiae finitae potest communicari omnipotentia. Sed omnis creatura est substantiae
      finitae, cum sit creata in numero, pondere et mensura : ergo etc.</p>
          <p xml:id="bb-d1e13762-d1e170">Item, milla virtus entis creati transcendit ens ; sed omnipotentia transcendit ens, quia
      potest de non-ente facere ens : ergo impossibile est alicui virtuti creatae dari
      omnipotentiam.</p>
        </div>
        <div xml:id="bb-d1e13762-Dd1e174">
          <head xml:id="bb-d1e13762-Hd1e176">Conclusio</head>
          <head xml:id="bb-d1e13762-Hd1e179" type="question-title">Nec animae Christi nec alicui creaturae potest omnipotentia
      communicari ut proprietas ei inhaerens.</head>
          <p xml:id="bb-d1e13762-d1e182">Respondeo : Dicendum quod nec animae Christi nec alicui creaturae potest omnipotentia
      communicari, nisi eatenus qua communicatur ei nomen et excellentia divinitatis, hoc est per
      communicationem idiomatum, quae ortum habet ex personali unione : sicut enim possumus dicere
      quod homo est Deus, ita possumus dicere quod homo est omnipotens. Et sicut excellentia
      divinitatis nulli communicari potest sicut forma et proprietas eidem inhaerens
      substantialiter vel accidentaliter, sic etiam nec omnipotentia.</p>
          <p xml:id="bb-d1e13762-d1e185">Ratio autem, quare omnipotentia communicari non potest alicui creaturae, est, quia omnis
      creatura, eo ipso quod ex nihilo est, deficit a summa stabilitate : unde non existit per se
      ipsam ; deficit a summa simplicitate : unde non agit per se totam ; deficit a summa
      immensitate : unde distare potest in ipsa virtus a substantia. Et quoniam a se non subsistit
      nec in se, nisi sustentetur a divina potentia, ideo impossibile est ipsam esse omnipotentem
      : non enim potest se ipsam sustinere. Rursus, quoniam ex se tota non agit, non potest in
      totam rei substantiam ; et ideo non potest esse omnipotens, cum non possit totum producere.
      Postremo, quia virtus eius distat a substantia, tantum potest elongari quod omnino deficiet
      : unde non potest in omnia. Sicut igitur soli Deo convenit summa stabilitas, summa
      simplicitas, summa etiam immensitas, sic etiam omnipotentia, quae necessario requirit ista
      tria. Et ideo omnipotentia communicari non potest alicui creaturae, nec animae Christi nec
      alii. Et rationes quae hoc ostendunt sunt concedendae.</p>
        </div>
        <div xml:id="bb-d1e13762-Dd1e190">
          <head xml:id="bb-d1e13762-Hd1e192">Ad Rationes</head>
          <p xml:id="bb-d1e13762-d1e195">Ad illud vero quod obicitur, quod dedit illi nomen quod est super omne nomen, dicendum quod
      datio illius nominis fuit per communicationem idiomatum, ut homo ille diceretur esse Deus et
      Dei Filius. De hac autem communicatione non intelligitur ad praesens ; ideo auctoritas illa
      nihil facit ad propositum.</p>
          <p xml:id="bb-d1e13762-d1e198">Ad illud vero quod obicitur, quod potentia antecedit scientiam, dicendum quod potentia
      dicitur dupliciter : respectu actus interioris et respectu actus exterioris. Dicimus enim
      aliquem posse scire et velle ; dicimus etiam posse operari. Cum ergo dicimus quod in
      creatura potentia antecedit scientiam, hoc verum est respectu actus interioris, sed non
      exterioris, quia potentia operativa consequitur scientiam. Cum autem dicitur omnipotentia
      esse in aliquo, hoc non intelligitur respectu actus interioris tantum, sed etiam respectu
      exterioris ; ideo non sequitur, quodsi in aliquo sit omniscientia, quod in eo sit
      omnipotentia.</p>
          <p xml:id="bb-d1e13762-d1e201">Ad illud quod obicitur, quod amplioris extensionis est scientia quam potentia, dicendum
      quod esse maioris extensionis est dupliciter : vel respectu obiecti vel respectu subiecti.
      Si loquamur de extensione respectu obiecti, maioris extensionis est omniscientia quam
      omnipotentia, quia respectu plurium est. Si autem loquamur de extensione respectu subiecti,
      maioris amplitudinis est omnipotentia quam omniscientia, quantum est de propria ratione
      utriusque. Nam omnipotentia ponit subiectum suum omnino immensum et infinitum, omniscientia
      vero non, sicut in praecedentibus fuit ostensum. Et ideo non sequitur, quodsi alicui.
      subiecto naturae creatae possit communicari omniscientia, quod propter hoc possit ei
      communicari omnipotentia. Communicatio enim omnipotentiae plus respicit amplitudinem
      subiecti quam obiecti.</p>
          <p xml:id="bb-d1e13762-d1e204">Ad illud quod obicitur, quod posse scire omne scibile est posse, dicendum quod, cum anima
      cognoscat in Verbo, cognoscere ipsius animae plus est in recipiendo ab ipso Verbo quam in
      agendo in ipsum Verbum ; et ideo posse scire aliquid scibile in ipso Verbo est potentiae
      utique activae et passivae, sed activae ex parte Verbi illuminantis, passivae vero ex parte
      animae suscipientis. Cum ergo infertur quod posse scire infinita sit potentiae infinitae,
      dicendum quod ex hoc non sequitur quod in creatura sit infinitas potentiae activae, sed in
      ipsa est infinitas potentiae passivae ; et hoc quidem non repugnat creaturae, licet ei
      repugnaret infinitas potentiae activae. Quoniam ergo posse facere infinita dicit infinitatem
      potentiae activae, posse vero scire omnia dicit infinitatem potentiae passivae, hinc est
      quod, quamvis alicui creaturae conveniat ut possit omnia scrire, non tamen convenit ut
      possit omnia facere. Et si tu obicias, quod scrire non tantum est pati, verum etiam agere,
      dicendum quod hoc est verum de scientia actuali, quae quidem consistit in actu iudicandi, et
      illa quidem proprium est solius Dei nec potuit alicui creaturae communicari. Sed non est
      verum de cognitione habituali, sicut in praecedentibus fuit ostensum.</p>
          <p xml:id="bb-d1e13762-d1e208">Ad illud quod obicitur, quod Deus communicare debuit Christo non tantum scientiam
      speculativam, verum etiam practicam, dicendum quod scientia practica dicitur duobus modis.
      Uno modo dicitur scientia practica, quae est de opere, sicut moralis philosophia dicitur de
      opere, quae est de operibus procedentibus a libera voluntate. Alio modo dicitur scientia
      practica, quae est de opere et in opere, sicut faber, quando fabricat, dicitur habere
      cognitionem practicam fabricandi. Primo modo communicavit Deus scientiam practicam animae
      Christi, quia Christus cognitionem habuit omnium operum divinorum. Secundo modo non
      communicavit ei, pro eo quod anima Christi in cunctis suis operibus non potuit ei cooperari.
      Ideo non est simile de artifice et eius filio, quia filius artificis potest aequari in
      scientia et virtute, non sic autem anima Christi Verbo ; simile autem erit, si loquaniur de
      Christo secundum divinam naturam. Pater enim omnia demonstrat Filio, et quaecumque Pater
      facit, haec omnia et Filius facit, sicut dicitur in Ioannis 5, 19.</p>
          <p xml:id="bb-d1e13762-d1e211">Ad illud quod ultimo obicitur, quod ita unitur virtus virtuti sicut intellectus sapientiae,
      dicendum quod non est simile, sicut iam praedictum est, eo quod operatio intellectus est in
      suscipiendo, operatio vero potentiae activae magis consistit in agendo. Et huius signum est,
      quia multo excellentioris virtutis est aliquid posse facere quam posse nosse ; multo enim
      difficilius est facere unam formicam, quam cognoscere caelum et terram. Cognoscens enim, eo
      ipso quod cognoscens, non influit in ipsum cognitum ; potens vero, in eo ipso quod potens
      est, com paratur ad ipsum possibile sicut ad effectum. Et hinc est quod virtus operativa in
      Christo non est facta omnipotens sicut intellectus eius factus est omnisciens.</p>
        </div>
      </div>
    </body>
  </text>
</TEI>