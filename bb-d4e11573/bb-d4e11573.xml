<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e11573">
        <head xml:id="bb-d4e11573-Hd1e108">Quaestio 1</head>
        <head xml:id="bb-d4e11573-Hd1e111" type="question-title">Utrum existentia corporis Christi in Sacramento sit supra
          intellectum viatoris.</head>
        <div xml:id="bb-d4e11573-Dd1e114" type="rationes-principales">
          <head xml:id="bb-d4e11573-Hd1e116">Rationes principales</head>
          <p xml:id="bb-d4e11573-d1e119">Et quod sit supra intellectum viatoris, ostenditur sic : Omnis cognitio intellectiva
            secundum naturam convenientem nostro intellectui incipit a sensu ; propter quod etiam
            dicit Philosophus quod <quote xml:id="bb-d4e11573-Qd1e121">nihil est in intellectu, quod prius non fuerit in
              sensu</quote>. Sed corpus Christi esse sub illis speciebus est tale quid quod nunquam
            fuit in aliquo sensu, nec in se nec in simili : ergo etc.</p>
          <p xml:id="bb-d4e11573-d1e125">Item, quod est supra experientiam est supra intelligentiam humanam, quoniam cognitio
            generatur in nobis per experientiam, ut dicit Philosophus : Ex multis sensibus fit una
            memoria etc. Sed existentia corporis Christi sub Sacramento est supra experientiam, quia
            fides non habet meritum, cui humana ratio praebet experimentum : ergo supra
            intelligentiam nostram.</p>
          <p xml:id="bb-d4e11573-d1e128">Item, intellectus noster supponit hoc tamquam principium per se notum, cui non potest
            contradicere ad interius rationem, quod omne continens corpus maius est vel aequale illi
            quod continet ; sed species sive hostia nec est maior nec aequalis, sicut dicit fides :
            ergo, si intellectus hoc ponit, ponit ergo contra se.</p>
          <p xml:id="bb-d4e11573-d1e131">Item, omnis intellectus humanus hoc dicit, quodsi aliquid est in aliquo toto et fiat in
            minori, quod necesse habet contrahi allt illud excedit simpliciter ; sed fides nostra
            dicit quod in hoc Sacramento corpus Christi est in magna hostia , et iterum in medietate
            hostiae ita magnum et non contractum : ergo intellectus hoc non potest capere.</p>
          <p xml:id="bb-d4e11573-d1e135">Contra : Nullus tenetur ad impossibile : ergo, si hoc est omnino supra posse nostri
            intellectus, nullus tenetur credere : ergo qui non credit ibi esse corpus, sicut fides
            praedicat, non peccat.</p>
          <p xml:id="bb-d4e11573-d1e138">Item, <name ref="#Augustine">Augustinus</name> dicit : <quote xml:id="bb-d4e11573-Qd1e143" source="http://scta.info/resource/oyrqew-d1e48">Quod credimus, debetur auctoritati ;
              quod intelligimus rationi</quote> ; sed multas rationes habemus ad monstrandum quod
            ibi sit verum corpus Christi, et quod, si est verum, est integrum et vivum : ergo
            videtur quod intelIigamus.</p>
          <p xml:id="bb-d4e11573-d1e147">Item, quod est supra intellectum est supra verbum et sermonem, quia sermo ortum habet
            ab intellectu : ergo non videtur quod aliquis possit de hoc Sacramento loqui.</p>
          <p xml:id="bb-d4e11573-d1e150">Quaeritur etiam iuxta hoc : si totum est fidei quod est in hoc Sacramento, videtur quod
            peccat quicumque se intromittit disputare de ipso.</p>
          <p xml:id="bb-d4e11573-d1e153">Et iterum, cum alii articuli fidei sint supra intellectum, propter quid magis dicitur
            de isto quam de aliis ?</p>
        </div>
        <div xml:id="bb-d4e11573-Dd1e157">
          <head xml:id="bb-d4e11573-Hd1e159">Conclusio</head>
          <head xml:id="bb-d4e11573-Hd1e162" type="question-title">Existentia corporis Christi in Sacramento altaris est supra
            vel contra intellectum, ut est humanus; sed intellectus fidelis sufficit in assentiendo
            et concordat in ratiocinando, licet non comprehendat.</head>
          <p xml:id="bb-d4e11573-d1e165">Respondeo : Dicendum quod aliqui voluerunt hic subtiliari et dicere quod hoc aliquo,
            modo erat intelligibile. Et quamvis existentia talis sit supra naturam corporis humani
            non glorificati, non est tamen supra naturam corporis glorificati, quia corpus illud
            habet proprietates lucis et nobilitates lucis ; corpus autem lucis tantae nobilitatis
            est per naturam quod in maiori spatio et minori potest esse, ita quod ipsum nec sit
            maius nec minus. Exemplum autem dant sic : si lux candelae sive lumen sit in magna domo
            et postmodum transferatur in parvam, lux candelae tanta est in parva quanta in magna,
            non rarior nec densior ; similiter radius, si dirigatur in propinquum et in longinquum.
            Similiter volunt dicere. in corpore glorioso et maxime in corpore Christi. Sed ista
            manuductio ad intelligendum potius intellectum obfuscat quam aperiat : primum, quia
            exemplum non est conveniens in se ; lumen enim non est corpus nec defluxus corporis nec
            rarefit nec condensatur. Rursus, non est conveniens ad propositum, quia diffusio luminis
            quia arctatur secundum spatium, configuratur secundum illud in quod diffunditur. Si ergo
            corpus Christi sic esset in hostia, oporteret quod figura nasi et aliorum membrorum
            configuraretur planitiei hostiae. Et iterum, non potest intelligi quod contrahatur quin
            una pars corporis intret sub alia ; ac per hoc non manet corporis quantitas et figura et
            multa inconvenientia ad hoc sequuntur.</p>
          <p xml:id="bb-d4e11573-d1e168">Ideo dicendum aliter quod est supra naturam corporis glorificati nec possunt
            proprietates illae convenire alicui per naturam ; et si conveniant, hoc solum est per
            miraculum ; et ideo non est quaerendum simile per quod capiatur.</p>
          <p xml:id="bb-d4e11573-d1e171">Si ergo quaeratur ratio per quam intelligatur vel utrum sit intelligibile, dicendum
            quod est loqui de intellectu nostro ut est humanus vel ut est fidelis. Si ut est
            humanus, sic intelligit conversus ad imaginationem et sensum et iudicat secundum causas
            intrinsecas et inferiores. Et ideo deficit in assentiendo, quia non assentit
            nisisecundum manuductionem, quae ortum habet ab imaginatione et sensu. Item, quia
            iudicat secundum causas intrinsecas et creatas, et ita comparando potentiam continendi
            ipsius hostiae ad potentiam continendi passive ipsius corporis ; et quia invenit
            repugnantiam et improportionabilitatem : ideo contradicit in ratiocinando. Et ita iste
            articulus dicitur esse supra intellecturit et contra intellectum, secundum quod est
            intellectus humanus. Si autem loquamur de intellectu secundum quod est fidelis, sic
            dicendum quod assentit secundum dictamen fidei et secundum regulam veritatis aeternae ;
            ideo sufficit in assentiendo et concordat in ratiocinando. Intellectus enim fidem habens
            statim credit, ex quo hoc propositum est sibi, scilicet quod Christus esset sub
            speciebus illis, et hoc adiutus lamine fidei. Similiter concordat in ratiocinando, quia
            aspicit ad causas superiores. Sic enim dicit intellectus : Deus potest facere omne quod
            est congruum ; et fides assumit : congruum est quod caro Christi exponatur in cibum ; et
            ideo ratio concludit quod Deus hoc possit ibi facere. Item, intellectus dicit quod
            Veritas non potest dicere falsum ; et fides assumit : Veritas dixit : Hoc est corpus
            meum, et praecepit ut diceretur : ergo dixit verum.</p>
          <p xml:id="bb-d4e11573-d1e175">Cum ergo sit in nobis duplex intellectus, scilicet fidelis et humanus, ideo sentimus in
            nobis aliquando colluctationes ; fidelis tamen intellectus praevalet sibi ut est
            humanus, quia elevat ipsum extra animalitatem ; attamen non ita elevat quod
            comprehendat, ut meritum fidei integrum maneat. Et hoc patet, quia intellectus humanus
            dicit quod impossibile est quod maius contineatur a minori ; et fidelis respondet quod
            verum est localiter, et corpus Christi magnum non est ibi localiter, sed sacramentaliter
            ; et quamvis illud sit impossibile, tamen potest esse Deo possibile. Et quia nescimus
            quid Deus possit, mutato modo essendi, ideo, licet intellectus sibi praevalat, tamen
            nondum comprehendit.</p>
          <p xml:id="bb-d4e11573-d1e178">Et sic patent rationes ad utramque partem. Primae enim procedunt de intellectu secundum
            quod humanus et secundae de intellectu secundum quod fidelis.</p>
          <p xml:id="bb-d4e11573-d1e181">Ad illud tamen quod quaeritur, quare plus hoc dicitur esse supra intellectum, dicendum
            quod in hoc quodam modo communicat nostra imaginatio, cum corpus Christi sit imaginabile
            ; et quoniam illuditur ei, quia, ut est sub Sacramento, subterfugit imaginationem, immo
            supra ipsam est, ut praehabitum fuit, cum accipiat modum essendi quem habet spiritus :
            ideo, cum repugnet imaginatio, magis est contra intellectum. Sed in articulis aliis,
            scilicet Divinitatis, omnino deficit et non adeo repugnat.</p>
          <p xml:id="bb-d4e11573-d1e184">Ad illud quod quaeritur, quare disputatur de hoc Sacramento, cum totum sit fidei,
            dicendum quod non ad generandam fidem, sed ad nutriendam, ne propter ignorantiam aliquis
            concedat repugnans fidei vel neget consequens ad fidem ; et hoc perutilissimum et
            necessarium est, quia multa ponuntur in hoc Sacramento ab incautis, in quibus est
            periculum in asserendo. Unde disputamus, non ut melius credamus, sed ut fidem illibatam
            servemus, dum, ipsa cognita, errores caveamus et cavendo in veritate persistamus.</p>
        </div>
      </div>
    </body>
  </text>
</TEI>