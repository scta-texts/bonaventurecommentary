<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 25, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 25, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e22739">
        <head xml:id="bb-d1e22739-Hd1e119">III, D. 25, A. 1, Q. 3</head>
        <head xml:id="bb-d1e22739-Hd1e122" type="question-title">Utrum omnes teneantur credere omnes articulos explicite post
    adventum Christi.</head>
        <p xml:id="bb-d1e22739-d1e125">Tertio quaeritur de sufficientia fidei quantum ad eos qui adventum Christi sunt subsecuti, et
    est quaestio, utrum omnes teneantur credere omnes articulos explicite post adventum
    Christi.</p>
        <div xml:id="bb-d1e22750" type="rationes-principales">
          <head xml:id="bb-d1e22739-Hd1e130">Rationes Principales</head>
          <p xml:id="bb-d1e22739-d1e133">Et quod sic, videtur. Deuteronomii 27, 8 praecipitur quod Lex lucide et aperte scribatur
      super lapides ; et ibi dicit Glossa quod <quote xml:id="bb-d1e22739-Qd1e135">laici et simplices sunt lapides</quote>.
      Ergo, si Scriptura illa est per cognitionem, videtur quod laici tenerentur Legem cognoscere
      lucide et aperte : ergo multo fortius videtur quod in Novo tenentur cognoscere doctrinam
      fidei catholicae.</p>
          <p xml:id="bb-d1e22739-d1e139">Item, Levitici 14, 10 dicitur de leproso ut offerat sextarium pro emundatione ; ibi Glossa
      : <quote xml:id="bb-d1e22739-Qd1e141">Sextarius est verissima fidei confessio, ubi si plus est, effunditur, si minus est,
       deficit</quote>. Ergo videtur ad hoc quod aliquis possit a peccatis purificari, quod
      necesse est habere plenam mensuram fidei : ergo videtur quod omnibus sit necessarium nosse
      omnes articulos explicite et distincte.</p>
          <p xml:id="bb-d1e22739-d1e145">Item, sicut se habet obedientia respectu praeceptorum, ita fides respectu articulorum ; sed
      non est vera obedientia nisi obediat omnibus praeceptis : ergo nec vera fides nisi distincte
      et explicite assentiat omnibus articulis. Minor probatur per illud quod dicitur ad Galatas
      5, 3 : <quote xml:id="bb-d1e22739-Qd1e147">Testificor omni homini circumcidenti se, quod sit debitor omnis Legis
       faciendae ; et Iacobi 2, 10 : Si totam Legem servaverit, offendat autem in uno, factus est
       omnium reus</quote>.</p>
          <p xml:id="bb-d1e22739-d1e151">Item, sicut se habet caritas ad diligibilia, sic se habet fides ad credibilia ; sed
      caritas, quantumcumque sit parva et in quocumque sit, facit amare omne quod est amabile -
      necessarium est enim cuilibet ad salutem quod diligat Deum, proximum et se ipsum - ergo pari
      ratione necessarium est fidei ; quantumcumque parvae, omnes articulos credere distincte.</p>
          <p xml:id="bb-d1e22739-d1e155">Item, non vitatur malum nisi cognitum ; sed quilibet, quantumcumque simplex, tenetur vitare
      errorem contra quemlibet articulum : ergo tenetur scire et credere quemlibet articulum. Quod
      autem teneatur quilibet vitare errorem contra quemlibet articulum, manifestum est, quoniam,
      si ignorantia non excusat in agendis, pari ratione videtur quod nec excusare debeat in
      credendis. Esto etiam quod aliqua simplex et vetula audiat sacerdotem praedicantem errorem
      et contra aliquem articulum fidei et credat ei, constat quod ista non excusatur, quia, si ad
      praedicationem sui sacerdotis committeret adulterium vel homicidium, nequaquam excusaretur ;
      sed constat quod ilium errorem quem praedicat sacerdos vitare non potest, nisi cognoscat
      oppositum illius erroris esse verum : redit igitur illud quod prius inferebatur, scilicet
      quod omnes articulos fidei distincte credere cuilibet sit necessarium.</p>
          <p xml:id="bb-d1e22739-d1e158">Item, omnes articuli aequaliter arctant ad assentiendum, omnes etiam indifferenter se
      habent ad hoc ut per auditum manifestentur. Si ergo aequaliter obligant quantum ad assensum
      et aequaliter obligant quantum ad auciitum, videtur quod eodem modo omnes articuli se
      habeant ad fidem credentis : ergo vel omnes tenetur credere vel nullum. Sed non nullum
      credere tenetur, quia tenetur credere aliquem : ergo tenetur credere omnes et singulos.</p>
          <p xml:id="bb-d1e22739-d1e161">Sed contra : Super illud Ioannis 6, 12 : <quote xml:id="bb-d1e22739-Qd1e163">Colligite quae superaverunt fragmenta, ne
       pereant</quote> ; ibi Glossa dicit : <quote xml:id="bb-d1e22739-Qd1e166">Fragmenta sunt secreta mysteria, quae populus
       communis capere non potest</quote>. Ergo, si ista secreta mysteria sunt maxime ea quae
      spectant ad articulos fidei christianae, videtur quod populus non teneatur ad ea
      cognoscenda.</p>
          <p xml:id="bb-d1e22739-d1e170">Item, ad hoc quod aliquid sciatur scientia demonstrativa, sufficit quod sciatur in
      universali, et non oportet quod sciatur in particulari. Si ergo cognitio fidei contenta est
      minori certitudine quam sit certitudo scientiae demonstrativae, videtur quod non teneatur
      quis per fidem credere omnes articulos explicite.</p>
          <p xml:id="bb-d1e22739-d1e173">Item, pauci sunt, nisi sint bene periti in theologia, qui sciant articulos Symbolorum bene
      distinguere et numerare. Si ergo omnes tenerentur omnes articulos fidei scire distincte et
      explicite, pauci salvarentur ; quod est valde crudele dicere.</p>
          <p xml:id="bb-d1e22739-d1e176">Item, si omnes tenerentur nunc scire omnes articulos fidei explicite, cum in Veteri
      Testamento non tenerentur, sicut supra probatum est, videtur quod multo gravior sit lex
      evangelica quam mosaica. Si ergo inconveniens est hoc dicere, restat quod non tenentur omnes
      ad credendum singulos articulos explicite et distincte.</p>
        </div>
        <div xml:id="bb-d1e22802">
          <head xml:id="bb-d1e22739-Hd1e182">Conclusio</head>
          <head xml:id="bb-d1e22739-Hd1e185" type="question-title">Omnes Christiani tenentur credere omnes articulos, et quidem
      quosdam explicite, quosdam saltem implicite, quod sufficere potest simplicibus.</head>
          <p xml:id="bb-d1e22739-d1e188">Respondeo : Dicendum quod omnes Christiani post adventum Christi tenentur credere omnes
      articulos. Hoc autem tripliciter potest esse : aut omnes credere implicite aut omnes credere
      explicite aut quosdam explicite, quosdam implicite. Credere omnes implicite est fidei
      diminutae. Non enim sufficit modo alicui, qui habet usum rationis, in generali credere
      Redemptorem et Remuneratorem ; adeo enim notitia quorumdam articulorum manifesta est quod
      nullus habens usum rationis illos ignoret, nisi omnino negligat et contemnat Dei cultum et
      salutem suam.</p>
          <p xml:id="bb-d1e22739-d1e191">Credere autem quosdam implicite, quosdam explicite, hoc est fidei ad salutem necessariae ;
      potest enim fidei simplicium sufficere. Ad illos enim tenentur explicite credendos, quos
      manifestai eis non solum praedicatio, sed etiam ecclesiasticus usus et consuetudo, sicut est
      de Unitate et Trinitate, quam possunt nosse ex ipso actu consignationis : consignant enim se
      in nomine Patris et Filii et Spiritus Sancti ; sicut est de nativitate, passione,
      resurrectione et peccatorum remissione, quos cognoscere possunt ex ipsis solemnitatibus quas
      Ecclesia celebrat et actibus sacerdotum. Ideo ab horum cognitione et notitia nullus ratione
      utens excipitur ; nec ignorantia excusatur, quia non potest esse talis ignorantia sine
      negligentia et contemptu. Alios etiam articulos non ita manifestas tenentur utique credere
      implicite. Implicite autem voco credere, ut in generali credant universaliter omne quod
      credit sacro-sancta mater Ecclesia, ita quod in particulari a nullo illorum dissentiant nec
      aliquem articulorum discredant.</p>
          <p xml:id="bb-d1e22739-d1e194">Credere autem omnes articulos explicite et distincte est fidei iam provectae. Hoc enim non
      est de generali fidei necessitate ; sed, si necessarium est alicui, illis est necessarium
      qui in cognitione fidei profecerunt, et illis potissime qui fidem aliis explicare et
      manifestare tenentur vel etiam qui officium docendi et praedicandi assumunt, sicut sunt
      habentes curam animarum et praedicatores verbi Dei et doctores Sacrae Scripturae et alii
      quorum conversatio versatur circa fidei veritatem. Hoc tamen non credo esse opportunum
      omnibus qui salvantur. Multi enim sunt boni simplices, qui, quamvis sint parvae cognitionis,
      sunt tamen magnae devotionis ; et tales pium est credere ad salutem pervenire. Et propterea
      concedendum est quod, licet opportunum sit omnibus non solum credere omnes articulos
      implicite, sed etiam quosdam explicite post adventum Christi, non tamen est necessarium
      omnibus, maxime simplicibus, credere omnes explicite. Unde concedendae sunt rationes quae
      sunt ad istam partem.</p>
        </div>
        <div xml:id="bb-d1e22739-Dd1e199">
          <head xml:id="bb-d1e22739-Hd1e201">Ad rationes</head>
        <p xml:id="bb-d1e22739-d1e204">Ad illud vero quod primo obicitur in contrarium, quod super lapides debebat scribi Lex
    lucide, dicendum quod illud mandatum non erat datum laicis, sed illis qui debebant eos Legem
    docere. Unde ex hoc non potest concludi quod simplices teneantur credere omnes articulos
    fidei, sed quod illi qui habent curam animarum ipsorum tenentur fidem manifestare lucide et
    aperte.</p>
        <p xml:id="bb-d1e22739-d1e207">Ad illud quod obicitur, quod sextarius fidei consistit in plena confessione jpsius, dicendum
    quod sextarius ille, qui significat confessionem fidei, impleri habet plenitudine
    sufficientiae et plenitudine copiae. Tunc impletur plenitudine sufficientiae, quando quis
    omnes articulos credit, ita quod nullum discredit ; aliquos tamen credit implicite et aliquos
    explicite, ita quod in credulitate sua, sive in istis quos credit implicite sive in his quos
    credit explicite, nihil addit nec minuit de his quae credit sancta Ecclesia et dicit Sancta
    Scriptura ; et hunc sextarium sic impletum debent omnes offerre. Tunc autem est plenitudo
    copiae, quando quis distincte et explicite novit et credit ea quae spectant ad articulos fidei
    et ea quae ad ipsos consequuntur ; et haec mensura non est omnium, sed magis capacium.</p>
        <p xml:id="bb-d1e22739-d1e210">Ad illud quod obicitur tertio et quarto, quod sicut se habet obedientia respectu praeceptorum
    et caritas respectu diligendorum, sic et fides respectu credendorum, responderi potest
    dupliciter : primo dicendo quod non est simile quia, eum fides consistat in cognitione et
    cognitio potest scire aliquid in universali, ita tamen quod non sciat in particulari, et ita
    scire uno modo et ignorare alio modo ; potest et ipsa fides aliquid credere implicite, quamvis
    non credat explicite. Non sic autem est de obedientia, quae consistit in mandatorum
    exsecutione ; non enim potest mandatum impleri in imiversali quin impleatur in particulari.
    Similiter ea quae caritas diligit, ita sunt manifesta quod non possunt latere. Aliter potest
    responderi quod quodam modo sit simile, quia obedientia non tenetur omnia mandata exsequi in
    opere nisi pro loco et tempore, sed sufficit quod promptum reddat et voluntarium ad
    exsequendum omnia, cum fuerit locus et tempus. Similiter nec caritas specialiter diligit
    unumquemque, sed omnes communiter amplectitur, illum autem specialiter diligit quem
    specialiter cognoscit. Ideo ex hoc non potest concludi quod aliquis per fidem teneatur omnes
    articulos explicite credere, sed implicite ; explicite autem, cum se offert opportunitas,
    utpote quqndo aliquis articulus illi praedicatur et explicatur ab eo cui debet credere.</p>
        <p xml:id="bb-d1e22739-d1e213">Ad illud quod obicitur, quod non vitatur malum nisi cognitum, dicendum quod verum est. Sed
    cognitum potest esse aliquid dupliciter : vel in se vel. in alio ; et secundum hunc duplicem
    modum potest aliquis vitare malum, vel per notitiam propriam vel per notitiam alienam. Ille
    autem qui habet fidem implicitam de aliquo articulo, quamvis errorem contra illum articulum
    non possit omnino vitare per notitiam propriam, potest tamen vitare per notitiam alienam ;
    innititur enim his qui credunt articulos explicite. Unde aliquis simplex homo vel vetula, cum
    audit aliquid novum praedicari, non debet statim assentire, quousque noverit illud
    universaliter ab Ecclesia teneri. Unde praeter remedium divinae inspirationis et orationis, ad
    quod semper recurrendum est, haberit simplices remedium humanae instructionis ; ad quod
    possunt confugere, ut errores valeant declinare. Semper enim Deus habuit et habebit aliquos
    iustos et famosos, qui veritatem fidei non solum in se, sed etiam in simplicibus conservarent,
    dum simplices innituntur eis et credunt.</p>
        <p xml:id="bb-d1e22739-d1e217">Ad illud quod obicitur ultimo, quod omnes articuli se habent aequaliter ad assensum et
    auditum, dicendum quod, etsi indifferenter se habeant omnes articuli ad ipsam fidem quantum ad
    assentiendi promptitudinem, non tamen aequaliter se habent quantum ad instructionem. Quod enim
    frequentius versatur ante oculos et in auribus rudium et simplicium melius ab illis capitur et
    retinetur ; et aliqui articuli sunt huiusmodi qui ita frequentantur, sicut est de nativitate
    Christi et passione et similibus, quod non possunt ignorari sine culpa negligentiae. Non sic
    autem est de omnibus aliis, et ideo non oportet omnes aequaliter explicite credi. Quamvis enim
    habitus fidei sit per infusionem, explicatio tamen est per doctrinam et instructionem, ad quam
    non omnes articuli se habent uniformiter.</p>
        </div>
      </div>
    </body>
  </text>
</TEI>