<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 28, A. 1, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 28, A. 1, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e26390">
        <head xml:id="bb-d1e26390-Hd1e119">III, D. 28, A. 1, Q. 5</head>
        <head xml:id="bb-d1e26390-Hd1e122" type="question-title">Utrum ex caritate diligenda sunt dona gratuita.</head>
        <p xml:id="bb-d1e26390-d1e125">Quinto quaeritur, utrum ex caritate diligenda sint dona gratulta.</p>
        <div xml:id="bb-d1e26401" type="rationes-principales">
          <p xml:id="bb-d1e26390-d1e130">Et quod sic, videtur. Primo, per <name ref="#Augustine">Augustinum</name>, in libro De Trinitate : <quote xml:id="bb-d1e26390-Qd1e135">Qui diligit
       proximum ipsam praecipue dilectionem diligat</quote>. Ergo, si proximum diligit ex
      caritate, dilectionem diligit ex caritate ; sed dilectio, qua diligit proximum, est donum
      gratuitum : ergo dona gratuita sunt ex caritate diligenda.</p>
          <p xml:id="bb-d1e26390-d1e139">Item, omne quod ordinat ad beatitudinem et ad eam perducit diligendum est ex caritate ; sed
      dona gratuita sunt huiusmodi : ergo videtur quod ex caritate diligenda sunt.</p>
          <p xml:id="bb-d1e26390-d1e142">Item, constans est quod dona spiritualia sunt amanda et a Deo petenda, et qui illa diligit
      diligendo meretur. Si ergo dilectio meritotia est dilectio caritatis, videtur quod talia
      dona sint ex caritate diligenda.</p>
          <p xml:id="bb-d1e26390-d1e145">Item, sicut se habet dilectio gratuita ad dona gratuita, sic se habet dilectio naturalis ad
      bona naturalia ; sed bon a naturalia diliguntur naturali dilectione : ergo pari ratione dona
      gratuita diliguntur dilectione gratuita. Sed dilectio gratuita est dilectio caritatis : ergo
      videtur quod dona gratuita sint ex caritate diligenda.</p>
          <p xml:id="bb-d1e26390-d1e148">Sed contra : Nulla creatura carens ratione est diligenda. ex caritate ; sed huiusmodi dona
      gratuita rationem non habent : ergo non debent diligi ex caritate.</p>
          <p xml:id="bb-d1e26390-d1e152">Item, <quote xml:id="bb-d1e26390-Qd1e154">diligere est velle alicui bonum</quote> ; sed stultus est qui vult alicui
      virtuti vel caritati bonum : ergo videtur quod huiusmodi dona gratuita ex caritate non sunt
      diligenda.</p>
          <p xml:id="bb-d1e26390-d1e158">Item, illud solum est ex caritate diligibile quod est aliquo modo beatificabile ; sed
      huiusmodi dona gratuita non sunt beatificabilia : ergo non sunt ex caritate diligenda.</p>
          <p xml:id="bb-d1e26390-d1e161">Item, <name ref="#Augustine">Augustinus</name> sufficienter enumerat ea quae sunt ex caritate diligenda ; sed dona
      gratuita non sunt de illis quae <name ref="#Augustine">Augustinus</name> enumerat : ergo videtur quod ex caritate
      diligenda non sunt.</p>
        </div>
        <div xml:id="bb-d1e26444">
          <head xml:id="bb-d1e26390-Hd1e173">Conclusio</head>
          <head xml:id="bb-d1e26390-Hd1e176" type="question-title">Bona gratuita ex caritate sunt diligenda, non quidem amore
      amicitiae, sed concupiscentiae.</head>
          <p xml:id="bb-d1e26390-d1e179">Respondeo : Ad praedictorum intelligentiam est notandum quod aliqui dicere voluerunt dona
      gratuita non esse ex caritate diligenda, secundum quod diligere ex caritate est motus
      caritatis ut elicientis ; sed, si ex caritate diliguntur, hoc est secundum quod diligere est
      ipsius caritatis imperantis. Nam in hoc differt caritas ab affectu naturali quod naturalis
      affectus quaerit proprium commodum, caritas vero, secundum quod dicit Gregorius, protenditur
      in alterum. Et quia commodum nostrum recte et proprie consistit in spiritualibus donis, quae
      ordinant nos ad beatitudinem, ideo amor talium donorum est a dilectione naturali elicitive,
      sed a caritate imperative, cuius est imperare affectibus nostris, ut recte moveantur in suum
      finem. Sed illud non sufficit dicere : primum quidem, quia caritas non semper in alterum
      tendit ; habens enim caritatem, per ipsam frui Deo desiderat. Secundo vero, quia, quamvis
      sit naturae quaerere et amare commoda naturalia, spiritualia tamen dona perfecte amate, hoc
      non potest esse nisi dilectionis gratuitae.</p>
          <p xml:id="bb-d1e26390-d1e182">Et propterea est alius modus dicendi quod, cum bonum sit obiectum caritatis et actus
      recipiat speciem ab obiecto, intentio actus diligendi variari habet secundum rationem boni.
      Bonum autem dicitur aliquid dupliciter : uno modo concretive, quia est ordinatum ad
      beatitudinem et in finem ; alio modo abstractive, quia est illud quo quid ordinatur in
      finem. Dona igitur gratuita non dicuntur esse bona primo modo, sed secundo, quia mediantibus
      illis substantiae rationales habent in finem ordinari ; ideo, proprie loquendo, magis sunt
      bonitates quam bona et inagis rationes diligendi quam diligibilia. Et ideo dicunt isti quod
      susceptiva horum donorum spiritualium sunt ex caritate diligenda, ipsa vero dona gratuita
      non sunt proprie ex caritate diligenda, sed magis rationes diligendi ex caritate sua
      subiecta. Et quia accidens cum subiecto est unum, ideo dilectio istorum donorum cum
      dilectione creaturarum rationalium non ponit in numerum. Sed illud adhuc calumniabile est,
      pro eo quod Deus, qui est ipsa summa Bonitas per essentiam, connumeratur inter ea quae sunt
      ex caritate diligenda. Et iterum : Si propter quod unumquodque, et illud magis, sed talia
      dona spiritualia sunt bona, propter quae homines diliguntur, multo fortius ex caritate
      diligenda ipsa videntur.</p>
          <p xml:id="bb-d1e26390-d1e185">Et ideo est adhuc tertius modus dicendi quod, sicut in praecedentibus tactum est, duplex
      est. caritatis motus et affectus. Est enim dilectio amicitiae et dilectio concupiscentiae.
      Dilectione amicitiae illa diliguntur quibus optatur bonum ; dilectione vero concupiscentiae
      illa dicuntur diligi quae desiderantur. Quoniam ergo desiderium bonorum spiritualium est
      ipsius caritatis, secundum quod Sancti dicunt, quia bona spiritualia tenent rationem
      honesti, concedendum est quod bona gratuita ex caritate diligenda sunt. Et hoc expresse
      dicit <name ref="#Augustine">Augustinus</name>, in VIII De Trinitate, cum dicit quod ipsa caritas ex caritate diligenda
      est. Expresse etiam docet ipsa experientia viros spirituales, qui nihil tam desiderant post
      Deum quam habere perfectam Dei dilectionem. Unde concedendae sunt rationes quae sunt ad
      istam partem.</p>
        </div>
        <div xml:id="bb-d1e26466">
          <head xml:id="bb-d1e26390-Hd1e195">Ad Rationes</head>
          <p xml:id="bb-d1e26390-d1e198">Ad illud vero quod primo obicitur in contrarium, quod nulla creatura carens ratione
      diligenda est ex caritate, dicendum quod, si intelligatur de dilectione amicitiae, verum est
      ; si vero de dilectione concupiscentiae, non est verum. Et si tu obicias, quod tunc bona
      temporalia erunt diligenda ex caritate, cum caritas faciat illa bona concupisci propter
      obsequium Dei, dicendum quod non est simile ; quia illa bona temporalia habent tantum
      rationem commodi, sed bona spiritualia habent rationem honesti ; et ideo concupiscentia
      sapientiae in Scriptura laudatur, quamvis concupiscentia pecuniae vituperetur. Praeterea,
      bona temporalia sunt minima bona , sicut dicit <name ref="#Augustine">Augustinus</name> ; sed dona gratuita connumerantur
      inter bona maxima ; et ideo de his et istis non est simile.</p>
          <p xml:id="bb-d1e26390-d1e204">Ad illud quod obicitur, quod diligere est velle alicui bonum, iam patet responsio, quia
      loquitur de diligere secundum quod est actus amicitiae ; secundum enim quod est actus
      concupiscentiae, diligere non est velle alicui bonum, sed magis est aliquod bonum desiderare
      vel aliquod bonum acceptare. Et quamvis non sit concedendum quod caritas faciat sibi velle
      bonum, facit tamen se desiderari et acceptari tamquam verum bonum.</p>
          <p xml:id="bb-d1e26390-d1e207">Ad illud quod obicifur, quod nihil est amandum ex caritate nisi beatificabile, dicendum
      quod illud prima fronte habet instantiam in Deo, qui est ipsa beatitudo. Praeterea, etsi in
      creaturis aliquo modo habeat veritatem, hoc verum est in his quae diligenda sunt dilectione
      amicitiae.</p>
          <p xml:id="bb-d1e26390-d1e210">Ad illud quod ultimo obicitur, dicendum quod <name ref="#Augustine">Augustinus</name> non enumerat quaecumque diligenda,
      sed diligenda dilectione amicitiae. Et si tu quaeras rationem, quare, dicendum quod hoc est
      quia motus amicitiae maioris liberalitatis est quam motus concupiscentiae ; et secundum
      illum caritas, protenditur in alterum : et ideo secundum ilium modum magis diligibilia
      distinguuntur, et quae diligenda sunt diligi praecipiuntur. Nec est diminutio, quia in illis
      ista includuntur.</p>
        </div>
      </div>
    </body>
  </text>
</TEI>