<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e20046">
        <head xml:id="bb-d1e20046-Hd1e119">III, D. 23, A. 1, Q. 1</head>
        <head xml:id="bb-d1e20046-Hd1e122" type="question-title">Utrum fides sit virtus.</head>
        <p xml:id="bb-d1e20046-d1e125">Circa primum sic proceditur et quaeritur, utrum fides sit virtus ; et loquimur hic de fide
    qua quis credit in Deum.</p>
        <div xml:id="bb-d1e20057" type="rationes-principales">
          <head xml:id="bb-d1e20046-Hd1e130">Rationes Principales</head>
          <p xml:id="bb-d1e20046-d1e133">Et quod sic, ostenditur. Quod est principium nostrae salutis habet rationem virtutis ; sed,
      fides est huiusmodi, secundum quod saepe dicitur in Evangelio : <quote xml:id="bb-d1e20046-Qd1e135">Fides tua te salvum
       fecit</quote> : ergo fides est virtus.</p>
          <p xml:id="bb-d1e20046-d1e139">Item, quod est principium purificationis cordis habet rationem virtutis : sicut enim cor
      non inquinatur nisi per vitium, sic non purificatur nisi per virtufem ; sed fides est
      principium purificationis cordis, secundum quod dicitur Actuum 15, 9 : <quote xml:id="bb-d1e20046-Qd1e141">Fide
       purificans corda eorum</quote> : ergo etc.</p>
          <p xml:id="bb-d1e20046-d1e145">Item, omnis habitus qui est principium divinae acceptionis habet rationem virtutis, maxime
      cum respicit determinatum genus operis ; sed fides est huiusmodi, secundum quod dicitur ad
      Hebraeos 11, 6 : <quote xml:id="bb-d1e20046-Qd1e147">Sine fide impossibile est placere Deo</quote> : ergo fides plenam et
      perfectam in se continet rationem virtutis.</p>
          <p xml:id="bb-d1e20046-d1e151">Item, quod directam habet contrarietatem ad vitium et peccatum virtus est ; sed fides est
      huiusmodi, quoniam directe opponitur haeresi et infidelitati, quae sunt vitia et peccata :
      ergo fides est virtus proprie dicta ; et hoc ipsum potest probari expresse per auctoritatem
      <name ref="#Augustine">Augustini</name> in littera.</p>
          <p xml:id="bb-d1e20046-d1e158">Sed contra : <quote xml:id="bb-d1e20046-Qd1e160">In eodem genere sunt extrema et medium, pro eo quod medium participat
       naturam extremorum ; sed fides est media inter opinionem et scientiam, sicut dicit
       magister Hugo, in libro De sacramentis, ubi dicit quod fides est certitudo de rebus
       absentibus, supra opinionem et infra scientiam constituta</quote>. Si igitur nec opinio
      nec scienta est in genere virtutis, necessario sequi videtur quod nec fides in genere
      virtutis contineatur.</p>
          <p xml:id="bb-d1e20046-d1e164">Item, <quote xml:id="bb-d1e20046-Qd1e166">habitus distinguuntur per actus, et actus per obiecta</quote> ; in hoc autem
      distinguitur <quote xml:id="bb-d1e20046-Qd1e169">virtus et scientia, secundum <name ref="#Aristotle">Philosophum</name>, quod virtus est in bonum et
       scientia est in verum</quote> ; sed fides est in verum sub ratione veri : ergo fides non
      est in genere virtutis, sed magis in genere scientiae. Quod autem fides sit in verum sub
      ratione veri, patet, quoniam fidei est assentire primae Veritati propter se et super
      omnia.</p>
          <p xml:id="bb-d1e20046-d1e176">Item, vituperabile est homini habenti usum rationis velle aliquid sine ratione. Ergo pari
      ratione vituperabire erit ei credere sine ratione ; sed fides, qua credimus in Deum, non
      inquirit rationem : ergo talis fides vituperabilis est. Sed nihil quod est vituperabile
      habet rationem virtutis : ergo ubi est fides, non potest esse virtus in nobis.</p>
          <p xml:id="bb-d1e20046-d1e179">Item, quanto actus aliquis est rationabilior, tanto est virtuti proximior. Ergo credere per
      rationem cogentem plus spectat ad virtutem quam credere absque ratione. Si igitur
      credulitas, quam quis habet per violentiam rationis, nec est virtus nec actus virtutis,
      multo fortius videtur quod ipsa fides, quae rationem non sequitur nec rationi innititur,
      careat perfectione virtutis.</p>
        </div>
        <div xml:id="bb-d1e20112">
          <head xml:id="bb-d1e20046-Hd1e185">Conclusio</head>
          <head xml:id="bb-d1e20046-Hd1e188" type="question-title">Fides, qua in Deum credimus, non tantum est virtus, verum etiam
      auriga virtutum.</head>
          <p xml:id="bb-d1e20046-d1e191">Respondeo : Dicendum quod absque dubio ipsa fides, qua in Deum credimus, non tantum est
      virtus, verum etiam auriga virtutum, sicut de prudentia dicit <name ref="#Bernard">Bernardus</name>, Ad Eugenium. Virtus
      quidem est, quoniam in ea consistit rectitudo vitae secundum regulam iustitiae. Iustum enim
      est ut intellectus noster ita captivetur et subiaceat summae Veritati sicut affectus noster
      debet subiacere summae Bonitati ; nec potest esse anima recta, nisi intellectus summae
      Veritati propter se et super omnia assentiat et affectus summae Bonitati adhaereat. Hanc
      autem rectitudinem non habet quis nolens, sed volens. Nemo enim plus credit Deo quam sibi,
      nisi per hoc quod vult intellectum suum captivare in obsequium Christi. Si ergo captivatio
      intellectus in obsequium summae Veritatis spectat ad rectitudinem vitae, voluntas, qua quis
      vult sic se captivare, est voluntas recta, et habitus, quo mediante ad hoc expeditur et
      adiuvatur, facit ad voluntatis rectitudinem. Si igitur iustitia non est aliud quam
      voluntatis rectitudo, et fides non est aliud nisi habitus, quo intellectus noster voluntarie
      captivatur in obsequium Christi, restat quod habitus fidei spectat ad rectitudinem vitae
      secundum regulam iustitiae : et ideo habet in se rationem virtutis vere et proprie.</p>
          <p xml:id="bb-d1e20046-d1e197">Nec solum habet in se rationem virtutis vere, sed etiam aurigae virtutum quarumlibet, tam
      theologicarum videlicet quam cardinalium. Sine fide enim non est cognitio summi et veri Boni
      ; sine cognitione autem summi et veri Boni non potest esse veri Boni exspectatio et
      dilectio. Cognitio enim praeambula est et dirigit affectum ad expectandum et ad desiderandum
      ; et ita necessario fides spem et caritatem praecedit tamquam regula et auriga ipsarum.
      Rursus, sine cognitione summi Boni non potest esse recta intentio : hoc solum fit recta
      intentione, quod fit ad gloriam et honorem Dei ; sine vero recta. intentione nullus actus
      virtutis recte incedit. Quoniam igitur habitus fidei est, quo mediante summum Bonum a
      mentibus nostris agnoscitur, hinc est quod fides dirigit nostram intentionem, et per hoc
      regula est omnis operationis bonae et omnis virtutis meritoriae. Et ideo non tan-tum debet
      dici virtus gratuita, sed etiam virtutum gratuitarum regula et auriga. Et concedendae sunt
      auctoritates et rationes quae sunt ad istam partem.</p>
        </div>
        <div xml:id="bb-d1e20131">
          <head xml:id="bb-d1e20046-Hd1e204">Ad Rationes</head>
          <p xml:id="bb-d1e20046-d1e207">Ad illud vero quod primo obicitur in contrarium, quod fides tenet medium inter scientiam et
      opinionem, dicendum quod fides assignatur quasi medium inter scientiam et opinionem ab
      Hugone, non quia conficiatur ex illis duobus sicut medium conficitur ab extremis, sed quia
      medium locum tenet quantum ad gradum certitudinis ; est enim magis certa quam opinio et
      minus quam scientia, sicut videbitur infra ; de hoc autem medio non est necesse quod sit in
      eodem genere proximo cum extremis. Posset etiam dici quod hoc non habet necessitatem in
      moribus, pro eo quod medium reperitur in genere virtutis, et extrema sunt in genere
      vitiorum.</p>
          <p xml:id="bb-d1e20046-d1e210">Ad illud quod obicitur, quod scientia distinguitur in hoc a virtute quod ipsa est in verum
      et virtus in bonum, dici potest quod <name ref="#Aristotle">Philosophus</name> loquitur ibi de virtute consuetudinali,
      quae consistit circa actiones et passiones, de qua dicit quod virtus est in passionibus et
      operationibus optimorum operativa ; et huiusmodi virtus ordinat in his quae sunt ad finem.
      De virtute autem intellectuali, cuiusmodi est sapientia et intelligentia, quae ordinant in
      ipsum finem, non habet veritatem ; et hoc modo fides est virtus, non modo praemisso. Sed hic
      modus dicendi videtur esse calumniabilis in hoc quod non tantum de virtute consuetudinali,
      verum etiam de omni alia virtute sub ratione virtutis videtur posse haec differentia
      assignari respectu scientiae.</p>
          <p xml:id="bb-d1e20046-d1e216">Et propterea dicendum est quod aliter verum est obiectum fidei, aliter obiectum scientiae.
      Scientiae, inquam, obiectum est, quia est verum visum ; fidei autem est obiectum, quia est
      verum : verum, inquam, non visum, sed salutiferum. Quia enim est non visum, requiritur ad
      ipsum cognoscendum alius habitus quam sit habitus scientiae. Quia salutiferum, ideo habitus
      ille ad salutem ordinat et ad vitam beatam, et ideo habet rationem virtutis completam. Et
      sic patet quod. nihil impedit quin fides possit esse in verum et tamen nihilominus esse
      virtus, pro eo quod alio modo est in verum quam scientia, secundum duplicem conditionem
      praeassignatam. Est enim in veritatem non visam et veritatem salutiferam. Quia enim non visa
      est, creditur voluntarie ; quia autem non solum non visa, sed etiam salutifera, creditur
      voluntarie et meritorie, quae duo aliena sunt a speculatione scientiae. Unde et veritas, in
      quam est fides, est veritas secundum pietatem, quae quidem nota est Catholicis, sed ignota
      fuit philosophis.</p>
          <p xml:id="bb-d1e20046-d1e219">Ad illud quod obicitur, quod credere sine ratione est vituperabile, dicendum quod illud
      verum est ubi auctoritas non supplet locum rationis ; ubi vero auctoritas locum supplet
      rationis, non est vituperabile, sed valde commendabile. Sic autem est in fide, quoniam, etsi
      non adsit intellectui ipsius credentis ratio propter quam debeat veritati assentire, adest
      tamen summae Veritatis auctoritas, quae cordi suo suadet ; quam etiam summam Veritatem
      scimus mentiri non posse, et ideo impium est ei non credere. Propterea hoc non tollit, immo
      potius confert fidei esse virtutem.</p>
          <p xml:id="bb-d1e20046-d1e223">Ad illud quod obicitur, quod quanto aliquid magis est rationabile, tanto magis consonat
      virtuti perfectae, dicendum quod rationabile dicitur aliquid dupliciter : aut quia consonum
      est rationi elevatae et illustratae a lumine Veritatis supernae aut quia consonum est
      rationi conversae ad cognitionem sensibilem. Si primo modo dicatur rationabile, non habet
      instantiam. Si secundo modo dicatur rationanabile, falsitatem habet, quoniam frequenter
      ratio ad sensibilia conversa iudicat esse vera quae sunt falsa et esse bona quae sunt mala
      et e converso. Unde multa videntur sibi irrationabilia quae sunt valde rationabilia, sicut
      patet, quia multa videntur irrationabilia philosophis, quae tamen videntur valde
      rationabilia Christianis, ut omnino continere et omnino mendicare et similia. Et quantum
      praecellit iudicium viri iudicium pueri, tantum praecellit iudicium viri christiani iudicium
      unius philosophi et iudicium rationis sursum conversae iudicium rationis ad inferiora
      depressae. Et ideo hoc non impedit fidem esse virtutem, quia credit aliqua quae videntur
      esse irrationabilia homini animali : sunt enim rationabilia homini spirituali ; immo hoc
      facit ad rationem virtutis, ut credat sine ratione. Si enim crederet per rationem cogentem,
      illa credulitas non esset voluntaria, sed necessaria, et sic non esset virtuosa nec
      meritoria, sictit melius manifestabitur infra.</p>
        </div>
      </div>
    </body>
  </text>
</TEI>