<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 39, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 39, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e36669">
        <head xml:id="bb-d1e36669-Hd1e119">III, D. 39, A. 1, Q. 3</head>
        <head xml:id="bb-d1e36669-Hd1e122" type="question-title">Utrum omne periurium sit mortale peccatum.</head>
        <p xml:id="bb-d1e36669-d1e125">Tertio quaeritur, utrum omne periurium sit mortale peccatum.</p>
        <div xml:id="bb-d1e36669-Dd1e128" type="rationes-principales">
          <head xml:id="bb-d1e36669-Hd1e130">Rationes Principales</head>
          <p xml:id="bb-d1e36669-d1e133">Et quod sic, videtur. <name ref="#Augustine">Augustinus</name>, in quodam Sermone de iuramento : <quote xml:id="bb-d1e36669-Qd1e138">Falsa iuratio
       perniciosa, vera periculosa, nulla secura</quote>. Sed quod est perniciosum est mortale
      peccatum : cum ergo omne periurium sit falsa iuratio, ergo periurium est mortale
      peccatum.</p>
          <p xml:id="bb-d1e36669-d1e142">Item, quod directe est contra mandatum et prohibitionem est peccatum morfale ; sed
      periurium directe est contra prohibitionem secundae tabulae et primae : ergo videtur quod
      semper sit mortale peccatum ; in utraque enim prohibetur periurium.</p>
          <p xml:id="bb-d1e36669-d1e145">Item, contemptus introducit mortale peccatum ; sed omnis peierans contemnit ipsam summam
      Veritatem, dum eam adducit in testimonium falsi : ergo omne periurium est peccatum
      mortale.</p>
          <p xml:id="bb-d1e36669-d1e148">Item, mendacium de se, quando seriosum est, peccatum grave est. Cum ergo iuramentum
      superadditum trahat ipsum mendacium in aliud genus, videtur quod qualecumque mendacium per
      iuramentum superadditum fiat mortale peccatum.</p>
          <p xml:id="bb-d1e36669-d1e152">Sed contra : Sicut contingit aliquem iocose mentiri, sic etiam contingit aliquem iurare
      falsum ; sed quod ioco fit, non fit contemptu : si ergo aliquod periurium potest esse
      iocosum, non videtur quod omne periurium sit mortale peccatum.</p>
          <p xml:id="bb-d1e36669-d1e155">Item, sicut est aliquod mendacium quod nulli obest et alicui prodest, ita potest esse
      aliquod periurium ; sed tale periurium magis procedit ex pietate quam ex libidine : cum ergo
      libido sit radix omnis peccati mortalis, videtur quod non omne periurium necessario sit
      mortale peccatum.</p>
          <p xml:id="bb-d1e36669-d1e158">Item, sicut contingit aliquem impraemeditate loqui falsum, ita contingit aliquem
      impraemeditate iurare falsum ; sed peccatum non est mortale nisi fiat ex deliberatione et
      consensu : ergo non omne periurium est mortale peccatum.</p>
          <p xml:id="bb-d1e36669-d1e161">Item, sicut assumere nomen Dei, super falsum repugnat mandata Decalogi ita etiam assumere
      in vanum ; sed non semper, cum quis assumit nomen Dei in vanum, peccat mortaliter, ut patet
      de his qui iurant praeter necessitatem ; ergo videtur similiter quod non semper mortaliter
      peccet qui assumit nomen Dei super falsum : ergo non omne periurium est mortale
      peccatum.</p>
        </div>
        <div xml:id="bb-d1e36669-Dd1e165">
          <head xml:id="bb-d1e36669-Hd1e167">Conclusio</head>
          <head xml:id="bb-d1e36669-Hd1e170" type="question-title">Non omne periurium est mortale peccatum, deficiente scilicet
      sufficienti deliberatione.</head>
          <p xml:id="bb-d1e36669-d1e173">Respondeo : Ad praedictorum intelligentiam est notandum quod periurium duo dicit, videlicet
      iurationem et inordinationem : est enim periurium iuramentum inordinatum et indebitum.
      Iuratio autem triplex est. Quaedam est deliberata et solemnizata, sicut quando testes iurant
      super sacrosancta Dei Evangelia in iudicis praesentia. Quaedam est deliberata, sed non
      solemnizata, quando quis in occulta iurat aliquid ex deliberatione, intendens illud per
      divinae Veritatis testimonium confirmare. Quaedam autem est nec deliberata nec solemnizata,
      sicut quando quis iurat in communi sermone, non attendens quem invocat et ad quid, sed ex
      quadam consuetudine.</p>
          <p xml:id="bb-d1e36669-d1e176">Et secundum hoc periurium potest committi tripliciter. Et si committatur circa iurationem
      deliberatam et solemnizatam, sic est grave peccatum et enorme, ita quod reddit etiam hominem
      infamem. Si vero committatur circa iurationem nec solemnizatam nec deliberatam, sic non est
      peccatum mortale, sed veniale, propter hoc quod lingua in lubrico posita est. Si vero
      committatur circa iurationem deliberatam, licet non solemnizatam, tunc distinguendum est,
      quia aut deliberat de dicta et de iuramento, utrum videlicet dictum sit verum et utrum sit
      iuramento confirmandum : et tunc, si peierat, mortaliter peccat. Aut deliberat de dicto
      tantum, utrum sit verum, non tamen de iuramento superaddito : et tunc potest esse veniale
      peccatum. Valde tamen est cavendum, quia veniale illud periculosum est et multum
      appropinquat ad mortale peccatum. Concedendum est igitur quod non omne periurium est mortale
      peccatum, sicut illud quod non est deliberatum. Concedendae sunt eiam rationes quae hoc
      ostendunt, licet aliquae ex eis non necessario cogant.</p>
        </div>
        <div xml:id="bb-d1e36669-Dd1e181">
          <head xml:id="bb-d1e36669-Hd1e183">Ad Rationes</head>
          <p xml:id="bb-d1e36669-d1e186">Ad illud vero quod obicitur in contrarium, quod falsa iuratio est perniciosa, dicendum quod
      <name ref="#Augustine">Augustinus</name> non intelligit generaliter de omni iuratione, sed de illa quae fit cum
      deliberatione ; et de illa verum est quod mortale peccatum est.</p>
          <p xml:id="bb-d1e36669-d1e192">Ad illud quod obicitur, quod omne periurium directe repugnat divinae prohibitioni, dicendum
      quod illud non est verum de quolibet, sed de illo solum quod fit cum plena deliberatione et
      consensu. Et si tu obicias, quod omnis actus fornicationis et adulterii repugnat illi
      praecepto non moechaberis, et ideo est peccatum mortale, dicendum quod non est simile de
      verbo, quod facile evolat, et de perpetratione peccati carnalis, quoniam actus ille semper
      debet subiacere imperio rationis. Unde nunquam consummatur opus carnis quin homo reputetur
      consensisse pleno consensu. Ideo magis generaliter repugnat prohibitioni quam actus
      periurii.</p>
          <p xml:id="bb-d1e36669-d1e195">Ad illud quod obicitur, quod in omni periurio est contemptus summae Veritatis, dicendum
      quod, quando aliquis iurat ex quadam consuetudine vel ioco, non deliberans de excellentia
      Veritatis in testimonium invocatae, etsi aliquo modo possit dici contemnere, quia non adeo
      veneratur sicut debet, tamen proprie non contemnit, quia potius est ibi debiti honoris
      omissio quaedam et negligentia quam illatio contumeliae. Sed si ex deliberatione hoc
      faceret, absque dubio tunc graviter peccaret.</p>
          <p xml:id="bb-d1e36669-d1e198">Ad illud quod obicitur, quod iuramentum trahit mendacium in aliud genus, dicendum quod
      illud est verum quando iuramentum additur cum deliberatione ipsi mendacio ; tunc enim habet
      plenam rationem iuramenti et trahit in aliud genus peccati. Quando vero praeter
      deliberationem additur, tunc quaedam est circumstantia aggravans, non necessario trahens in
      genus mortalis peccati, pro eo quod iuramentum illud superadditum non introducit plenum
      veritatis contemptum nec est ipsius veritatis destructivum, licet aliquo modo disponat ad
      veritatis contrarium, quia consuetudo frequenter parit libidinem et contemptum. Ideo valde
      cavendum est periurium ; et quia propter incertitudinem sermonis frequenter periurium
      iuramento coniungitur : hinc est quod ipsum iuramentum in christianis viris, et maxime
      perfectis, debet esse valde rarum, secundum consilium Ecclesiastici, 23, 9, qui dicit :
      Iurationi non assuescat os tuum, sunt enim multi casus in illa.</p>
        </div>
      </div>
    </body>
  </text>
</TEI>