<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e25706">
        <head xml:id="bb-d4e25706-Hd1e108">Quaestio 2</head>
        <head xml:id="bb-d4e25706-Hd1e111" type="question-title">Utrum inferior possit absolvere superiorem, ipso volente.</head>
        <p xml:id="bb-d4e25706-d1e114">Secundo quaeritur, utrum inferior possit absolvere superiorem, ipso volente.</p>
        <div xml:id="bb-d4e25706-Dd1e117" type="rationes-principales">
          <head xml:id="bb-d4e25706-Hd1e119">Rationes principales</head>
          <p xml:id="bb-d4e25706-d1e122">Et quod sic videtur : Quia ad Hebraeos 5, 2 dicitur quod pontifex non tantum pro se,
            sed etiam pro populo debet orare, eo quod <quote xml:id="bb-d4e25706-Qd1e124" source="http://scta.info/resource/hebr5_2">ipse sit circumdatus
              infirmitate</quote>. Ergo, si peccat mortaliter, indiget confiteri quemadmodum unus de
            populo ; sed non habet superiorem ordinarium ; ergo potest confiteri et absolvi ab
            inferiori.</p>
          <p xml:id="bb-d4e25706-d1e128">Item, ad hoc quod de peccato mortali fiat reconciliatio, necesse est intervenire
            mediationem sacerdotis ; sed possibile est supremum praelatorum peccare : ergo indiget
            sacerdote reconciliante ; sed non superiori : ergo inferiori.</p>
          <p xml:id="bb-d4e25706-d1e131">Item, quamvis Summus Pontifex sit constitutus <quote xml:id="bb-d4e25706-Qd1e133" source="http://scta.info/resource/hebr5_1">ut offerat dona et
              sacrificia pro peccatis</quote>, tamen ipse per alium sacerdotem potest facere hostiam
            offerri et alius potest offerre pro eo. Ergo, quamvis claves habeat ad solvendum, tamen
            alius potest absolvere eum ; sed non nisi inferior : ergo pari ratione in omnibus
            aliis.</p>
          <p xml:id="bb-d4e25706-d1e137">Item, potestas absolvendi data est ad utilitatem eius qui absolvitur ; sed ille cui
            data est potestas haec non est peioris conditionis quam alii : ergo et ille potest
            absolvi ; sed non a se nec a superiori, quia frequenter non habet copiam eius aut non
            habet superiorem, ut Papa : ergo etc.</p>
          <p xml:id="bb-d4e25706-d1e141">Contra : Relationis non est relatio, nec motus est motus, nec mediationis est mediatio,
            nec mediatoris est mediator ; sed supremus sacerdos et omnis praelatus mediator est
            inter inferiores et Deum : ergo non potest esae nec debet e converso.</p>
          <p xml:id="bb-d4e25706-d1e144">Item, ad hoc quod aliquis absolvat aliquem, necesse est quod habeat iurisdictionem
            super eum, sicut in praecedentibus visum est ; sed inferior non habet iurisdictionem
            super superiorem : ergo etc. Si dicas mihi quod superior dat ei iurisdictionem
            absolvendi, contra : nemo dat quod non habet ; sed praelatus non habet iurisdictionem
            absolvendi se, quia non habet potestatem supra se : ergo etc.</p>
          <p xml:id="bb-d4e25706-d1e147">Item, praelatus inferior non potest alium excommunicare nec ipse potest dare alii
            iurisdictionem excommunicandi se : ergo similiter videtur quod nec absolvendi.</p>
          <p xml:id="bb-d4e25706-d1e150">Item, in hierarchia angelica non recipiunt angeli superiores illuminationem ab
            inferioribus : ergo similiter videtur quod in Ecclesia superior ab inferiore non
            absolvatur.</p>
          <p xml:id="bb-d4e25706-d1e153">Item, probatum est per canones et rationes quod sacerdos non potest absolvere alienum
            parochianum : ergo nec suum praelatum, per locum a maiori ; magis enim videtur quod
            possit supra minorem quam supra maiorem. Si tu dicas quod praelatus dat ei potestatem in
            se, quaeritur, quomodo hoc possit esse.</p>
        </div>
        <div xml:id="bb-d4e25706-Dd1e157">
          <head xml:id="bb-d4e25706-Hd1e159">Conclusio</head>
          <head xml:id="bb-d4e25706-Hd1e162" type="question-title">Sacerdos subditus potest absolvere praelatum, qui in foro
            poenitentiae ipsi se subiciit</head>
          <p xml:id="bb-d4e25706-d1e165">Respondeo : Dicendum quod inferior superiorem potest absolvere, si superior velit se ei
            subicere. Et hoc patet sic. Virtus clavium, quantum est de se, ad omnes se extendit,
            nisi ex ordinatione superiorum manus arctaretur propter servandum ordinem
            ecclesiasticum. Sacerdos enim ex sua ordinatione institutus est mediator inter Deum
            iudicem et hominem peccatorem, et, quantum est ex parte Dei, non est differentia :
            quilibet enim suum sacerdotem reputat mediatorem, et cuilibet impressit mediatoris
            characterem ; sed differentia est ex parte hominum, quia, si quilibet esset mediator
            cuiuslibet, esset in Ecclesia confusio ; et ideo alii aliis subiecti sunt, et qui
            subiciuntur uni, non possunt dare alteri auctoritatem in se ; sed, si libera esset
            persona quae posset se subicere, tunc absque dubio posset eum absolvere. Quoniam ergo
            supremus praelatus, qui merae libertatis est et nulli subiectus, potest se cui vult
            subicere, et alii exempti etiam sui subditis, concedo quod ipsi possunt eos
            absolvere.</p>
          <p xml:id="bb-d4e25706-d1e168">Quod autem supremus praelatus possit se ei subicere, ius divinum concordat, quia, cum
            ipse sit circumdatus infirmitate, debet subici sacramentis ; et sicut medicus infirmatus
            quaerit medicum et medicinam, non in quantum medicus, sed in quantum aegrotus, sic
            Ecclesiae praelatus et mediator quaerit sacerdotem, in quantum Dei inimicus factus est
            per culpam et in quantum peccator. Ius etiam canonum concordat quod unusquisque possit
            auctoritatem suam communicare pro se et pro utilitate sua sine praeiudicio facto
            propriae auctoritati et potestati ; et ita Summus Pontifex potest se cuilibet sacerdoti
            subicere et absolutionem petere ; possunt etiam et alii praelati de permissione Papae,
            sicut dicitur in illa decretali De poenitentiis et remissionibus, quae est <name ref="#GregoryGreat">Gregorii</name> : Ne pro dilatione poenitentiae periculum immineat
            animarum, permittimus episcopis et aliis superioribus nec non minoribus praelatis
            exemptis, ut praeter praelati sui licentiam providum et discretum sibi possint eligere
            confessorem. Et sic patet quod subditus potest superiorem absolvere, ipso volente et
            eligente ac per hoc se eidem in foro poenitentiali subiciente.</p>
        </div>
        <div xml:id="bb-d4e25706-Dd1e176">
          <head xml:id="bb-d4e25706-Hd1e178">Ad rationes</head>
          <p xml:id="bb-d4e25706-d1e181">Ad illud ergo quod obicitur primo, quod relationis non est relatio etc., dicendum quod
            verum est, secundum quod huiusmodi ; nec medici medicus, secundum quod huiusmodi, nec
            sacerdotis sacerdos in quantum talis, sed in quantum peccatoris.</p>
          <p xml:id="bb-d4e25706-d1e184">Ad illud quod obicitur de iurisdictione, dicendum quod praelatus dat ei iurisdictionem
            in se se ei subiciendo. Et si obiciat tunc quod non potest dare quod non habet in se ;
            dicendum quod iurisdictio et subiectio est ad alterum ; et ideo, quamvis non possit quis
            sibi ipsi esse subiectus, nihil prohibet ipsum subici posse alii, maxime si est liberae
            potestatis.</p>
          <p xml:id="bb-d4e25706-d1e187">Ad illud quod obicitur, quod non potest dare auctoritatem excommunicandi se, dicendum
            quod argumentum istud deficit dupliciter. Primum quidem, quia excommunicatio est contra
            hominem, sed absolutio pro homine ; et homo non potest auctoritate sua uti contra se,
            quamvis possit pro se. Amplius deficit, quia alius modus iurisdictionis requiritur ad
            excommunicationem quam ad absolutionem. Excommunicatio namque, quae respicit hominem,
            communem dicit iurisdictionem super hominem, sed absolutio dicit mediationem inter Deum
            et hominem, quo scilicet homo semper inferior est. Et quoniam necesse est hominem,
            quantumcumque.sit magnus, iudicari cum Deo et iudicio esse inferiorem, quantum ad hoc
            iudicium quilibet potest, quantumcumque sit magnus, dare alii propter se iurisdictionem.
            Sed, quia praelatus talis super omnes est talis iurisdictio, quae attenditur quantum ad
            praelationem potest dicere Deo : <quote xml:id="bb-d4e25706-Qd1e189" source="http://scta.info/resource/ps50_6">Tibi soli peccavi</quote>. Et ideo
            non potest alteri dare potestatem excommunicandi se ipsum.</p>
          <p xml:id="bb-d4e25706-d1e193">Ad illud quod obicitur de angelis, quod non descendunt ad inferiores, dicendum quod non
            est simile, quia angeli semper in sua dignitate persistunt nec cadit in eis obscuratio
            peccati ; et ideo non oportet eos ad inferiores descendere. Sed in eccleiastica
            hierarchia secus est, quia peccant praelati et subditi ; et ideo oportet quod etiam ipsi
            subiciantur inferioribus, quia et ipsi per culpam quodam modo inferiores facti sunt.</p>
          <p xml:id="bb-d4e25706-d1e197">Ad illud quod obicitur ultimo de subdito alterius, patet responsio, quia non habet
            iurisdictionem in talem, nec talis potest ei dare, cum alteri subiectus sit. Unde sicut
            non valet : iste qui est servus Petri, non potest se facer servum Martini, ergo nec iste
            qui liber est ; sic nec in proposito.</p>
        </div>
      </div>
    </body>
  </text>
</TEI>