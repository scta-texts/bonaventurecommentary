<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 9, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 9, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e8708">
        <head xml:id="bb-d1e8708-Hd1e119">III, D. 9, A. 1, Q. 2</head>
        <head xml:id="bb-d1e8708-Hd1e122" type="question-title">Utrum cultus latriae exhiberi debeat imagini Christi.</head>
        <p xml:id="bb-d1e8708-d1e125">Secundo quaeritur, utrum cultus latriae exhiberi debeat imagini Christi.</p>
        <div xml:id="bb-d1e8708-Dd1e128" type="rationes-principales">
          <head xml:id="bb-d1e8708-Hd1e130">Rationes principales</head>
          <p xml:id="bb-d1e8708-d1e133">Et quod sic, videtur. Primo, per <name ref="#JohnDamascenus">Damascenum</name>, IV libro : <quote xml:id="bb-d1e8708-Qd1e138">Honor imaginis refertur ad
       prototypum</quote>. Ergo idem est adorare imaginem et eum cuius est imago. Ergo, si
      Christus colendus est cultu latriae, videtur quod eius imago similiter.</p>
          <p xml:id="bb-d1e8708-d1e142">Item, Abraham adoravit tres viros, et in his adoravit sanctam Trinitatem, secundum quod
      Glossae exponunt. Si igitur illi tres viri non erant Trinitas summa, sed eam significabant,
      ergo latriae cultus non solum debetur rei significatae, sed etiam signo. Cum ergo imago
      Christi sit eius signum, videtur quod ei sit cultus latriae exhibendus.</p>
          <p xml:id="bb-d1e8708-d1e145">Item, homo loquitur ad imaginem in suis petitionibus. Ergo loquitur ad imaginem sicut ad
      personam rationalis creaturae, sic loquitur ad imaginem Christi sicut ad Christum ; et sicut
      loquitur, sic colit et adorat : ergo debet adorare imaginem Christi sicut Christum.</p>
          <p xml:id="bb-d1e8708-d1e148">Item, eamdem reverentiam exhibemus et exhibere debemus imagini beatae Virginis quam ipsi
      Virgini, et sic de aliis Sanctis. Ergo et eadem reverentia exhibenda est imagini Christi
      sicut ipsi Christo ; sed Christo exhibetur cultus sive honor latriae : ergo debet exhiberi
      imagini suae.</p>
          <p xml:id="bb-d1e8708-d1e152">Sed contra : Exodi 20, 4, in primo mandato : <quote xml:id="bb-d1e8708-Qd1e154">Non facies tibi imaginem neque sculptam
       similitudinem</quote>. Si ergo prohibitum est imaginem fieri, multo magis et adorari.</p>
          <p xml:id="bb-d1e8708-d1e158">Item, <name ref="#JohnDamascenus">Damascenus</name>, capitulo De imaginibus : <quote xml:id="bb-d1e8708-Qd1e163">Magnae impietatis et insipientiae est
       figurari quod divinitatis est</quote>. Ergo maioris impietatis est adorare iam
      figuratum.</p>
          <p xml:id="bb-d1e8708-d1e167">Item, melior est creatura vivens quam non vivens, quia similior est summae vitae. Si ergo
      huiusmodi imagines non sunt viventes, minus sunt dignae honore quam talpae et
      vespertiliories ; si ergo impi um est adorare vespertiliones et talpas, multo magis
      huiusmodi imagines.</p>
          <p xml:id="bb-d1e8708-d1e170">Item, nobilior et melior est imago divinitus impressa quam ab hominibus sculpta ; sed, si
      quis adoraret diabolum vel hominem peccatorem, in quo est imago Domini impressa, peccaret :
      ergo multo magis qui adorat huiusmodi imagines.</p>
          <p xml:id="bb-d1e8708-d1e173">Item, fortius fugiendus est ritus idololatriae quam legales caerimoniae ; sed Ecclesia
      fugit ritum caerimoniae legalis, ne videatur iudaizare : pari ergo ratione debet fugere
      ritum idololatriae, ne videatur idololatrare. Ergo, si cultus idololatriae consistebat iti
      veneratione imaginum et picturarum, videtur quod talia non sunt adoranda.</p>
          <p xml:id="bb-d1e8708-d1e176">Item, cum huiusmodi imagines nec per Novum nec per Vetus Testamentum approbentur, videtur
      quod earum introductio fuerit novitatis. praesumtio. Si igitur talia sunt exstirpanda,
      videtur quod talia non sunt colenda.</p>
        </div>
        <div xml:id="bb-d1e8708-Dd1e180">
          <head xml:id="bb-d1e8708-Hd1e182">Conclusio</head>
          <head xml:id="bb-d1e8708-Hd1e185" type="question-title">Imagini Christi debet cultus latriae exhiberi</head>
          <p xml:id="bb-d1e8708-d1e188">Respondeo : Dicendum quod imaginum introductio in Ecclesia non fuit absque rationabili
      causa. Introductae enim fuerunt propter triplicem causam, videlicet propter simplicium
      ruditatem, propter affectuum tarditatem et propter memoriae labilitatem. Propter simplicium
      ruditatem inventae sunt, ut simplices, qui non possunt scripturas legere, in huiusmodi
      sculpturis et picturis tamquam in scripturis apertius possint sacramenta nostrae fidei
      legere. Propter affectus tarditatem similiter introductae sunt, videlicet ut homines, qui
      non excitantur ad devotionem in his quae pro nobis Christus gessit, dum illa aure
      percipiunt, saltem excitentur, dum eadem in figuris et picturis tamquam praesentia oculis
      corporeis cernunt. Plus enim excitatur affectus noster per ea quae videt quam per ea quae
      audit. Unde Horatius : <quote xml:id="bb-d1e8708-Qd1e190">Segnius irritant animos demissa per aurem Quam quae sunt
       oculis subiecta fidelibus et quae Ipse sibi tradit spectator.</quote> Propter memoriae
      labilitatem, quia ea quae audiuntur solum, facilius traduntur oblivioni quam ea quae
      videntur. Frequenter enim verificatur in multis illud quod consuevit dici : verbum intrat
      per unam aurem et exit per aliam. Praeterea, non semper est praesto qui beneficia nobis
      praestita ad memoriam reducat per verba. Ideo dispensatione Dei factum est ut imagines
      fierent, praecipue in ecclesiis, ut videntes eas recordemur de beneficiis nobis impensis et
      Sanctorum operibus virtuosis.</p>
          <p xml:id="bb-d1e8708-d1e194">Quoniam igitur imago Christi introducta est ad repraesentendum eum qui pro nobis crucifixus
      est, nec offert se nobis pro se, sed pro illo, ideo omnis reverentia, quae ei offertur,
      exhibetur Christo. Et propterea imagini Christi debet cultus latriae exhiberi. Et hoc est
      quod dicit 
            <ref><name ref="#Augustine">Augustinus</name>, in libro III De doctrina christiana</ref> : 
            <cit>
              <quote xml:id="bb-d1e8708-Qd1e199" source="http://scta.info/resource/addc-l3-d1e223">
                Qui veneratur tale signum divinitus institutum,
                cuius vim significationemque intelligit, non hoc veneratur quod videtur et transit, sed
                illud potius quo talia cuncta referenda sunt
              </quote>
            </cit>. 
            Concedendae sunt igitur rationes quae hoc ostendunt.
          </p>
        </div>
        <div xml:id="bb-d1e8708-Dd1e205">
          <head xml:id="bb-d1e8708-Hd1e207">Ad rationes</head>
          <p xml:id="bb-d1e8708-d1e210">1-2. Ad illud ergo quod obicitur in contrarium, quod prohibitum est ne quis faciat sibi
      imaginem, dicendum quod pro eo tempore prohibitum est in quo Deus humanam naturam nondum
      assumserat. Tunc enim, cum Deus omnino Spiritus esset, infigurabilis erat et ideo ipsum
      figurare erat error et impietas. Et pro illo tempore loquitur <name ref="#JohnDamascenus">Damascenus</name>, cum dicit quod
      insipientiae et impietatis est figurare quod divinitatis est ; verum est secundum quod
      divinitatis est, quia est incircumscriptibilis et infigurabilis ; sed non est sic quantum ad
      humanam naturam. Unde subiungit quod Deus propter viscera misericordiae suae factus est homo
      et cum hominibus conversatus est, miracula fecit, passus est, crucifixus est ; haec ad
      memoriam hominum scripta sunt et ad doctrinam notram. Quia vero non omnes noscunt futeras
      neque lectioni vacant, Patres decreverunt velut quosdam triumphos imaginibus describere ad
      velocem memoriam.</p>
          <p xml:id="bb-d1e8708-d1e216">Ad illud quod obicitur, quod creatura vivens nobilior est non vivente, dicendum quod verum
      est de nobilitate reali, sed non oportet quod hoc sit verum de nobilitate significationis,
      quia res parvi valoris rem nobilem significare potest. Cum ergo adoratur imago, non adoratur
      ratione nobilitatis quam habet in se, sed ratione nobilitatis significatae in se. Et si
      obiciat quod lapides et ligna ducunt in Deum, dicendum quod non ducunt sic nec sunt
      principaliter instituta ad hoc sicut imagines et picturae.</p>
          <p xml:id="bb-d1e8708-d1e219">Ad illud quod obicitur de imagine divinitus impressa iam patet responsio, quia, cum talis
      homo sit creatura nobilis, offert se magis per modum rei quam per modum signi ; et ideo
      honor qui ei defertur non omnino refertur ad primum exemplar sicut honor qui defertur
      imagini pictae vel sculptae. Si autem aliquis coleret ipsam figuram tamquam rem, magis
      erraret quam qui coleret creaturam rationalem. 
      Unde 
            <ref><name ref="#Augustine">Augustinus</name>, De doctrina christiana</ref> :
            <cit>
              <quote xml:id="bb-d1e8708-Qd1e224" source="http://scta.info/resource/addc-l3-d1e201">
                Fateor altius esse demersos qui opera 
                hominum pro Deo colunt quam qui opera Dei
              </quote>
            </cit>, 
            ut statuam quam stellam.
          </p>
          <p xml:id="bb-d1e8708-d1e228">Ad illud quod obicitur, quod illud videtur esse idololatrare, dicendum quod verum est, si
      adorarentur ratione sui, ita quod crederetur aliquid divinum ibi esse ; nunc autem non est
      sic, immo omnino aliter mentes fidelium venerantur ; et ideo non servant idololatriae ritum.
      Et si tu obicias, quod sunt occasio erroris, dicendum quod, etsi litterae sacrae fuerunt et
      sunt usque in hodiernum diem et etiam aliae creaturae quandoque occasio erroris, non tamen
      propter hoc sunt litterae delendae et creaturae destruendae, quia hoc divini iudicii est ut
      bonis sint in bonum, malis autem in mala convertantur. Sic et in imaginibus est
      intelligendum.</p>
          <p xml:id="bb-d1e8708-d1e232">Ad illud vero quod obicitur, quod illud non habet auctoritatem ex Scripturis, dicendum quod
      multa Apostoli tradiderunt quae tamen non sunt scripta. Unde Apostolus laudabat eos qui
      tenebant suas traditiones et Ecclesia servavit fideliter quae ab Apostolis accepit. Narrat
      tamen <name ref="#JohnDamascenus">Damascenus</name> duo quae sunt ad imaginis confirmationem. Unum est, <quote xml:id="bb-d1e8708-Qd1e237">quod quaedam
       historia refert quod Dominus Abgaro regi, qui pictorem miserat, imaginem Dei similiter
       picturare et figurare, nequeunte pictore propter coruscantes a facie claritates, ipse
       vestimentum propriae faciei divinae superimponens, in vestimento illo sui ipsius imaginem
       expressisset, et ita cupienti Abgaro misisset</quote>. Et iterum : <quote xml:id="bb-d1e8708-Qd1e240">Accepimus Lucam
       evangelistam depinxisse Dominum et Matrem eius</quote>. Et sic patet quod non sunt
      adinventiones in huiusmodi imaginibus, sed divinae traditiones et apostolicae
      sanctiones.</p>
        </div>
      </div>
    </body>
  </text>
</TEI>