<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 4, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 4, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e4083">
        <head xml:id="bb-d1e4083-Hd1e119">III, D. 4, A. 1, Q. 3</head>
        <head xml:id="bb-d1e4083-Hd1e122" type="question-title">Utrum Christus possit dici filius Trinitatis.</head>
        <p xml:id="bb-d1e4083-d1e125">Tertio quaeritur, utrum Christus possit dici filius Trinitatis, ad maiorem evidentiam
    praedictorum.</p>
        <div xml:id="bb-d1e4083-Dd1e128" type="rationes-principales">
          <p xml:id="bb-d1e4083-d1e130">Et quod sic, videtur. Cantico Deuteronoritii [32, 6] : <quote xml:id="bb-d1e4083-Qd1e132" source="http://scta.info/resource/deut32_6">Numquid non
       ipse est pater tuus, qui possedit te et fecit et creavit te ?</quote> Sed hoc totum potest
      dici de Christo ratione naturae assumptae ; et secundum illa tria dicitur esse filius totius
      Trinitatis, cuius est possidere, facere et creare : ergo videtur quod hoc Christo satis
      catholice possit attribui.</p>
          <p xml:id="bb-d1e4083-d1e136">Item, ad Romanos 8, 29 : <quote xml:id="bb-d1e4083-Qd1e138" source="http://scta.info/resource/rom8_29">Ut sit ipse primogenitus in multis
       fratribus</quote>, Glossa : <quote xml:id="bb-d1e4083-Qd1e141">Secundum illud quod unigenitus est non habet fratres ;
       secundum illud quod primogenitus est fratres dignatus est vocare omnes</quote>. Si ergo
      fratres sunt eiusdem Patris et sunt filii totius Trinitatis, videtur quod et hoc Christo
      convenienter possit attribui.</p>
          <p xml:id="bb-d1e4083-d1e145">Item, quandocumque aliqua se habent per indifferentiam ad aliquam operationem, secundum
      illam operationem communem et uniformem recipiunt denominationem ; sed tota Trinitas operata
      est incarnationis mysterium : ergo, si persona Patris dicitur esse pater Christi, non solum
      quantum ad deitatem, sed etiam quantum ad humanitatem, videtur quod similiter tota Trinitas
      possit dici pater.</p>
          <p xml:id="bb-d1e4083-d1e148">Item, quamvis in Trinitate unus solus sit Pater propter aeternam generationem, tamen ex
      tempore propter effectus temporales tota Trinitas dicitur esse pater, et persona Patris
      dicitur non solum pater Filii, sed etiam aliarum rerum, ita quod in nullo praeiudicatur
      proprietati Filii. Ergo, cum Filius ex tempore naturam sumserit et aequalem et uniformem
      habet comparationem ad totam Trinitatem, videtur quod sicut quantum ad divinam naturam
      dicitur esse filius Patris, ita secundum humanitatem sit filius totius Trinitatis.</p>
          <p xml:id="bb-d1e4083-d1e151">Item, in Christo triplex est substantia, scilicet suprema, media et infima : suprema,
      videlicet divina, media, scilicet anima, et infima, videlicet corpus ; sed Christus ratione
      naturae supremae est filius alicuius, scilicet Patris Dei ; ratione naturae infimae filius
      alicuius, scilicet Matris, ex qua traxit carnem : ergo et ratione mediae filius alicuius
      erit. Sed media, scilicet anima, est a tota Trinitate aequaliter : ergo videtur quod filius
      totius Trinitatis dici possit.</p>
          <p xml:id="bb-d1e4083-d1e155">Item, non est maior confusio in proprietatibus ex comparatione alicuius proprietatis ad
      plura quam si de eodem dicantur duo opposita, immo multo minor ; sed de Christo vere et
      catholice dicuntur duo opposita ratione duplicis naturae, mortalis et immortalis, passibilis
      et impassibilis : ergo multo fortius ratione naturae assumentis potest dici filius Patris,
      et ratione naturae assumtae filius totius Trinitatis.</p>
          <p xml:id="bb-d1e4083-d1e158">Sed contra : <name ref="#Augustine">Augustinus</name>, in libro De Trinitate II : <quote xml:id="bb-d1e4083-Qd1e163" source="http://scta.info/resource/adt-l2">Iesus neque suus neque Trinitati filius dici
       potest</quote>. Ego non potest dici filius Trinitatis.</p>
          <p xml:id="bb-d1e4083-d1e167">Item, filiatio est proprietas personalis, unde respicit hypostasim ; sed in Christo est una
      sola persona et hypostasis, quae non potest distingui a tota Trinitate secundum illius
      relationis habitudinem : ergo non videtur quod dici possit filius Trinitatis.</p>
          <p xml:id="bb-d1e4083-d1e170">Item, Christus non tantum est filius, sed filius unigenitus, secundum quod dicitur Ioannis
      1, 14 : Vidimus gloriam eius quasi Unigeniti a Patre ; sed Trinitas non habet aliquem filium
      unigenitum, cum aequaliter comparetur ad omnes : ergo non videtur quod Christus possit dici
      Trinitatis filius.</p>
          <p xml:id="bb-d1e4083-d1e173">Item, filiatio praesupponit generationem, generatio autem dicit convenientiam in natura et
      distinctionem in supposito ; sed hoc impossibile est reperire in Christo, nec secundum
      divinam naturam nec secundum humanam : ergo nullatenus est concedenda locutio praedicta.</p>
        </div>
        <div xml:id="bb-d1e4083-Dd1e177">
          <head xml:id="bb-d1e4083-Hd1e179">Conclusio</head>
          <head xml:id="bb-d1e4083-Hd1e182" type="question-title">Non conceditur, quod Christus sit filius Trinitatis</head>
          <p xml:id="bb-d1e4083-d1e185">Respondeo : Dicendum quod apud theologos secundum communem usum non admittitur <mentioned>
       Christus est Trinitatis filius </mentioned>. Sed huius rationem diversi assignant
      diversimode.</p>
          <p xml:id="bb-d1e4083-d1e191">Quidam enim dicere voluerunt quod hoc est propter proprietatem filiationis, quae respicit
      personam et hypostasim. Et quoniam hypostasis Filii Dei sive persona aeterna est nec habet
      originem a tota Trinitate, sed solum a persona Patris, hinc est quod, quamvis in Christo sit
      reperire humanam naturam a tota Trinitate creatam, non est concedendum Christum esse filium
      totius Trinitatis propter repugnantiam quae reperta est in hypostasi, hoc est persona, quae
      est aeterna. Sed, si ratio ista interius consideretur, non videtur magnae efficaciae, quia,
      quamvis hypostasis Christi sit aeterna, nihil tamen impedit ipsum dici filium Virginis
      ratione naturae assumtae. Si ergo illi hypostasi innasci potest filiationis habitudo in
      comparatione ad Matrem, ex qua natura illa tracta est, quare non potest innasci respectu
      totius Trinitatis, a qua facta est ? Et ideo ex parte proprietatis filiationis et
      aeternitatis hypostasis non videtur efficax ratio posse sumi ad repudiationem praedictae
      locutionis.</p>
          <p xml:id="bb-d1e4083-d1e194">Et ideo est alius modus dicendi quod praedictus sermo non recipitur, quia appropinquat
      errori. Nam Christus, cum sit Filius unigenitus Dei Patris, non recipitur quod sit filius
      Trinitati simpliciter, propter hoc quod talis locutio appropinquat errori Sabellii, qui
      posuit proprietatem patris cuilibet trium personarum convenienter posse attribui. Non
      recipitur etiam quod sit filius totius Trinitatis per creationem, quia talis locutio
      appropinquat errori Arii, qui posuit Christum esse puram creaturam. Non recipitur etiam quod
      sit filius totius Trinitatis per gratiam, quia talis locutio appropinquat errori Nestorii,
      qui posuit in Christo duas naturas et duas personas, divinam scilicet et humanam ; et
      quantum ad humanam personam dixit Christum Filium Dei per gratiam. Ergo sermo praedictus
      omni modo erroris impietati appropinquat ; et ideo respuitur ab his qui periti sunt in sacra
      Scriptura. Unde rationes ad hanc partem concedendae sunt, quamvis non multum cogant.</p>
        </div>
        <div xml:id="bb-d1e4083-Dd1e199">
          <head xml:id="bb-d1e4083-Hd1e201">Ad rationes</head>
          <p xml:id="bb-d1e4083-d1e204">Ad illud quod obicitur, quod tota Trinitas possedit et fecit et creavit secundum humanam
      naturam, dicendum quod Trinitas alios homines simpliciter fecit secundum omnem sui naturam ;
      Christum autem non simpliciter secundum omnem naturam fecit, quia secundum divinam naturam
      eum solus Pater genuit ; et ideo non est simile de Christo et aliis hominibus. Quamvis enim
      alii homines possint dici creaturae Dei, hoc tamen de Christo non recipitur, sicut infra
      melius videbitur.</p>
          <p xml:id="bb-d1e4083-d1e207">Ad illud quod obicitur, quod nos sumus fratres Christi, dicendum quod ex hoc non sequitur
      quod Christus sit filius totius Trinitatis, sed quod nos dicamur filii Dei Patris per eum,
      quamvis nos per gratiam, ipse vero per naturam, sicut dicit Gregorius super illud : Ascendo
      ad Patrem meum et Patrem vestrum, Ioannis 20, 17.</p>
          <p xml:id="bb-d1e4083-d1e210">Ad illud quod obicitur, quod tres personae se habent ad naturam assumtam per
      indifferentiam, djcendum quod verum est ; sed non sic se habent per indifferentiam respectu
      personae assumentis, quia aliam habitudinem habet ad personam Patris, aliam ad personam
      Spiritus Sancti. Cum autem dicitur Christus Filius esse Dei Patris, hoc magis dicitur
      respectu naturae assumentis quam assumtae ; quod patet, quia dicitur Filius Patris
      unigenitus et naturalis. Et ideo ratio illa non cogit, quia ab insufficienti procedit.</p>
          <p xml:id="bb-d1e4083-d1e213">Ad illud quod obicitur, quod Pater non dicitur pater tantum respectu Filii, sed etiam
      aliorum, quorum est causa et principium ex tempore, dicendum quod sicut Pater ex hoc quod
      temporaliter aliquos adoptat, dicitur eorum pater ex tempore, sic etiam Christus per
      generationem temporaleni potest dici filius Virginis ; non tamen potest concludi quod sit
      filius totius Trinitatis : non enim est simile. Nulla enim confusio proprietatum incurritur
      nec aliquod veritati fit praeiudicium aut errori in aliquo appropinquatur, si dicatur Pater
      esse pater Filii solum per generationem et aliorum per creationem : non sic autem, cum
      dicitur Christus esse filius totius Trinitatis. Nam si intelligatur per generationem,
      incurrimus in errorem Sabellii ; si per creationem, appropinquamus errori Arii ; si solum
      per adoptionis gratificationerit, errori Nestorii.</p>
          <p xml:id="bb-d1e4083-d1e217">Ad illud quod obicitur de natura suprema, media et infima, iam patet responsio per
      praedicta, quia, cum illa sit creata, non recipitur circa Christum filiatio alicuius ratione
      illa. Potest tamen dici quod non est simile de substantiis extremis ad mediam, quia tum
      ratione substantiae divinae tum ratione carnis genitus est et assimilatur suo principio
      producenti, scilicet Patri et Matri : Patri in deitate et Matri in humanitate ; non sic
      autem est ratione animae ; et ideo non est simile.</p>
          <p xml:id="bb-d1e4083-d1e220">Ad illud quod ultimo obicitur de proprietatibus absolutis, quod non faciunt confusionem,
      dicendum quod non est simile, quia illae proprietates principaliter respiciunt naturam,
      utpote esse passibilem et immortalem ; sed filiatio respicit ipsam hypostasim, circa quam
      multi fuerunt errores, quibus praedicta locutio videtur appropinquare; et ideo, quamvis
      illae recipiantur a viris catholicis tamquam catholicae, haec respuitur tamquam adversaria
      fidei christianae.</p>
        </div>
      </div>
    </body>
  </text>
</TEI>