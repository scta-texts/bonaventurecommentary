<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 17, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 17, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e15460">
        <head xml:id="bb-d1e15460-Hd1e119">III, D. 17, A. 1, Q. 1</head>
        <head xml:id="bb-d1e15460-Hd1e122" type="question-title">Utrum in Christo fuerint plures voluntates.</head>
        <p xml:id="bb-d1e15460-d1e125">Circa primum sic proceditur et quaeritur, utrum in Christo fuerit voluntatum pluralitas.</p>
        <div xml:id="bb-d1e15460-Dd1e128" type="rationes-principales">
          <head xml:id="bb-d1e15460-Hd1e130">Rationes Principales</head>
          <p xml:id="bb-d1e15460-d1e133">Et quod sic videtur. Ioannis 6, 38 : <quote xml:id="bb-d1e15460-Qd1e135">Non veni facere voluntatem meam, sed voluntatem
       eius qui misit me</quote>. Ergo alia est voluntas ipsius Christi, alia voluntas mittentis
      ; sed voluntas Christi secundum Divinitatem eadem est cum voluntate mittentis : ergo necesse
      est quod Christus habtierit voluntatem secundum humanitatem et secundum Divinitatem : ergo
      habuit plures voluntates.</p>
          <p xml:id="bb-d1e15460-d1e139">Item, <name ref="#JohnDamascenus">Damascenus</name>, III libro : <quote xml:id="bb-d1e15460-Qd1e144">Habere eum dicimus in duabus naturis dupiicia ea quae
       sunt duarum naturarum naturalia, duas voluntates naturales, et divinam et
      humanam</quote>.</p>
          <p xml:id="bb-d1e15460-d1e148">Item, cuilibet naturae intellectuali respondet voluntas ; sed in Christo fuerunt plures
      naturae intellectuales, sicut in praecedentibus monstratum est : ergo plures voluntates.</p>
          <p xml:id="bb-d1e15460-d1e151">Item, Christus meruit, sed meritum non est nisi secundum vuluntatem creatam ; Christus
      etiam omnia creavit, sed creatio non est nisi a voluntate increata : ergo Christus habuit
      voluntatem increatam et creatam : ergo habuit plures voluntates.</p>
          <p xml:id="bb-d1e15460-d1e155">Contra : <name ref="#JohnDamascenus">Damascenus</name>, in libro III : <quote xml:id="bb-d1e15460-Qd1e160">Quorum substantia est eadem, horum et voluntas
       est eadem ; et quorum diversa voluntas ; horum diversa substantia</quote> : Sed divina
      natura et humana uniuntur in Christo in unitate hypostasis, quae est substantia individua,
      ita quod in Christo non sunt plures hypostases, sed una : ergo, si in Christo non est
      reperire plures hypostases, nec plures voluntates.</p>
          <p xml:id="bb-d1e15460-d1e164">Item, voluntas facit volentem, ergo plures voluntates faciunt plures volentes ; sed
      Christus est unicus volens : ergo unicam fantum habuit voluntatem.</p>
          <p xml:id="bb-d1e15460-d1e167">Item, voluntas est illud in homine penes quod residet regimen et dominium omnium eorum quae
      aguntur in ipso et per ipsum ; hoc autem in Christo non potest esse nisi unum solum, quia
      non possunt esse plura dominantia in uno et eodem absque controversia : ergo necesse est in
      Christo esse voluntatem unam solam.</p>
          <p xml:id="bb-d1e15460-d1e170">Item, in Christo est tantum una personalitas, quia personalitas dicit nobilissimam
      conditionem quae reperitur in substantia rationali ; sed voluntas est nobilissimum et
      supremum substantiae rationalis : ergo sicut in Christo est una tantum personalitas, ita
      videtur quod sit tantum una voluntas.</p>
        </div>
        <div xml:id="bb-d1e15460-Dd1e174">
          <head xml:id="bb-d1e15460-Hd1e176">Conclusio</head>
          <head xml:id="bb-d1e15460-Hd1e179" type="question-title">In Christo plures sunt voluntates.</head>
          <p xml:id="bb-d1e15460-d1e182">Respondeo : Dicendtim quod cum in Christo sint plures naturae intellectuales, videlicet
      divina et humana, necesse est in Christo plures esse voluntates. Sicut enim in una natura
      corporali nobili ista duo se concomitantur, videlicet lux et calor, sic et in natura
      spirituali perfecta necesse est duo reperiri his duobus correspondentia, videlicet
      cognitionem et affectionem ; sed cognitio est actus rationis, et affectio voluntatis. Cum
      ergo in Christo sint plures naturae spirituales, necessarium est in Christo ponere plures
      intellectus et plures voluntates ; et hoc manifestat <name ref="#Lombard">Magister</name> in littera per multimodas
      Sanctorum auctoritates. Unde et concedendae sunt rationes ad hanc partem inductae.</p>
        </div>
        <div xml:id="bb-d1e15460-Dd1e190">
          <head xml:id="bb-d1e15460-Hd1e192">Ad Rationes</head>
          <p xml:id="bb-d1e15460-d1e195">Ad illud vero quod obicitur, quod quorum substantia est eadem, et voluntas est eadem,
      dicendum quod substantia dicitur multipliciter : uno modo dicitur substantia idem quod
      essentia vel natura ; alio modo dicitur substantia idem quod suppositum. <name ref="#JohnDamascenus">Damascenus</name> autem in
      praedicta auctoritate accipit substantiam pro essentia vel natura. Argumentum vero in
      contrarium adductum procedit de substantia-supposito sive substantia quae est individua ; et
      hoc patet per ipsum <name ref="#JohnDamascenus">Damascenum</name>. Ipse enim dicit sic : Naturales, et non hypostaticas, id est
      personales, aimus voluntates ; et hoc probat ipse, quia in tribus personis una est voluntas,
      non propter unitatem in personis, sed propter unitatem in natura.</p>
          <p xml:id="bb-d1e15460-d1e204">Ad illud quod obicitur, quod voluntas facit volentem, dicendum quod hoc, per se loquendo,
      intelligitur de natura, per consequens autem intelligitur de persona ; et quoniam plures
      naturae possunt esse in una persona, hinc est quod ad pluralitatem voluntatum, etsi
      consequatur pluralitas naturarum, non tamen consequitur personarum pluralitas. Ideo non
      sequitur : sunt plures voluntates, ergo plures qui volunt ; sed bene sequitur : sunt plures
      naturae secundum quas insunt. Et hoc est quod dicit <name ref="#JohnDamascenus">Damascenus</name> : <quote xml:id="bb-d1e15460-Qd1e209">Quia duas naturas
       Christi duas eius naturales voluntates et naturales actus aimus. Quoniam autem una duarum
       naturarum est hypostasis, unum aimus et volentem et agentem naturaliter secundum
       ambas</quote>.</p>
          <p xml:id="bb-d1e15460-d1e213">Ad illud quod obicitur, quod voluntas dicit illud, penes quod residet regimen et imperium
      eorum quae sunt in ipso volente, dicendum quod est imperans et dominans per privationem
      coactionis et est imperans et dominans per privationem subiectionis. Primo modo accipiendo
      imperans convenit ipsi voluntati generaliter ; et hoc modo possibile est plura imperantia
      reperiri in eodem in quo reperiuntur plura a coactione libera, sicut in Christo est reperire
      liberum arbitrium secundum divinam naturam et humanam. Si autem dicatur imperans et dominans
      per privationem omnis subiectionis, sic bene concedendum est quod necesse est esse unum
      solum. Sed tale imperium non competit omni voluntati ; non enim competit voluntati humanae,
      quae debet esse subiecta divinae, sed illi voluntati competit quae nihil habet superius se.
      Ideo ex hoc non potest argui quod in Christo non sint plures voluntates, sed quod non sint
      plures voluntates divinae.</p>
          <p xml:id="bb-d1e15460-d1e216">Ad illud quod obicitur, quod voluntas est proprietas spectans ad dignitatem, sicut et
      personalitas, dicendum quod aliter et aliter dicitur haec proprietas et illa ad dignitatem
      spectare, secundum quod aliquid per superabundantiam dicitur dupliciter : vel absolute,
      sicut dicitur albissimus, id est valde albus ; vel in comparatione, sicut dicitur albissimus
      omnium. Et quod dicitur per superabundantiam absolute potest pluribus convenire ; quod autem
      dicitur per superabunpantiam in comparatione convenit uni soli. Dico ergo quod personalitas
      accipitur penes dignitatem excellentiae respectu omnium quae sunt in ipsa persona, et ideo
      in uno non potest esse nisi una personalitas ; voluntas autem non sic, quia dicit potentiam
      substantiae rationalis nobilem et perfectam. Et ideo sicut plures naturae nobiles possunt se
      compati in una persona in Christo, sic et plures voluntates.</p>
        </div>
      </div>
    </body>
  </text>
</TEI>