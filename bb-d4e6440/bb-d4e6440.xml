<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e6440">
        <head xml:id="bb-d4e6440-Hd1e108">Quaestio 2</head>
        <head xml:id="bb-d4e6440-Hd1e111" type="question-title">Ad quid sit character.</head>
        <p xml:id="bb-d4e6440-d1e114">Secundo quaeritur de charactere quantum ad utilitatem, ad quid videlicet character sit
          utilis. Et cum sit signum, sacramentale, dicitur quod est ad signandum ; nec tantum ad
          hoc, sed etiam ad disponendum ; est etiam ad assimilandum et distinguendum.</p>
        <div xml:id="bb-d4e6440-Dd1e117" type="rationes-principales">
          <head xml:id="bb-d4e6440-Hd1e119">Rationes principales</head>
          <p xml:id="bb-d4e6440-d1e122">Quaeritur ergo primo de signatione. Et cum signum sit <quote xml:id="bb-d4e6440-Qd1e124">quod se offert
              sensibus</quote>, videtur quod character non sit signum, cum sensibus se non
            offerat.</p>
          <p xml:id="bb-d4e6440-d1e128">Item, si est signum, aut ergo est naturale aut voluntarium. Si voluntarium, ergo
            diversificatur apud diversos ; quod stultum est. Si naturale, ergo habet esse a natura ;
            quod est stultum similiter dicere.</p>
          <p xml:id="bb-d4e6440-d1e131">Item, si est signum, quaeritur : quid significat ? Si gratiam, contra : multi habent
            characterem qui nec habent nec habuerunt nec habebunt gratiam.</p>
          <p xml:id="bb-d4e6440-d1e134">De secundo actu, qui est disponere, quaeritur similiter. Et quod non sit ad
            disponendum, videtur : Quia, cum Deus sit agens potentiae infinitae, non indiget
            dispositione praevia ad imprimendam formam. Ergo non est necesse quod character vel
            aliquid aliud disponat ad gratiam.</p>
          <p xml:id="bb-d4e6440-d1e138">Item, si est ad disponendum, quaeritur ergo : ad quid disponit ? Si ad gratiam, contra
            : gratia habetur in baptismo flaminis sine charactere : ergo non indigemus dispositione
            media.</p>
          <p xml:id="bb-d4e6440-d1e141">Item, gratia unitur gloriae sine dispositione media. Ergo videtur similiterfquod natura
            uniatur gratiae : ergo non est necessaria alia dispositio.</p>
          <p xml:id="bb-d4e6440-d1e144">De tertio actu, qui est assimilare, quaeritur : cui character assimilat ? Et constat,
            quodsi alicui, quod ei a quo imprimitur : ergo assimilat Deo.</p>
          <p xml:id="bb-d4e6440-d1e147">Sed contra : <quote xml:id="bb-d4e6440-Qd1e149">Similitudo est rerum differentium eadem qualitas</quote> ; sed
            Creatori et creaturae nihil est commune : ergo etc.</p>
          <p xml:id="bb-d4e6440-d1e153">Item, character stat cum culpa, quae omnino est Deo dissimilis ; sed similitudo
            expellitur per dissimilitudinem : ergo culpa expelleret sive deleret characterem ; quod
            falsum est : ergo etc.</p>
          <p xml:id="bb-d4e6440-d1e156">Item, cum assimilet toti Trinitati, quia quidquid assimilat uni personae, et omnibus,
            quaeritur : cui per appropriationem ? Et quod Patri, videtur, quia est sacramentum
            regenerationis ; sed eius est regenerare, cuius est generare : cum ergo generare sit
            proprium Patris, patet etc. Et quod Filio, videtur, quia Filius dicitur esse character
            aeternus. Sed quod Spiritui Sancto, videtur, quia character signum est praeparans ad
            gratiam et donum gratuitum gratis datum ; sed gratia appropriatur Spiritui Sancto : ergo
            etc.</p>
          <p xml:id="bb-d4e6440-d1e160">De quarto etiam actu, scilicet de distinctione, quaeritur : quos distinguit ? Et dicit
            Damascenus quod character baptismalis distinguit fidelem ab infideli.</p>
          <p xml:id="bb-d4e6440-d1e163">Sed contra : Multi sunt fideles qui non habent characterem et multi infideles qui
            habent. Ergo etc.</p>
          <p xml:id="bb-d4e6440-d1e166">Item, si distinguit, quaeritur : cui ? Aut enim Deo aut nobis. Deo non, quia ipse non
            indiget ; nobis non, quia non videmus utrum aliquis habeat characterem ; quodsi angelis
            vel Beatis, superfluit, quia bene sine hoc cognoscunt.</p>
        </div>
        <div xml:id="bb-d4e6440-Dd1e170">
          <head xml:id="bb-d4e6440-Hd1e172">Conclusio</head>
          <head xml:id="bb-d4e6440-Hd1e175" type="question-title">Character est ad signandum disponendum, configurandum et
            distinguendum</head>
          <p xml:id="bb-d4e6440-d1e178">Respondeo : Dicendum quod character est signaculum sacramentale a Deo impressum. Quia
            signaculum sacramentale, ideo gratiam significat, et non tantum significat, immo aliquo
            modo praeparat, quia usus sacramentorum non tantum est in significando. Et quia gratiam
            significat et ad gratiam disponit, ideo habet aliquam similitudinem cum gratia, quae est
            similitudo Dei ; ideo aliquo modo configurat Deo. Et quia omnes configurat uni,
            assimilat etiam gregem Domini inter se ; et per hoc distinguit ab his qui non sunt de
            grege vel etiam distinctionem facit in eodem grege secundum aliam et aliam rationem
            assimilandi.</p>
        </div>
        <div xml:id="bb-d4e6440-Dd1e183">
          <head xml:id="bb-d4e6440-Hd1e185">Ad rationes</head>
          <p xml:id="bb-d4e6440-d1e188">1-2. Ad illud ergo quod obicitur primo, quod non est visibile, dicendum quod character
            cum exteriori signo facit unum sacramentum ; unde non est in eo ratio significandi per
            se tantum, sed per coniunctionem cum exteriori elemento ; et ratione illius est visibile
            et unum, sicut elementum unum. Et ratione eius est voluntarium, sicut elementum
            significat ex institutione ; nec est tamen diversum apud diversos, quia instituitur
            auctoritate magistri universalis.</p>
          <p xml:id="bb-d4e6440-d1e191">Ad illud quod quaeritur, quid significet ; dicendum quod gratiam ; et quod ibi non sit,
            ut supra habitum est, hoc est ex defectu suscipientis tantum.</p>
          <p xml:id="bb-d4e6440-d1e194">Ad illud quod quaeritur de secundo actu, dicendum quod disponit sicut quoddam lumen et
            calor datus. Dispositio autem illa non est necessitatis, quod agens non possit aliter
            agere vel suscipiens capere, sed tantum congruitatis. Quia enim natura corrupta est per
            peccatum et indisposita ad gratiam, congruum fuit quod intercidat dispositio media ; non
            sic gratia ad gloriam. </p>
          <p xml:id="bb-d4e6440-d1e197"> Et sic patet responsio ad tria obiecta : ad primum, quia non est dispositio propter
            agentis indigentiam ; ad secundum, quia non est dispositio necessaria ad tertium, quia
            non est similis dispositio in natura peccatrice ad gratiam, sicut gratiae ad
            gloriam.</p>
          <p xml:id="bb-d4e6440-d1e201">Ad illud quod quaeritur de assimilatione, dicendum quod est assimilatio per unius
            qualitatis participationem vel imitationem vel omnimodam indivisionem. Prima est
            creaturae ad creaturam ; secunda est creaturae ad Deum ; tertia est Dei ad Deum sive
            unius personae ad alteram. Assimilatio autem creaturae ad Deum vel est perfecta. vel
            sufficiens vel ad sufficientem disponens. Prima est in gloria, et haec non compatitur
            dissimilitudinem aliquam nec culpae nec miseriae ; secunda in gratia, et haec compatitur
            dissimilitudinem miseriae, sed non culpae ; tertia in charactere, et haec compatitur
            utramque, quia solum est gratiae gratis datae, et multum longinqua. </p>
          <p xml:id="bb-d4e6440-d1e204">Et sic patet responsio ad duo de assimilatione.</p>
          <p xml:id="bb-d4e6440-d1e207">Ad illud quod quaeritur : cui principaliter assimilat ? dicendum quod appropriate ipsi
            Filio, qui character dicitur ; vel etiam quia baptizati dicuntur induere Christum, quia
            ipse est caput et dux exercitus ; et quia, sicut patebit, character per appropriationem
            respicit fidem.</p>
          <p xml:id="bb-d4e6440-d1e210">De distinctione solvunt quidam quod character distinguit eos, qui sunt de Ecclesia,
            numero ab his qui non sunt numero quantum ad meritum. Sed hoc nihil est, quia haereticus
            praecisus habet characterem nec tamen est de Ecclesia. Alii dicunt quod character
            distinguit percipientes sacramenta ab his qui perceperunt tantum signum
            comparticipationis sacramentorum, et per consequens distinctionis quantum ad non
            participantes. Sed tunc videtur quod idem esset signum sui ipsius.</p>
          <p xml:id="bb-d4e6440-d1e213">Et propterea dicendum quod ratio distinguendi in charactere venit ex ratione
            significandi ; character autem significat gratiam fidei secundum aliquem statum ; unde
            distinguit vel fidelem ab infideli vel fidelem a fideli et quot permiscenitur, hoc non
            est ex vitio signi, sed signatorum.</p>
          <p xml:id="bb-d4e6440-d1e216">Et per hoc patet sequens, quia signum est nobis, non per se, sed ratione coniunctionis
            cum elemento. Et est exemplum, si aliquis assumeret arma regis, signum esset quod esset
            de exercitu regis ; potest tamen nihilominus esse ex parte contraria, et arma semper
            significarent quod sit ex parte alia ; et non est falsitas in signo, sed in accipiente.
            Sic in proposito intelligendum, quoniam sicut arma fiunt ad distinguendum exercitus, et
            tamen ut plurimum confunduntur quando sunt in bello, sic etiam est in nobis, quamdiu
            sumus in conflictu huius vitae praesentis miseriae. Exemplum est de habitu religionis,
            qui est signum bonitatis, tamen communicant etiam boni cum malis et carnales cum
            spiritualibus et amantes mundum cum contemnentibus.</p>
        </div>
      </div>
    </body>
  </text>
</TEI>