<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e4039">
        <head xml:id="bb-d4e4039-Hd1e108">Dubia</head>
        <div xml:id="bb-d4e4039-Dd1e111">
          <head xml:id="bb-d4e4039-Hd1e113">Dub. I</head>
          <p xml:id="bb-d4e4039-d1e116">In parte ista sunt dubitationes circa litteram. Et primo quaeritur de hoc quod dicit
              <name ref="#Lombard">Magister</name> : Iam ergo institutus erat Baptismus. Videtur
            enim ex hoc quod, cum institutio Baptismi cadat sub praecepto, quod ante passionem
            tenebantur omnes baptizari : ergo omnes erant transgressores ; quod videtur iniquum.</p>
          <p xml:id="bb-d4e4039-d1e122">Ad hoc respondet <name ref="#HughOfStVictor">Hugo</name> de Sancto : <quote xml:id="bb-d4e4039-Qd1e127">Non est
              culpandus aliquis nisi ex culpa sua sit ingratus consilii aut praecepti ; fuit autem
              Nicodemo revelatum tamquam consilium amico. Cum autem dictum est : <quote xml:id="bb-d4e4039-Qd1e129" source="http://scta.info/resource/mt28_19">Ite, docete omnes gentes baptizantes</quote> etc. ; omnibus
              informandis expositum est praecepto. Unusquisque autem ex eo tempore debitor esse
              coepit, quo ad ipsum per praedicationem institutio pervenit</quote>.</p>
        </div>
        <div xml:id="bb-d4e4039-Dd1e135">
          <head xml:id="bb-d4e4039-Hd1e137">Dub. II.</head>
          <p xml:id="bb-d4e4039-d1e140">Item quaeritur de hoc quod dicit quod Baptismus non potest consecrari in alio liquore
            nisi in aqua. Quaeritur ergo utrum in omni aqua. Et quod sic, videtur, quia omnis aqua
            omni aquae est eadem specie. Ergo, si data est virtus speciei aquae, non huic vel illi
            speciali, videtur quod in omni possit fieri Baptismus.</p>
          <p xml:id="bb-d4e4039-d1e143">Respondeo : Dicendum quod Baptismus institutus est in elemento aquae, quia aqua per
            suam qualitatem repraesentat gratiam baptismalem. Ad hoc ergo quod sit Baptismus
            requiritur quod salvetur proprietas et species aquae, ut sit aqua naturalis et habens
            aliquo modo proprietatem lavandi ; et hanc etiam habet aqua turbida. Si vero aqua hoc
            perdat vel quod miscetur cum praedominante et alterante et ducente in alias
            proprietates, non est dicendum tunc in illo liquore tradi Baptismatis sacramentum. Et
            sic patet quod obicitur.</p>
        </div>
        <div xml:id="bb-d4e4039-Dd1e147">
          <head xml:id="bb-d4e4039-Hd1e149">Dub. III.</head>
          <p xml:id="bb-d4e4039-d1e152">Item quaeritur de hoc quod dicit quod nec Baptismus nec circumcisio aditum nobis regni
            aperuit. Videtur enim male dicere, quia ianuae clausio non fuit nisi per peccatum et
            maxime per originale ; sed Baptismus et circumcisio delebant originale : ergo aperiebant
            ianuam. Item, de Baptismo videtur dicere falsum, quia super illud Lucae 3, 21 : <quote xml:id="bb-d4e4039-Qd1e154" source="http://scta.info/resource/lc3_21">Apertum est caelum</quote>, Glossa Bedae : <quote xml:id="bb-d4e4039-Qd1e157">Dum ille Iordanis
              aquas subiit, nobis caeli ianuam pandit ; et dum caro innoxia frigentibus aquis
              tangitur, opposita quondam noxiis romphaea ignea exstinguitur ; nec Christus caelum
              tunc aperire coepit, sed his verbis ostenditur virtus Baptismi</quote>.</p>
          <p xml:id="bb-d4e4039-d1e161">Quaeritur ergo quae sit illa ianua et quomodo sit aperta et quando. Videtur enim aperta
            in passione, quia super illud ad Colossenses 1, 20 : <quote xml:id="bb-d4e4039-Qd1e163" source="http://scta.info/resource/col1_20">Pacificans
              per sanguinem etc., Glossa : <quote xml:id="bb-d4e4039-Qd1e165">Patet modo introitus in caelum</quote>.</quote>
            Item, videtur quod in resurrectione, per orationem quam cantat Ecclesia : <quote xml:id="bb-d4e4039-Qd1e169">Deus,
              qui aeternitatis nobis aditum</quote> etc.</p>
          <p xml:id="bb-d4e4039-d1e173">Respondeo : Dicendum quod clausio ianuae spiritualis intelligitur prohibentia illa ob
            quam nullus poterat ingredi ad Domini aspectum ; illa autem prohibentia erat a divina
            iustitia iuste puniente et a peccato primi hominis promerente. Merebatur originalis
            culpa ut homo non compareret coram Deo propter foeditatem culpae, propter offensam
            Maiestatis divinae et propter mortalitatem in carne, quia vestitus sacco non debebat
            ingredi in palatium regis Assueri, sicut dicitur Esther 4, 2. Istam enim ianuam aperire
            dicitur illud quod removet ista obstacula. Obstaculum culpae amovebat Baptismus ;
            obstaculum debiti ratione offensae amovit passio, ubi fuit facta satisfactio ;
            obstaculum mortis, Christi resurrectio. Et ita ianuae apertio inchoari dicitur in
            Baptismo et profectum habere in passione, sed complementum in resurrectione et
            manifestationem in ascensione. Et quoniam haec iam facta sunt, ideo virtus Baptismi est
            ianuam aperire, non per se tantum, sed etiam propter hoc quod iam facta est oblatio
            hostiae verae. Ideo magis effectus apertionis ianuae attribuitur Baptismo quam
            circumcisioni, licet utrumque sacramentum deleat culpam. Et sic patet illud.</p>
        </div>
      </div>
    </body>
  </text>
</TEI>