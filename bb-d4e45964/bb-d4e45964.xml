<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e45964">
        <head xml:id="bb-d4e45964-Hd1e108">Dubia</head>
        <div xml:id="bb-d4e45964-Dd1e111">
          <head xml:id="bb-d4e45964-Hd1e113">Dub. I.</head>
          <p xml:id="bb-d4e45964-d1e116">In parte ista sunt dubitationes circa litteram. Et primo quaeritur de hoc quod dicit,
            quod resurgentibus non eadem assignatur statura, sed aetas. Videtur enim male dicere,
            quia duplex est quantitas, scilicet temporis et extensionis ; sed qui habuerunt diversam
            quantitatem molis, in diversa resurgent : ergo qui diversam habuerunt aetatem, in
            diversa resurgent. Item, impossibile est quod est praeteritum non esse praeteritum :
            ergo impossibile est quod aliquis, qui habuit annos centum, non habuerit centum : ergo
            impossibile est quod habeat solum triginta duos annos. Sed in hac aetate resurrexit
            Christus : ergo impossibile est senibus in hac aetate resurgere. Item, si resurgentibus
            computatur aetas, aut ergo ab instanti nativitatis aut resurrectionis. Si ab instanti
            nativitatis, tunc erunt plus quam centum anni, immo quam mille in aliquibus ; si ab
            instanti resurrectionis, tunc non habebit aliquis unam horam, nedum quod triginta annos.
            Item, Dominus nulli detrahet de quantitate molis, sed addet his qui minus habent : ergo
            pari ratione de aetate, cum senectus sit venerabilis.</p>
          <p xml:id="bb-d4e45964-d1e119">Ad haec omnia respondendum quod aetas resurgentium dupliciter potest intelligi : aut
            per comparationem ad principium durationis, sicut assignatur nobis nunc secundum
            computationem ab initio nostri esse ; et sic non computatur aetas in resurgentibus, quia
            transierunt omnem aetatem et extra statum talem sunt. Alio modo aetas attenditur
            secundum dispositionem et valitudinem corporis ; et sic accipitur aetas iuvenilis. Omnes
            enim tales et tanti resurgent in corpore, quales fuissent in aetate iuvenili ; et ita
            aetas non nominat durationem, sed corporis dispositionem. Si enim Deus modo crearet
            hominem in eo habitu et statu quem habet vir in trigesimo anno, tunc diceretur creare in
            aetate virili, non ratione com putationis temporis, sed habitudinis corporis. Et per
            haec patent obiecta.</p>
        </div>
        <div xml:id="bb-d4e45964-Dd1e123">
          <head xml:id="bb-d4e45964-Hd1e125">Dub. II.</head>
          <p xml:id="bb-d4e45964-d1e128">Item quaeritur de hoc quod dicit : Ut significaret pefectionem virium. Videtur enim
            male dicere, quoniam, si femina non est vir, nec quantum ad sexum nec quantum ad virium
            perfectionem, quia sexus femineus attestatur infirmitati, ergo videtur quod mulier non
            resurgat aliquo modo. Item, sicut dicit Philosophus, femina est vir occasionatus : ergo,
            si occasiones non resurgunt in natura quantum ad electos, nec feminae resurgent. Item,
            in resurrectione erunt sicut angeli Dei, et hoc erit, quia corpus conformabitur animae ;
            sed in Angelis non est distinctio sexus nec in animabus : ergo etc. Item, sexus
            distinctio est propter generationem ; sed ibi non erit generatio : ergo etc.</p>
          <p xml:id="bb-d4e45964-d1e131">Respondeo : Dicendum quod, sicut dicit <name ref="#Augustine">Augustinus</name>, XXII
            De civitate Dei, aliqui voluerunt dicere quod sexus femineus non resurget propter
            praedictam auctoritatem Apostoli : Donec occurramus omnes in virum perfectum ; sed sicut
            ipse dicit, ibi dicitur vir non a sexu, sed a virtute, non corporis, sed mentis, per
            quem modum mulier facta vir est, secundum quem modum dicitur in Psalmo [1, 1] : Beatus
            vir, qui non abiit in consilio etc. ; quod intelligi etiam potest de muliere. Et ideo
            auctoritas ista non negat resurrectionem mulierum, sed manifesta ratio confirmat.
            Quoniam enim sexus femineus est naturalis et a Deo formatus, qui formavit virilem - quod
            patet, quia sine ipso non esset perfectio speciei - et in corporibus nostris natura
            servabitur, et vitia detrahentur : sicut viri resurgerit cum sexu virili, non propter
            generationem, sed propter perfectionem et decorem quantum ad electos, sic feminae in
            sexu femineo, quia tunc a membris illis dedecus et inhonestas per omnia auferetur, et
            quod excitavit ad libidinem, excitabit ad Dei laudem.</p>
          <p xml:id="bb-d4e45964-d1e137">Quod ergo primo obicitur, quod dicit defectum virium, dicendum quod hoc est solum
            secundum statum praesentem, ibi autem relinquetur sexus et tolletur infirmitas.</p>
          <p xml:id="bb-d4e45964-d1e140">Quod obicitur, quod femina est vir occasionatus, dicendum quod est loqui de naturae
            intentione universali, et sic femina est de intentione naturae, quae intendit salvare
            speciem ; et est loqui de intentione naturae singularis, quae desiderat rem facere
            quanto meliorem et perfectiorem potest, et quod non faciat, hoc est praeter intentionem,
            propter aliquam occasionem incidentem. Et hoc modo est hic, quia natura de semine
            faceret virum, si posset ; sed quia vel est defectus in virtute et caliditate vel etiam
            est debilis coagulatio in semine vel non directe recipitur in matrice, hinc est quod
            mulier generatur et dicitur vir occasionatus. Tamen, quia istam occasionem necesse est
            evenire, nec sine ea potest natura salvari in esse, ideo natura, quae intendit salvari,
            utrumque sexum intendit. Et sic patet illud.</p>
          <p xml:id="bb-d4e45964-d1e144">Ad illud quod obicitur, quod erunt sicut Angeli, dicendum quod non est omnimoda
            similitudo, sed quantum ad hoc quod erunt immunes ab operibus carnis.</p>
          <p xml:id="bb-d4e45964-d1e147">Ad illud quod obicitur, quod non erit generatio, dicendum quod sicut erit vis
            generativa, non ad usum generandi, sed ad perfectionem hominis, sic etiam erunt membra
            genitalia ad perfectionem corporis.</p>
        </div>
        <div xml:id="bb-d4e45964-Dd1e151">
          <head xml:id="bb-d4e45964-Hd1e153">Dub. III.</head>
          <p xml:id="bb-d4e45964-d1e156">Item quaeritur de hoc quod dicit, quod non est fas dicere quod in resurrectione accedat
            corpori magnitudo. Videtur enim falsum, quia nanus nec habuit nec habiturus fuit
            sufficientem magnitudinem in hac vita : ergo nani boni, quorum corpora sunt deformia,
            sic erunt in caelesti patria. Item, qui caret manibus, nunquam erat habiturus manus :
            ergo resurget sine manibus : ergo potest fieri additio membrorum officialium, quia non
            resurget sine manibus. Quodsi hoc, multo fortius videtur a parte membrorum consimilium,
            sicut maioris staturae.</p>
          <p xml:id="bb-d4e45964-d1e159">Respondeo : Dicendum quod statim, ex quo corpus humanum generatum est, statutum est
            quantum debet esse mole, licet nos non percipiamus, quia iam est ibi totum ratione ;
            esse autem ratione hoc est esse in quantitate virtutis, quae distinguitur contra
            quantitatem molis ; et hoc est esse secundum potentiam virtutis augmentativae. Quantum
            ergo natura potest istum augmentare qui nunc parvulus est, tantus debet esse ratione et
            tantus erit mole nisi impediatur per occasionem. Secundum hoc intelligendum quod
            quantitas rationis in aliquo potest deficere a statu competente speciei vel
            superabundare vel sufficere. Quod sufficiat, hoc est de integritate naturae ; tunc autem
            dicitur sufficere, quando potest tantum corpus producere quantum competit humanae
            naturae, quae determinatos habet terminos, sive in parvitate sive in magnitudine ; inter
            quos statura Christi tenere medium creditur tamquam perfectissima. Et quamdiu ab illa
            statura non receditur, ita quod deformitas generetur, dicitur virtus augmentativa sive
            quantitas rationis sufficiens, et resurget unusquisque secundum staturam illi quantitati
            competentem. Si vero receditur adeo, ita quod deformitas generetur sive in superfluo
            sive in diminuto, dicendum quod tunc quantitas rationis fuit occasionata, et non fuit
            perfecta, sed vitiata ; et ideo oportet tunc detrahi vel addi, non ad naturae
            mutationem, sed potius ad vitiositatis ablationem.</p>
          <p xml:id="bb-d4e45964-d1e162">Et sic totum patet, quia <name ref="#Augustine">Augustinus</name> loquitur salva
            integritate et perfectione naturae. Unde generaliter intelligere dat quod quantum ad
            quantitatem rationis nec fiet additio nec subtractio nisi etiam fuerit vitii deformatio.
            Quantum ad quantitatem molis fiet additio in his in quibus non fuit perducta ad
            quantitatem rationis ; nec oportet quod Dominus adducat materiam aliunde ad
            perficiendum, sed possibile est quod de illo uno totum extrahat ; sicut creditur quod
            quinque panes sine appositione inter quinque millia hominum multiplicavit per virtutem
            infinitam. Potest tamen esse quod aliunde addat, et fortasse in illis panibus fecit, et
            utrumque miraculum fuit. Aliud tamen probabilius videtur.</p>
        </div>
        <div xml:id="bb-d4e45964-Dd1e169">
          <head xml:id="bb-d4e45964-Hd1e171">Dub. IV.</head>
          <p xml:id="bb-d4e45964-d1e174">Item quaeritur de isto exemplo <name ref="#Augustine">Augustini</name> : Sed
            quemadmodum, si statua cuiuslibet solubilis metalli etc. Videtur enim istud exemplum non
            valere, quia aliud est artificiatum et aliud statua illa quae primo fuit fusa et illa
            quae post fusa fuit. Ergo videtur, si Deus sic reparat, quod alius fuit homo post quam
            ante.</p>
          <p xml:id="bb-d4e45964-d1e180">Ad hoc volunt aliqui dicere quod exemplum <name ref="#Augustine">Augustini</name>
            perfecte conforme est quantum ad modum et identitatem reparationis et reparati : quantum
            ad modum, quia non oportet singula ad sua loca redire ; quantum ad identitatem, quoniam,
            sicut in statua materia subiecta est eadem semel et iterum fusa, sed forma artificialis
            est alia, sic in corpore resurrectionis eadem est materia, sed forma carnis et
            accidentia generata sunt alia ; sed tamen homo non est alius, quia forma ultimo
            completiva et primaria materia secundum substantiam est una et eadem. Unde, si statua
            haberet animam, ipsa diceret : ego sum renovata, quia haberet eamdem materiam et eamdem
            formam ultimam, quamvis non haberet intermedias. Sic et in proposito dicunt se habere,
            quod formae intermediae iteratae sunt aliae ; attamen homo idem est, maxime ratione
            formae, quia tota ratio personalitatis venit ex parte animae.</p>
          <p xml:id="bb-d4e45964-d1e186">Sed tamen istud non sufficit, pro eo quod resurrectio dicitur esse corporum humanorum
            magis proprie quam coniunctorum. Si ergo resurrectio debet esse eiusdem, necesse est
            quod corpus humanum sit idem ; sed nunquam est idem corpus nisi sit eadem caro : ergo
            oportet quod caro, quae est forma intermedia, sit eadem ; pari ratione et de aliis
            formis intermediis ; et si oportet quod caro sit eadem, oportet quod partes officiales,
            ut manus et pes, sint eaedem. Amplius, Iob 19, 26 expresse dicitur : <quote xml:id="bb-d4e45964-Qd1e188" ana="#iob19_26">In carne mea videbo Deum, Salvatorem meum</quote> : ergo eadem erit
            caro. Non ergo rectum videtur exemplum <name ref="#Augustine">Augustini</name>.</p>
          <p xml:id="bb-d4e45964-d1e195">Et ideo dicendum ad hoc quod opera Dei non inveniunt perfectam similitudinem in
            operibus nostris, maxime istud, cum sit supra naturam iterare eamdem formam numero ;
            ideo non est intelligendum istud exemplum adduci quantum ad hoc, sed solum quantum ad
            hoc quod sicut artifex creatus reparat de materia eiusdem statuae statuam consimilem,
            ita quod non oportet partes ad eadem loca redire, sic Deus reparat de materia corporis
            tui corpus, quod non tantum simile, sed idem est in substantia ; nec oportet singula ad
            singula membra redire, ubi est superexcrescentia quae generaret indecentiam, quia
            quantum ad hoc loquitur <name ref="#Augustine">Augustinus</name>, ut patet in
            littera.</p>
        </div>
      </div>
    </body>
  </text>
</TEI>