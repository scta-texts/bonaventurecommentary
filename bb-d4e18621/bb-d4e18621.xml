<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e18621">
        <head xml:id="bb-d4e18621-Hd1e108">Quaestio 1</head>
        <head xml:id="bb-d4e18621-Hd1e111" type="question-title">De quibus debeat fieri eleemosyna.</head>
        <p xml:id="bb-d4e18621-d1e114">Circa primum. proceditur sic. Communiter dicitur quod eleemosyna debet fieri de rebus
          propriis iuste acquisitis et necessariis.</p>
        <div xml:id="bb-d4e18621-Dd1e117" type="rationes-principales">
          <head xml:id="bb-d4e18621-Hd1e119">Rationes principales</head>
          <p xml:id="bb-d4e18621-d1e122">Et quod solum de rebus propriis, videtur : Quia dicit ius quod non potest alienari
            possessio nisi a proprio domino ; sed cum eleemosyna datur, possessio alienatur, quia
            fit ipsius pauperis recipientis : ergo nullus potest dare eleemosynam nisi qui habet
            proprium et super rem temporalem habet dominium.</p>
          <p xml:id="bb-d4e18621-d1e125">Item, hoc probatur ex textu Bibliae, Proverbiorum 3, 9 : <quote xml:id="bb-d4e18621-Qd1e127">Honora Dominum de tua
              substantia, et de primitiis frugum tuarum da pauperibus</quote>.</p>
          <p xml:id="bb-d4e18621-d1e131">Quod autem solum de iuste acquisitis, ostenditur.</p>
          <p xml:id="bb-d4e18621-d1e134">Ecclesiastici 34, 21 : <quote xml:id="bb-d4e18621-Qd1e136" source="http://scta.info/resource/sir34_21">Immolantis ex iniquo oblatio est
              maculata</quote> ; et infra : <quote xml:id="bb-d4e18621-Qd1e139" source="http://scta.info/resource/sir34_23">Dona iniquorum non probat
              Altissimus</quote>.</p>
          <p xml:id="bb-d4e18621-d1e144">Item, <name ref="#GregoryGreat">Gregorius</name>, in Moralibus : <quote xml:id="bb-d4e18621-Qd1e149">Eleemosyna
              Redemptoris oculis placet, quae non ex illicitis vel iniquitate congeritur, sed quae
              de rebus concessis et iuste acquisitis</quote>. Et iterum ipse dicit : <quote xml:id="bb-d4e18621-Qd1e152">Non est
              computanda eleemosyna, si pauperibus dispensetur quod ex illicitis rebus
              acquiritur</quote>.</p>
          <p xml:id="bb-d4e18621-d1e156">Item, quod de necessariis, videtur : Illud enim non est satisfactorium ad quod quis
            alias tenetur ; sed quilibet tenetur ad dandum superflua pauperibus, quantumcumque sit
            sine peccato, Lucae 11, 41 : <quote xml:id="bb-d4e18621-Qd1e158">Quod superest date eleemosynam</quote> : ergo
            etc.</p>
          <p xml:id="bb-d4e18621-d1e162">Item, <name ref="#GregoryGreat">Gregorius</name>, in Homilia super illud :
              <quote xml:id="bb-d4e18621-Qd1e167">Facile dignos fructus poenitentiae</quote> : <quote xml:id="bb-d4e18621-Qd1e170">Qui se novit nonnulla
              illicita commisisse, debet a licitis abstinere</quote>. Ergo, si abstinentia
            satisfactoria non est illa quae est ab illicitis, sed quae a licitis, videtur similiter
            quod eleemosyna satisfactoria sit illa, non quae est de superfluis, sed quae de
            necessariis.</p>
          <p xml:id="bb-d4e18621-d1e174">Ad oppositum, quod non debeat esse de necessariis, ut resolvendo sive destruendo
            incipiamus, videtur : Quia unusquisque tenetur se magis quam alterum diligere : ergo
            tenetur sibi necessaria reservare</p>
          <p xml:id="bb-d4e18621-d1e177">Item, dare necessaria vitae humanae est supererogationis ; sed nullus sacerdos potest
            imponere opera supererogationis : ergo nec talem eleemosynam. Si ergo eleemosyna illa
            quae est imposita a sacerdote est satisfactoria, non oportet quod sit de
            necessariis.</p>
          <p xml:id="bb-d4e18621-d1e180">Item, videtur quod possit esse de iniuste acquisitis : Quia Lucae 16, 9 dicitur :
              <quote xml:id="bb-d4e18621-Qd1e182" source="http://scta.info/resource/lc16_19">Facite vobis amicos de mammona iniquitatis</quote> ; Glossa :
              <quote xml:id="bb-d4e18621-Qd1e185">Iniquitas bene dispensata vertitur in iustitiam</quote>.</p>
          <p xml:id="bb-d4e18621-d1e190">Item <name ref="#Augustine">Augustinus</name>, in <ref xml:id="bb-d4e18621-Rd1e195" target="http://scta.info/resource/gd-p2c14q5-d1e314">Causa XIV, quaestione 5</ref> :
              <quote xml:id="bb-d4e18621-Qd1e198">Qui habetis aliquid de malo, facite inde bonum</quote>.</p>
          <p xml:id="bb-d4e18621-d1e202">Item, hic quaeritur, si meretrix vel usurarius vel aleator de lucro suo possint facere
            eleemosynam, cum omnes hi malo modo acquirant.</p>
          <p xml:id="bb-d4e18621-d1e205">Item, videtur quod non oporteat fieri ex propriis : Quia filii Israel abstulerunt vasa
            Aegyptiorum, <ref xml:id="bb-d4e18621-Rd1e207" target="http://scta.info/resource/ex12_35">Exodi 12, 35</ref>, et postea obtulerunt ea in usum
            tabernaculi, <ref xml:id="bb-d4e18621-Rd1e210" target="http://scta.info/resource/ex35_22">Exodi 35, 22</ref>.</p>
          <p xml:id="bb-d4e18621-d1e214">Item, si hoc esset verum, cum mulier et filius et monachus non habeant dominium,
            videtur quod nullam eleemosynam possint facere ; quod falsum est, cuni magis teneantur
            esse hospitales, et frequenter mulieres plus dent quam viri.</p>
        </div>
        <div xml:id="bb-d4e18621-Dd1e218">
          <head xml:id="bb-d4e18621-Hd1e220">Conclusio</head>
          <head xml:id="bb-d4e18621-Hd1e223" type="question-title">Eleemosyna, ut proprie sit satisfactoria, debet fieri de
            propriis, iuste acquisitis et necessariis secundum communem usum vivendi</head>
          <p xml:id="bb-d4e18621-d1e226">Respondeo : Dicendum quod illud est necessarium ad hoc quod eleemosyna sit
            satisfactoria, scilicet quod ille qui tribuit, iusto eam titulo habeat et tenere et
            possidere possit ; si enim aliter habeat, potius tenetur reddere quam dare.</p>
          <p xml:id="bb-d4e18621-d1e229">Quod ergo quaeritur, utrum neccesse sit eleemosynam dare de proprio, dicendum quod aut
            dicitur proprium, quia habet principale dominium alienandi, aut quia ab alio habet sibi
            commissum officium administrandi. Primo modo simpliciter potest facere ille qui habet
            proprium ; secundo modo non potest facere, superiore prohibente ; ut monachus, qui
            administrat res et bona monasterii ex mandato abbatis, potest utique eleemosynam dare ;
            si autem ille vetet, non potest nec debet. Unde <ref xml:id="bb-d4e18621-Rd1e231" target="http://scta.info/resource/gd-p2c12q1-d1e286">Causa XII, quaestione 1</ref> :
              <quote xml:id="bb-d4e18621-Qd1e234"><!-- augustine sermon de communi vita clericorum -->Certum est quod monachus
              nihil habere vel dare vel accipere sine superioris licentia debet</quote>, nisi forte
            ille qui indiget sit in extrema necessitate ; tunc enim non debet obedire abbati, quia
            manifeste faceret contra Deum. Similiter iudicandum est de muliere, si non habeat dotem
            vel aliquid iuxta dotem, quod contra mandatum viri non potest eleemosynam facere, si
            conscientia dictat ei quod nullo modo velit ; sed non debet sibi formare conscientiam
            quod vir prohibeat medium, sed superfluitatem, nisi manifeste viderit voluntatem viri ad
            oppositum.</p>
        </div>
        <div xml:id="bb-d4e18621-Dd1e241">
          <head xml:id="bb-d4e18621-Hd1e243">Ad rationes</head>
          <p xml:id="bb-d4e18621-d1e246">Si ergo obiciatur de filiis Israel, qui furati sunt, dicendum quod Dominus transtulit
            dominium, et revera non fuit ibi furtum.</p>
          <p xml:id="bb-d4e18621-d1e249">Ad illud quod obicitur, quod sunt malae conditionis monachi, dicendum quod non ; quia
            unica temporalium dimissione, si vere dimiserunt temporalia, meruerunt tantum quantum in
            multis ; et praeterea, bona voluntas supplet quod deest ex manu.</p>
          <p xml:id="bb-d4e18621-d1e252">Ad illud quod quaeritur de male acquisitis, dicendum quod quaedam sunt male acquisita,
            in quibus transfertur dominium et non competit repetitio ; et talia non est necesse
            restitui et possunt licite retineri, ut pretium prostibuli et lucrum histrionis. Et
            talia possunt dari in eleemosynam, sed tamen non debent recipi in oblationem, si sit
            publicum, propter reverentiam altaris et confusionem peccati, ut resipiscant. Et hoc est
            quod dicitur Deuteronomii 23, 18 : Non offeres mercedem prostibuli. Quaedam autem sunt
            in quibus non transfertur dominium, sed competit repetitio, ut in furto et rapina ; et
            de talibus non potest fieri nec oblatio nec eleemosyna, sed debet fieri restitutio. Ad
            huiusmodi autem genus reducuntur omnia quae iniusto titulo et mala fide possidentur,
            quia iniustus titulus pro nullo haberidus est. Malae autem fidei possessor dicitur, qui
            contra legum interdicta mercatur ; talia sunt quae habentur per simoniam et usuram ; et
            ideo de talibus nullo modo nec potest nec debet fieri eleemosyna.</p>
          <p xml:id="bb-d4e18621-d1e255">Si vero quaeratur de aleatore, dicendum est generaliter quod malae fidei possessor est
            et iniusto possidet titulo ; et ideo nullo modo potest nec debet sibi tenere quod
            lucratus est, cum talis ludus sit turpis et reprobatus et contra Deum et contra omnia
            iura. Utrum tamen teneatur restituere, distinguunt aliqui, quia aut ille penes quem
            lucratus est, est talis persona quae rebus suis praeesse non potest, ut puta minor sive
            pupillus, surdus, mutus, perpetuo morbo languidus ; et sic tenetur restituere. Si autem
            sit talis persona quae potuit amittere : aut socius tractus est ab illo et inductus aut
            non. Si tractus fuit ab illo, non tenetur illi restituere, quia illi non competit
            repetitio in vindictam peccati, sed potest inde facere eleemosynam. Si autem ipse
            traxit, eum, non potest eleemosynam facere, sed tenetur restituere, saltem in foro
            conscientiae ; quia, licet nullus velit amittere, tamen qui non vult amittere nec
            ludere, sed inducitur, minus culpabilis videtur, et alius, qui inducit, magis ; et ideo
            iste non debet damnificari, nec auctor nec inductor in aliquo meliorari. Nulli tamen
            licet ex hoc aliquid lucri acquisiti in proprios usus convertere.</p>
          <p xml:id="bb-d4e18621-d1e259">Similiter iudicandum de torneamentis et dicendum quod in illis pactionibus, quas habent
            inter se, bona non transferuntur invicem, sed in usus pauperum convertuntur propter ludi
            inhonestatem et iuris interdictionem.</p>
          <p xml:id="bb-d4e18621-d1e262">Ex his patent obiecta. Quod enim dicitur, quod de iniquo non potest fieri eleemosyna,
            intelligitur de eo quod inique possidetur et iniusto titulo.</p>
          <p xml:id="bb-d4e18621-d1e265">Quod obicitur ad contrarium procedit secundum aliam viam.</p>
          <p xml:id="bb-d4e18621-d1e268">Ad illud quod quaeritur de necessariis et superfluis, dicendum quod necessarium dicitur
            dupliciter : vel secundum naturae arctitudinem vel secundum communem usum vivendi. Si
            secundum arctitudinem, non tenetur nec oportet ei imponi qui peccavit, quia hoc est
            perfectionis illorum qui totum victum exspectant a Christo, sicut sunt viri qui sunt in
            statu perfecto ; et ideo, si fiat eleemosyna, debet fieri de eo quod superest huic
            necessario et bene est satisfactoria. Alio modo dicitur necessarium, quod expedit homini
            secundum communem modum vivendi. De quo dicit <name ref="#Augustine">Augustinus</name>
            quod <quote xml:id="bb-d4e18621-Qd1e273">multa superflua habere probabimur, si sola necessaria teneamus</quote> ; et
            de tali fit proprie eleemosyna satisfactoria ; de superfluo vero non fit, quantum est de
            rigore iustitiae. Tamen credo quod divinae misericordiae benignitas tanta est, quod
            totum acceptat et quasi pro nihilo salvat nos. Et sic patet responsio ad utramque
            partem.</p>
        </div>
      </div>
    </body>
  </text>
</TEI>