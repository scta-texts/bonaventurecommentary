<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 4, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 4, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e4405">
        <head xml:id="bb-d1e4405-Hd1e119">III, D. 4, A. 2, Q. 3</head>
        <head xml:id="bb-d1e4405-Hd1e122" type="question-title">Utrum gratia in conceptione teneat rationem proprietatis naturalis
    vel gratuitae.</head>
        <p xml:id="bb-d1e4405-d1e125">Tertio quaeritur de gratia illa, quae fuit in conceptione, in comparatione ad dignitatem
    naturae assumtae, et est quaestio, utrum gratia illa teneat rationem proprietatis naturalis
    vel gratuitae.</p>
        <div xml:id="bb-d1e4416" type="rationes-principales">
          <head xml:id="bb-d1e4405-Hd1e130">Rationes principales</head>
          <p xml:id="bb-d1e4405-d1e133">Et quod tenet rationem proprietatis naturalis, videtur. Primo per auctoritatem <name ref="#Augustine">Augustini</name>,
      quae ponitur in <ref xml:id="bb-d1e4405-Rd1e138" target="http://scta.info/resource/pl-l3d4c2-d1e130">littera</ref> :
       <quote xml:id="bb-d1e4405-Qd1e141" source="http://scta.info/resource/augen-d1e138">In naturae humanae susceptione
       fiebat quodam modo illi homini gratia naturalis, ut nullum posset admittere
       peccatum</quote>.</p>
          <p xml:id="bb-d1e4405-d1e145">Item, hoc ratione videtur. Quod inest rei a sua prima origine inest ei naturaliter ; sed
      anima Christi ab instanti conceptionis habuit gratiam nec potest nec potuit ab ea separari
      gratia illa : ergo videtur quod illa gratia naturaliter fuerit innata.</p>
          <p xml:id="bb-d1e4405-d1e148">Item, quod inest rei a principio intrinseco inest ei naturaliter ; sed gratia Christi ortum
      habebat a persona Verbi, quae non est alia a persona Christi : ergo inerat ei a suo
      principio intrinseco ; et si hoc, tunc inerat per modum proprietatis naturalis magis quam
      gratuitae.</p>
          <p xml:id="bb-d1e4405-d1e151">Item, proprietas, per quam res ordinatur ad actum naturalem, est naturalis ; sed per
      gratiam ille homo erat Filius Dei naturalis et est : ergo videtur quod gratia sibi collata
      fuerit ei ad modum proprietatis naturalis.</p>
          <p xml:id="bb-d1e4405-d1e155">Sed contra : Gratia et natura dividuntur ex opposito ; sed quandocumque duo .aliqua
      opponuntur, unum non denominat reliquum : ergo, si naturale dicitur a natura, videtur quod
      nulla gratia sit naturalis aut, si est naturalis, non est gratia.</p>
          <p xml:id="bb-d1e4405-d1e158">Item, plus distat naturale a gratuito, in quantum huiusmodi, quam meritorium ; sed perfecta
      gratia Christi non potuit esse ex meritis : ergo multo fortius videtur quod non fuerit
      naturalis.</p>
          <p xml:id="bb-d1e4405-d1e161">Item, naturalibus nec laudamur nec vituperamur ; sed Christus laudabilis erat per gratiam,
      quam habebat : ergo non videtur quod gratia illa fuerit ei naturalis.</p>
          <p xml:id="bb-d1e4405-d1e164">Item, excellentior est unio humanae naturae ad divinam in unitate personae quam per
      conformitatem gloriae ; sed natura non elevatur ad gloriam, quantumcumque excellat, nisi
      mediante gratia, quae excedit terminum naturae, et quanto magis excedit, tanto magis tenet
      rationem gratiae : si ergo quod collatum est Christo multo magis excedebat terminos naturae
      quam quod collatum est aliis hominibus, videtur quod gratia eius plus habuit de ratione
      gratuiti et minus de ratione naturalis quam gratia collata eius membris.</p>
        </div>
        <div xml:id="bb-d1e4456">
          <head xml:id="bb-d1e4405-Hd1e170">Conclusio</head>
          <head xml:id="bb-d1e4405-Hd1e173" type="question-title">Gratia unionis quodam modo fuit homini Christo naturalis, quodam
      modo non.</head>
          <p xml:id="bb-d1e4405-d1e176">Respondeo : Dicendum quod gratia unionis, sicut in praecedentibus fuit tactum, tripliciter
      potest dici. Uno modo dicitur gratia unionis gratia disponens de congruo ad unionem ; alio
      modo dicitur gratia unionis ipsa unio gratis facta ; tertio modo dicitur gratia unionis ipsa
      gratia faciens unionem. Et quocumque horum modorum dicatur gratia unionis, verum est quod
      tenet rationem gratuiti ; verum est etiam quod aliquo modo habet proprietatem rei naturalis.
      Et hoc insinuat ipsa littera <name ref="#Augustine">Augustini</name>, cum dicit quod quodam modo fieret illi homini gratia
      naturalis : non dicit simpliciter fieret, sed quodam modo.</p>
          <p xml:id="bb-d1e4405-d1e182">Si enim dicatur gratia unionis, id est gratia disponens ad unionem, quodam modo est
      naturalis, quodam modo non. Nam proprietas naturalis comparatur ad aliquid sicut ad
      subiectum et sicut ad causam. Secundum comparationem, quam habet ad subiectum, naturaliter
      dicitur inesse quod inest a primordio ipsius rei et inseparabiliter et ab ea non recedit.
      Secundum comparationem, quam habet ad causam, dicitur naturaliter inesse proprietas, quae
      causatur a principiis subiecti et per quam ipsum subiectum efficit operationem naturalem.
      Primo modo dicitur gratia Christi fuisse naturalis, per quam ad unionem disponebatur, quia
      gratiam habuit a primordio suae nativitatis et gratiam perdere non potuit. Secundo vero modo
      non fuit naturalis, quia potius ordinabatur ad operationem supra naturam ; non habebat etiam
      ortum a principiis naturae, sed potius a divina voluntate. Et propterea secundum istum modum
      accipiendi verum dicitur quod gratia quodam modo fuit Christo naturalis, quodam modo non. Et
      ista possunt accipi ex his quae dicuntur in textu.</p>
          <p xml:id="bb-d1e4405-d1e185">Similiter, si gratia unionis dicatur ipsa unio gratis facta, quodam modo fuit naturalis,
      quodam modo non. Naturalis, inquam, fuit propter inseparabilitatem, quia natura humana sic
      fuit unita divinae a sua prima formatione quod ab ipsa separari non potuit. Quodam modo non
      fuit naturalis, sed gratuita, in hoc scilicet quod terminos naturae excedit et ex mera Dei
      voluntate processit.</p>
          <p xml:id="bb-d1e4405-d1e189">Similiter, si tertio modo dicatur gratia ipsa virtus gratis faciens unionem, sicut ipse
      Spiritus Sanctus, sic quodam modo fuit illi homini naturalis, quodam modo non. Naturalis
      fuit per communicationem idiomatum ratione personae Verbi, cui Spiritus Sanctus connaturalis
      est. Non enim habuit Filius Spiritum Sanctum per influentiam, sed potius quia habet in se a
      Patre vim spirativam. Et propterea dicitur in Ioanne quod non est ei datus Spiritus ad
      mensuram. Per comparationem autem ad naturam assumtam gratia illa non erat illi homini
      connaturalis, quia Spiritus Sanctus non erat in eo per principia naturae creatae, sed per
      gratiam inhabitantem. Et sic patet quod omni modo intelligendi gratia illa quodam modo fuit
      illi homini connaturalis, alio modo non.</p>
        </div>
        <div xml:id="bb-d1e4482">
          <head xml:id="bb-d1e4405-Hd1e196">Ad rationes</head>
          <p xml:id="bb-d1e4405-d1e199">Et secundum hoc currunt rationes ad utramque partem, quae secundum diversas vias verum
      concludunt. Verum est enim quod gratia illa, sicut dicit <name ref="#Augustine">Augustinus</name>, quodam modo naturalis
      fuit illi homini, non tamen simpliciter, sicut rationes ostendunt.</p>
          <p xml:id="bb-d1e4405-d1e205">Illa tamen ratio, qua ostenditur quod gratia illa est naturalis, quia ordinat ad actum
      naturalem, non valet, quia assumtio est falsa, quoniam, etsi per gratiam illam disponatur ut
      sit filius naturalis, non tamen propter hoc ordinatur ad operationem naturalem. Hoc enim non
      dicitur propter hoc quod illi naturae assumtae conveniat a Patre per gratiam illam
      aeternaliter et naturaliter generari, sed hoc est quia per gratiam illam disponitur ad
      unionem, quae facit idiomatum communicationem, et unio illa supra naturam est. Et ideo non
      est mirum si gratia, quae ad illam unionem reddit naturain congruam, est supra naturam.</p>
          <p xml:id="bb-d1e4405-d1e208">Similiter alia ratio, quae dicit quod gratia illa a principio intrinseco est, non cogit,
      quoniam aliter accipitur intrinsecum in proposito et aliter cum dicitur quod naturale est
      quod est a principio intrinseco. Nam intrinsecum, prout cadit in notificationem proprietatis
      naturalis, dicitur esse illud quod est de constitutione naturae ; non sic autem persona
      Verbi est illi intrinseca.</p>
          <p xml:id="bb-d1e4405-d1e211">1-2. Aliae vero duae rationes sunt concedendae, quia non probant quod gratia illa
      simpliciter fuerit naturalis, sed quod quodam modo conformitatem habuit ad proprietatem
      naturalem. Et hoc quidem veritatem habet, sicut iam ostensum est.</p>
        </div>
      </div>
    </body>
  </text>
</TEI>