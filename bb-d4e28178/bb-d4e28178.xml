<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e28178">
        <head xml:id="bb-d4e28178-Hd1e108">Quaestio 2</head>
        <head xml:id="bb-d4e28178-Hd1e111" type="question-title">Utrum liceat aliquid in confessione addere.</head>
        <p xml:id="bb-d4e28178-d1e114">Secundo quaeritur, utrum liceat aliquid in confessione addere.</p>
        <div xml:id="bb-d4e28178-Dd1e117" type="rationes-principales">
          <head xml:id="bb-d4e28178-Hd1e119">Rationes principales</head>
          <p xml:id="bb-d4e28178-d1e122">Et quod non, videtur : Quia <name ref="#Augustine">Augustinus</name> dicit, in libro De
            poenitentia, et habetur in littera : <quote xml:id="bb-d4e28178-Qd1e127">Si causa humilitatis mentiris, efficeris
              quod vitasti</quote>. Si ergo aliquis causa humilitatis accusat se amplius quam
            meruit, videtur ex hoc culpam incurrere.</p>
          <p xml:id="bb-d4e28178-d1e131">Item, iniquus testis est qui accusat alium in eo in quo non est culpabilis,
            quantumcumque faciat bona intentione ; sed homo in confessione contra se testificatur :
            ergo, si se accusat in eo in quo non peccavit, videtur quod inique agat.</p>
          <p xml:id="bb-d4e28178-d1e134">Item, nihil obiciendum est in iudicio manifesta, quod non possit manifeste probari
            :ergo pari ratione nihil imponend um est in iudicio poenitentiali, quod non possit per
            testem rectum probari ; testis autem est conscientia : ergo nihil dicendum est nisi de
            quo accusat conscientia : ergo etc.</p>
          <p xml:id="bb-d4e28178-d1e137">Item, confessio est ad dirigendum medicum spiritualem, sicut cognitio carnalis
            infirmitatis est ad dirigendum medicum carnalem ; sed ita facit errare medicum qui dicit
            se habere morbum quem non habet, sicut qui dicit se non habere quem habet : ergo sicut
            peccat ille qui dimittit, ita ille qui addit.</p>
          <p xml:id="bb-d4e28178-d1e141">Contra : <name ref="#GregoryGreat">Gregorius</name> : <quote xml:id="bb-d4e28178-Qd1e146">Bonarum mentium est ibi
              culpam agnoscere, ubi culpa non est</quote>. Ergo, si potest et debet se homo accusare
            secundum quod agnosait se, et bona mens potest se magis culpabilem reputare quam sit
            secundum veritatem, videtur quod magis possit se accusare quam sit in re.</p>
          <p xml:id="bb-d4e28178-d1e150">Item, qui conteritur plus quam meruit, et satisfacit puniendo se ultra quam meruit,
            iuste et laudabiliter et bene facit : ergo pari ratione, qui se accusat ultra quam
            peccavit, berre facit.</p>
          <p xml:id="bb-d4e28178-d1e153">Item, confessio est ad humiliationem confitentis, et hoc per accusationem ; sed nemo
            potest se nimis humiliare, etiam si se subiciat omnibus propter Deum : ergo pari ratione
            nemo potest se nimis accusare.</p>
          <p xml:id="bb-d4e28178-d1e156">Item, ponatur quod aliquod peccatum commisit quis, de quo dubitat utrum sit mortale vel
            veniale ; quaero qualiter debeat illud confiteri. Et videtur quod sicut mortale, quia in
            dubiis securior pars est eligenda ; alioquin, si sicut veniale confitetur, discrimini se
            committit ; sed possibile est quod istud peccatum non sit nisi veniale : ergo potest
            veniale confiteri ut mortale : ergo ad confessionem addere ad se accusandum.</p>
        </div>
        <div xml:id="bb-d4e28178-Dd1e160">
          <head xml:id="bb-d4e28178-Hd1e162">Conclusio</head>
          <head xml:id="bb-d4e28178-Hd1e165" type="question-title">In confessione nihil licet addere, refragante testimonio
            conscientiae; tamen additio ultra rei veritatem, conscientia autem linguae concordante,
            potest esse meritoria</head>
          <p xml:id="bb-d4e28178-d1e168">Respondeo : Ad praedictorum intelligentiam praenotandum est quod differt mentiri et
            falsum dicere. Mentiri enim est, quando aliud exprimit vox quam sentiat mens, etiam si
            per vocem verum dicatur in re ; falsum dicere est quando vox discordat a re significata.
            Mentiri quidem, quia semper importat abusum signi et obliquationem hominis quantum ad
            vim intellectivam et exteriorem, inter quas est discordia, semper est malum et ita
            secundum se malum, quod nulla potest bona circumstantia vestiri ut bene fiat, sicut
            dicit <name ref="#Augustine">Augustinus</name>, in libro Contra mendacium. Falsum vero
            dici potest frequenter meritorie, cum mens decipitur et ita credit esse ut loquitur,
            sicut dixit Apostolus se in Hispaniam profecturum, ad Romanos 15, 24.</p>
          <p xml:id="bb-d4e28178-d1e174">Si ergo tu quaeras utrum liceat est addere ad confessionem, respondendum est quod aut
            tu loqueris quantum ad testificationem conscientiae, aut quantum ad conformitatem
            veritatis in re. Si quantum ad conscientiam, ut conscientia minus accuset et vox
            amplius, sic est peccatum et mendacium et perditur confessionis meritum, in qua debuit
            esse verbum verax, secundum illud Ecclesiastici 37, 20 : <quote xml:id="bb-d4e28178-Qd1e176" source="http://scta.info/resource/sir37_20">Ante
              omnia verbum verax praecedat te</quote>. Verbum verax est, quando id exprimit lingua
            quod sentit conscientia. Si autem intelligas de additione quantum ad rei veritatem, ita
            quod conscientia non discordat a lingua, dicendum tunc quod talis additio potest esse
            meritoria. Qui enim in parvis se credit graviter offendisse et sic confitetur quasi
            graviter offenderit, multum absque dubio profecit.</p>
          <p xml:id="bb-d4e28178-d1e180">Rationes igitur ad primam partem procedentes concludunt quod non potest nec debet
            addere ultra testimonium conscientiae. Rationes accusandum ad secundam partem procedunt
            secundum quod in additione lingua consonat cum conscientia ; et sic licet addere, quia
            nullum fit veritati praeiudicium, dum simul iungitur veritas mentis et oris cum
            humilitate cordis.</p>
        </div>
        <div xml:id="bb-d4e28178-Dd1e185">
          <head xml:id="bb-d4e28178-Hd1e187">Ad rationes</head>
          <p xml:id="bb-d4e28178-d1e190">1-2. Et sic intelligitur illud <name ref="#GregoryGreat">Gregorii</name> :
              <quote xml:id="bb-d4e28178-Qd1e195">Bonarum mentium</quote> etc. ; similiter et sequens de contritione et punitione
            et additione. Posset tamen dici quod non est simile de contritione et punitione et de
            confessione, quoniam confessio est actus veritatis, et contra hanc non potest aliquis
            dicere aliquid, quod non sit falsum et praeiudicium veritatis. Non sic est de punitione,
            quia iuste potest aliquis sustinere poenam, etiam quam non meruit, in gloriam Dei vel
            propter salutem proximi vel in ampliorem profectum sui ; et hoc est abundantis
            iustitiae. Veritas vero non debet nec deficere nec superabundare, quia est rectitudo
            intellectus, et haec rectitudo est indivisibilis ; sed rectitudo voluntatis habet
            latitudinem, ideo plus et minus factum est iustum ; sed non plus et minus dictum est
            verum, nisi dicatur verius quod est durabilius, ut necessarium et perpetuum, quam
            contingens et momentaneum.</p>
          <p xml:id="bb-d4e28178-d1e199">Ad illud quod obicitur, quod confessio est ad humiliationem, dicendum quod non omni
            modo est ad humiliationem, sed per accusationem, quae veritatem debet habere principium
            vel comitem ad hoc quod recta sit. Et non sequitur, quodsi humilitas non habet excessum
            in reputatione, quod veritas non habeat excessum in locutione.</p>
          <p xml:id="bb-d4e28178-d1e202">Ad illud quod quaeritur de peccato dubio, dicendum quod, sicut dicit <ref xml:id="bb-d4e28178-Rd1e204" target="http://scta.info/resource/adt-l15">Augustinus, in XV De Trinitate</ref>, non
            solum est mendacium dicere scienter falsum, sed etiam asserere dubium, quia lingua a
            corde discordat. Quando ergo dubitat utrum sit mortale, dicendum quod sicut dubitat, ita
            dubitando debet confiteri ; tamen debet conteri et poenam sustinere ac si esset mortale,
            et tunc mens assecuratur et in nullo veritati : praeiudicatur. Et sic patet responsio ad
            obiecta.</p>
          <p xml:id="bb-d4e28178-d1e208">Ad illud tamen quod ultimo obicitur ad partem oppositam, quod facit medicum errare
            etc., dicendum quod falsum est, quia aggravatio poenitentiae non aggravat naturam, sed
            alleviat ; non sic est in temporali et corporali medicina ; nocet enim si non adsit
            morbi materia. Sed ista est ratio, quia lingua discordat a conscientia ; et illud
            praecipue exigitur in illa confessione recte et ordinate facta.</p>
        </div>
      </div>
    </body>
  </text>
</TEI>