<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 25, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 25, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e23016">
        <head xml:id="bb-d1e23016-Hd1e119">III, D. 25, A. 2, Q. 3</head>
        <head xml:id="bb-d1e23016-Hd1e122" type="question-title">Utrum fides creverit quantum ad assensus certitudinem.</head>
        <p xml:id="bb-d1e23016-d1e125">Tertio quaeritur, utrum fides creverit quantum ad assensus certitudinem.</p>
        <div xml:id="bb-d1e23027" type="rationes-principales">
          <head xml:id="bb-d1e23016-Hd1e130">Rationes Principales</head>
          <p xml:id="bb-d1e23016-d1e133">Et quod sic, videtur. Certius assentitur ei quod clarius cognoscitur ; sed fides secundum
      diversitatem temporum profecit in claritate cognoscendi : ergo in certitudine
      assentiendi.</p>
          <p xml:id="bb-d1e23016-d1e136">Item, certius assentitur rei quanto certior est in se ; sed necessarium certius est quam
      contingens : ergo fides quae est de necessario certior est quam fides quae est de
      contingenti. Sed fides, qua credimus Christum esse passum, est de necessario ; fides, qua
      crediderunt Christum esse passurum, fuit de contingenti : ergo certior est fides post
      adventum Christi quam ante.</p>
          <p xml:id="bb-d1e23016-d1e139">Item, certius est aliquid quanto pluribus testibus confirmatur ; sed fides Ecclesiae
      pluribus testibus confirmata est qitam fuerit fides Synagogae, sive quantum ad mirabilia
      sive quantum ad martyria sive quantum ad Prophetarum oracula.</p>
          <p xml:id="bb-d1e23016-d1e142">Item, quanto fides firmius adhaeret, tanto certior est, sed quanto fides est devotior,
      tanto firmius adhaeret ; sed secundum diversitatem temporum crevit fidei devotio : ergo
      crevit ipsius fidei certitudo. Quod autem secundum diversitatem temporum fidei devotio
      creverit, manifestum est, quia devotionem ipsius Ecclesiae admiratur Synagoga in Canticis
      quasi per totum, secundum quod Glossae exponunt ; et hoc ipsum expresse videri potest in
      choris Martyrum, Virginum et Confessorum, qui amplius abundant post Christi adventum quam
      ante.</p>
          <p xml:id="bb-d1e23016-d1e146">Sed contra : Tota certitudo ipsius fidei pendet ex divina Veritate dictante ; sed ipsi
      divinae Veritati dictanti nulla omnino potest accrescere certitudo : ergo pari ratione nec
      ipsi fidei assentienti.</p>
          <p xml:id="bb-d1e23016-d1e149">Item, cognitio fidei est conformis divinae praescientiae, a qua recipit illuminationem ;
      sed divina praescientia aeque certa est de futuro, antequam eveniat, sicut et de praeterito,
      postquam evenit : ergo videtur quod fides Patrum praecedentium adventum Christi habebat
      tantam certitudinem quantam habet fides eorum qui sunt subsecuti.</p>
          <p xml:id="bb-d1e23016-d1e152">Item, aeque certa est ipsa fides de eo quod cognoscit sicut et prophetia ; sed
       <quote xml:id="bb-d1e23016-Qd1e154">prophetia est divina inspiratio, rerum eventum immobili veritate
      denuntians</quote>, quae adeo est certa de futuro sicut et de praeterito - unde et futura
      frequenter annuntiat per modum praeteriti - ergo pari ratione videtur quod et fides in
      Patribus praecedentibus adventum Christi aeque certa fuerit sicut et in consequentibus.</p>
          <p xml:id="bb-d1e23016-d1e158">Item, sicut in fide nostra nullus cadit error, nulla dubitatio, sic nec in fide
      praecedentium Patrum. Si ergo <quote xml:id="bb-d1e23016-Qd1e160">albius dicitur quod est nigro impermixtius</quote> et
      certius quod remotum est ab omni dubitatione, et aeque erat remota fides antiquorum Patrum
      ab errore et dubitatione sicut et nostra, ergo aequaliter erat certa : ergo fides non crevit
      quantum ad certitudinem.</p>
        </div>
        <div xml:id="bb-d1e23064">
          <head xml:id="bb-d1e23016-Hd1e167">Conclusio</head>
          <head xml:id="bb-d1e23016-Hd1e170" type="question-title">Fidei certitudo in comparatione ad Veritatem dictantem non crevit,
      licet in comparatione ad ipsum credentem crescere possit.</head>
          <p xml:id="bb-d1e23016-d1e173">Respondeo : Dicendum quod de certitudine fidei est loqui dupliciter secundum duplicem
      comparationem. Habet enim fides comparari ad ipsam Veritatem dictantem, habet etiam
      comparari ad ipsum intellectum assentientem. Si loquamur de certitudine fidei per
      comparationem ad Veritatem dictantem, sic eius certitudo nec habet minui nec augeri, quia,
      cum ipsa Veritas divina certissima sit et falli non possit, quantum est ex parte rationis
      dictantis, in fide quacumque, qua assentit divinae Veritati propter se et super omnia,
      status est certitudinis, nec habet ex illa parte fides proficere in certitudine, sicut
      ostendunt rationes ad secundam partem inductae. Si autem loquamur de certitudine fidei per
      comparationem ad ipsum credentem, sic concedi potest quod fides crescit quantum ad
      certitudinem, tum propter clariorem cognitionem, tum propter maiorem devotionem. Illa enim
      fides certior est quae apertius cognoscit et devotius acquiescit. Et quantum ad haec duo
      fides secundum diversitatem temporum crescit, secundum quod dicit magister Hugo de Sancto
      Victore, in libro De sacramentis : <quote xml:id="bb-d1e23016-Qd1e175">Duo, inquit, sunt secundum quae fides crescere
       dicitur, cognitio et affectus. Secundum cognitionem fides crescit, quando eruditur ad
       scientiam ; secundum affectum vero, quando ad devotionem excitatur et roboratur ad
       constantiam</quote>. Et utroque modo crevit fides secundum diversitatem temporum. Quod
      enim creverit quantum ad devotionem, satis ostendunt Martyrum passiones ; quod quantum ad
      scientiam, satis ostendunt Doctorum eruditiones. Unde Hugo dicit quod illud signatum fuit in
      Numerorum 13, 24 de botro, qui portabatur in vecte, de quo ait sic : <quote xml:id="bb-d1e23016-Qd1e178">Botrus siquidem
       in vecte Christus in cruce est, cuius mysterium in sacramento duo populi portant. Qui
       praecesserunt portaverunt, sed non viderunt, quia praecedentes adventum eius sacramenta
       passionis ipsius portaverunt, sed non omnes per cognitionem intelligere valuerunt. Secundi
       autem portant et vident, quia fideles post adventum Christi sacramentum passionis eius per
       fidem suscipiunt et per revelatam cognitionem iam aperte cognoscunt</quote>. Sic igitur
      patet quod, etsi certitudo fidei a parte Veritatis dictantis non habet incrementum, habet
      tamen proficere ex parte ipsius credentis.</p>
          <p xml:id="bb-d1e23016-d1e182">Et secundum hoc patet responsio ad quaestionem propositam. Patet etiam responsio ad
      obiecta, quia rationes ad primam partem procedunt secundum unam viam et rationes ad secundam
      partem procedunt per aliam, sicut manifestum est pertractanti.</p>
          <p xml:id="bb-d1e23016-d1e185">Patet etiam generaliter ex praedictis quis sit modus proficiendi in ipsa fide. Proficit
      enim fides quodam modo extensive quantum ad articulorum explicationem ; proficit etiam
      intensive quantum ad clariorem illuminationem ; proficit etiam radicative quantum ad
      certitudinis et devotionis adhaesionem ; et hoc dico respiciendo ad statum communem. Et per
      consimilem modum proficere habet in eodem homine et etiam in diversis hominibus qui sunt sub
      eadem Lege, sese gradatim excedentibus secundum fidei profectum. Et hoc est quod dicit Hugo
      de Sancto Victore : <quote xml:id="bb-d1e23016-Qd1e187">Secundum incrementa fidei divetsa genera hominum inveniuntur.
       Quidam enim fideles sunt, qui sola pietate credere eligunt, sed utrum credendum sit vel
       non credendum, ratione non comprehendunt. Alii vero ratione approbant quod fide iam
       credunt. Alii vero quod fide credunt et ratione approbant purificatae mentis intelligentia
       experiuntur. In primis sola fides facit electionem ; in secundis ratio adiungit
       approbationem ; in tertiis puritas intelligentiae apprehendit certitudinem</quote>. Et sic
      patet responsio ad propositam quaestionem.</p>
        </div>
      </div>
    </body>
  </text>
</TEI>