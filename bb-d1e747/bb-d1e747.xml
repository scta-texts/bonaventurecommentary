<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D 1, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D 1, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e747">
        <head xml:id="bb-d1e747-Hd1e119">III, D 1, A. 2, Q. 3</head>
        <head xml:id="bb-d1e747-Hd1e122" type="question-title">Quae trium personarum fuerit ad incarnationem magis idonea.</head>
        <p xml:id="bb-d1e747-d1e125">Tertio quaeritur, quae trium personarum fuerit ad incarnationem magis idonea. Et ostenditur
    primo, quod persona Patris.</p>
        <div xml:id="bb-d1e747-Dd1e128" type="rationes-principales">
          <head xml:id="bb-d1e747-Hd1e130">Rationes principales</head>
          <p xml:id="bb-d1e747-d1e133">Illius enim est recreare, cuius est creare ; sed creatio maxime attribuitur et convenit
      potentiae Patris, ergo et recreatio : ergo pari ratione videtur quod et incarnatio.</p>
          <p xml:id="bb-d1e747-d1e136">Item, illius est filios adoptare cuius est generare ; sed incarnatio ordinatur ad
      adoptionem, sicut dicitur ad Galatas 4, 5 : ergo videtur quod maxime competit ei cui
      convenit generare : ergo maxime convenit Patri. incarnari.</p>
          <p xml:id="bb-d1e747-d1e139">Item, Filius totum quod habet, habet a Patre : ergo magis decet Patrem habere aliquid quod
      non habeat Filius, quam Filium quod non habeat Pater. Si igitur incarnatio facit humanam
      naturam haberi a persona quae incarnatur, videtur quod hoc magis competat personae Patris
      quam personae Filii.</p>
          <p xml:id="bb-d1e747-d1e142">Quod autem magis competat personae Spiritus Sancti, ostenditur.</p>
          <p xml:id="bb-d1e747-d1e146">Quia quod maxime habet rationem gratiae maxime competit missioni Spiritus Sancti ; sed quod
      Deus factus est homo, hoc est summa gratia, sicut vult <name ref="#Augustine">Augustinus</name>, XIII De Trinitate : ergo
      videtur quod hoc magis debuerit esse in persona Spiritus Sancti quam in persona Filii.</p>
          <p xml:id="bb-d1e747-d1e152">Item, Spiritus amoris facit nos filios Dei adoptivos, secundum illud ad Romanos 8, 15 :
       <quote xml:id="bb-d1e747-Qd1e154" source="http://scta.info/resource/rom8_15">Non accepistis spiritum servitutis iterum in timore, sed
       spiritum</quote> etc. Ergo, si incarnatio est ut fiamus filii Dei adoptivi, videtur quod
      incarnatio maxime debuerit esse in persona Spiritus Sancti.</p>
          <p xml:id="bb-d1e747-d1e158">Item, mitti dicit subauctoritatem in misso, ergo ei magis convenit mitti in quo magis
      reperitur ratio subauctoritatis ; sed ratio subauctoritatis magis reperitur in persona
      Spiritus Sancti quam Filii : ergo, si incarnatio est in carnem missio, videtur quod magis
      conveniat Spiritui Sancto quam Filio.</p>
          <p xml:id="bb-d1e747-d1e161">Quod autem magis competat Filio, videtur. Magis decet personam mediam tenere rationem
      mediatoris quam aliam ; sed incarnatio est ordinata ad effectum mediatoris, persona autem
      media in Trinitate est persona Verbi : ergo etc.</p>
          <p xml:id="bb-d1e747-d1e164">Item, magis decet Filium Dei esse hominis filium quam aliam persouam ; sed per
      incarnationem ille qui incarnatur efficitur Virginis filius : ergo videtur qtiod personam
      Filii incarnari sit magis decens et congruum.</p>
          <p xml:id="bb-d1e747-d1e167">Item, convenientius est Filium supplicare Patri quam aliam personam ; sed incarnatio ad hoc
      ordinatur ut sit aliquis mediator, qui pro hominibus intercedat ad Deum : ergo etc.</p>
        </div>
        <div xml:id="bb-d1e747-Dd1e171">
          <head xml:id="bb-d1e747-Hd1e173">Conclusio</head>
          <head xml:id="bb-d1e747-Hd1e176" type="question-title">Convenientius fuit, Filium incarnari quam aliam personam
      divinam</head>
          <p xml:id="bb-d1e747-d1e179">Respondeo : Dicendum quod persona Verbi ad incarnationem inter ceteras personas fuit magis
      idonea, sive loquamur de ipsa incarnatione in se sive prout ordinata est ad humani generis
      redemptionem.</p>
          <p xml:id="bb-d1e747-d1e182">Si enim loquamur de ipsa incarnatione in se, magis congruum fuit personam Filii incarnari,
      et in quantum est Imago et in quantum est Verbum et in quantum est Filius. In quantum est
      Imago, quia homo assumtibilis erat ratione dignitatis imaginis ; et quia Filius est Imago
      Patris, ideo magis conveniens _erat Filii personam assumere creaturam. Rursus, quia Filius
      Dei Verbum est Patris, sic procedit ab ipso ut Pater se manifestet per ipsum ; et ideo,
      sicut ad intentionis manifestationem verbum intelligibile copulatur voci sensibili, sic ad
      divinitatis revelationem Verbum Patris congruum fuit uniri carni. Postremo, quia Filius est
      semel genitus ab aeterno et sic congruebat Deum carnem assumere ut esset de genere hominum,
      et ita hominis filium, et ideo decebat ipsum magis incarnari quam Patrem vel Spiritum
      Sanctum. Et hoc est quod dicit <name ref="#Augustine">Augustinus</name>, in libro De Trinitate, et <name ref="#Lombard">Magister</name>, in littera,
      quod Dei Filius non quaesivit nisi matrem in terris, quia iam habebat Patrem in caelis.
      Magis igitur decens fuit Filium incarnari quam aliam personam, si loquamur de ipsa
      incarnatione in se. </p>
          <p xml:id="bb-d1e747-d1e191">Fuit etiam magis congruum, si loquamur de ipsa incarnatione per comparationem ad generis
      humani redemptionem ; et hoc apparet, si consideremus hominis lapsum et reparandi modum et
      reparationis fructum. Si consideremus hominis lapsuni, videbimus quod lapsus f uit appetendo
      falsam Dei similitudinem et aequalitatem ; et quia Filio primo attribuitur aequalitas, hinc
      est quod quasi ex ipso sumsit homo lapsus occasionem ; et ideo inde sumere debuit
      reparationem. Et hoc dicit <name ref="#Bernard">Bernardus</name>, explanans illud quod dicitur Ionae 1, 12 : Propter me
      orta est haec tempestas ; tollite me et mittite in mare. Aut certe in hoc quod homo
      praesumserat Dei similitudinem, directe contra Filium peccavit ; et ideo Filio magis
      competebat vindicta et indulgentia. Et hoc est quod dicit <name ref="#Anselm">Anselmus</name>, in libro Cur Deus homo :
      Homo, pro quo erat oraturus, et diabolus, quem erat expugnaturus, ambo falsam Dei
      similitudinem praesumserant. Unde. specialius adversus Filium peccaverunt. Illi itaque, cui
      specialiter fit iniuria, convenientius attribuitur culpae vindicta et indulgentia. Rursus,
      si consideremus modum reparationis, magis competit Filio. Reparati enim sumus per mediatoris
      obedientiam et supplicationem ; et quia magis competit filium supplicare patri et obedire,
      hinc est quod magis competit personae Filii incarnari quam alii. Unde <name ref="#Anselm">Anselmus</name>, in libro Cur
      Deus homo : Convenientius sonat Filium supplicare Patri quam aliam personam. Postremo, si
      consideremus reparationis fructum vel effectum, magis competebat Filio incarnari, quia
      incarnatio ad hoc ordinatur ut simus filii Dei. Si ergo posterius per illud habet reduci
      quod est prius in eodem genere, congruum fuit ut filii Dei efficeremur per eum qui est
      Filius naturalis. Unde <name ref="#Augustine">Augustinus</name>, in IV De Trinitate : <quote xml:id="bb-d1e747-Qd1e205" source="http://scta.info/resource/adt-l4">Ut homo ex Deo nasceretur, primo ex ipsis natus
       est Deus. Oportuit enim ut per eum efficeremur filii adoptivi qui est Filius
       naturalis</quote>. </p>
          <p xml:id="bb-d1e747-d1e210">Et sic patet per omnem modum quod convenientius fuit Filium incarnari quam alium. Unde
      concedendae sunt rationes quae ad hoc inducebantur.</p>
        </div>
        <div xml:id="bb-d1e747-Dd1e215">
          <head xml:id="bb-d1e747-Hd1e217">Ad rationes</head>
          <p xml:id="bb-d1e747-d1e220">Ad illud quod obicitur, quod Patri magis convenit opus recreationis, sicut creationis,
      dicendum quod Pater sic est auctor recreationis sicut et creationis ; et sicut per Verbum
      omnia fecit, sic et per Verbum omnia refecit. Sed ex hoc non sequitur quod Pater magis
      debuerit incarnari, quia incarnatio non respicit personam auctoris, sed mediatoris. Et quia
      ratio mediationis non convenit Patri, sed potius Filio, hinc est quod non sequitur quod
      incarnatio magis conveniat Patri quam Filio, immo potius e conversa.</p>
          <p xml:id="bb-d1e747-d1e223">Ad illud quod obicitur de adoptione, dicendum quod verum est quod adoptio convenit Patri
      tamquam principali auctori ; sed. hoc non debet facere nisi per Filium, cuius tota est
      hereditas et per quem alii ad hereditatem debent admitti.</p>
          <p xml:id="bb-d1e747-d1e226">Ad illud vero quod obicitur, quod Filius habet a Patre quidquid habet, dicendum quod Filius
      dicitur aliquid habere per naturalem originem, aliquid per gratuitam unionem. Et si primo
      modo intelligatur, quidquid habet, habet a Patre, ita quod idem quod est in Filio a Patre,
      est in Patre a se ipso, in essentialibus loquendo. Si autem loquamur de eo quod habet per
      gratuitam unionem, sic habet a Patre tamquam a principio effectivo, non tamquam a generante,
      quia secundum illud Filius est minor Patre, et quia magis decet Filium secundum humanam
      naturam esse minorem Patre, hinc est quod isto modo magis competit Filium habere aliquid
      quod non habeat Pater, quam e conversa.</p>
          <p xml:id="bb-d1e747-d1e229">Ad illud quod obicitur, quod magis convenit Spiritui Sancto, quia haec est summa gratia,
      dicendum quod per illam rationem non concluditur quod incarnatio debeat fieri in persona
      Spiritus Sancti, sed quod optis incarnationis debeat attribui Spiritui Sancto ; et hoc
      melius videbitur infra. Et similiter respondendum est ad hoc quod sequitur de adoptione.</p>
          <p xml:id="bb-d1e747-d1e233">Ad illud quod obicitur de missione, dicendum quod missio in carnem fuit ad redimend um a
      servitute ; et quia oportet prius hominem liberari a servitute quam adoptari in filium, hinc
      est quod missio in carnem ei personae competebat cui primo competebat mitti ; et quia
      persona Filii habet mitti solum a Patre, persona Spiritus Sancti habet mitti ab utroque,
      hinc est quod primo decebat Filium mitti in carnem, ut, redemptione facta, idem ipse cum
      Patre mitteret Spiritum Sanctum in mentem Et hoc est quod dicit Apostolus ad Galatas 4, 4-6
      : Cum venit plenitudo temporis, misit Deus Filium suum etc. ; et post : Ut adoptionem
      filiorum Dei etc. ; et post : Quoniam autem estis filii Dei, misit Deus Spiritum Filii sui
      in corda vestra. Propterea non sequitur quod, si maior ratio subauctoritatis est in Spiritu
      Sancto quam in Filio, quod propterea debuerit in carnem mitti, immo potest inferri
      contrarium. Pater enim, quia a nullo est, rion debuit mitti. Et hoc est quod dicit
      <name ref="#Augustine">Augustinus</name>, IV De Trinitate: Conveniens non erat ut Pater ab alio mitteretur, quia ab alio
      non erat. Conveniens autem fuit ut primo Filius mitteretur, quia a solo Patre est, deinde
      Spiritus Sanctus, qui est a Patre et a Filio. Primo Filius venit, ut homines liberarentur ;
      deinde Spiritus Sanctus, ut homines beatificarentur.</p>
        </div>
      </div>
    </body>
  </text>
</TEI>