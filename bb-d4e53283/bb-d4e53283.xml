<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e53283">
        <head xml:id="bb-d4e53283-Hd1e108">Quaestio 2</head>
        <head xml:id="bb-d4e53283-Hd1e111" type="question-title">Utrum et qua ratione in damnatis sit vermis spiritualis.</head>
        <p xml:id="bb-d4e53283-d1e114">Secundo quaeritur, utrum in damnatis sit vermis spiritualis ; et quaeritur pro quanta
          dicitur in eis esse vermis ?</p>
        <div xml:id="bb-d4e53283-Dd1e117" type="rationes-principales">
          <head xml:id="bb-d4e53283-Hd1e119">Rationes principales</head>
          <p xml:id="bb-d4e53283-d1e122">Si quia est in eis dolor mordens ; sed in poenitentibus est maximus dolor de peccatis :
            ergo et maximus vermis.</p>
          <p xml:id="bb-d4e53283-d1e125">Item, aliqui ita sunt perversi quod laetantur, cum malefecerint, et exsultant, adeo ut
            nullum remorsum aut dolorem sentiant. Ergo, si damnati sunt magis perversi quam
            viatores, videtur quod nullum omnino habeant remorsum.</p>
          <p xml:id="bb-d4e53283-d1e128">Item, aliqui sunt ita excaecati et obstinati in malo, quod nullum omnino sentiunt
            remorsum, sicut haeretici qui moriuntur pro haeresi sua tuenda ; sed damnati sunt magis
            obstinati et excaecati : ergo etc.</p>
          <p xml:id="bb-d4e53283-d1e131">Item, si habent dolorem, aut de poena aut de culpa. Si de poena, tunc ergo non differt
            vermis a poena ignis, quia ignis non punit nisi quia dolent. Si de culpa, aut voluntate
            deliberativa. aut naturali sive synderesi. Sed non deliberativa, quia secundum illam non
            poenitent, immo perseverat in eis peccandi voluntas. Non secundum synderesim, quia
            synderesis in aliquibus viatoribus est praecipitata : ergo videtur in eis penitus
            exstincta. Et hoc videtur per rationem, quia, sicut fomes se habet ad malum, sic
            synderesis ad bonum ; sed fomes omnino exstinctus est in Beatis : ergo synderesis in
            damnatis.</p>
          <p xml:id="bb-d4e53283-d1e135">Item, quaero : cum vermis nascatur ex putrefactione et rodat, qua metaphora dicitur
            vermis conscientiae, cum illa non putrescat ?</p>
          <p xml:id="bb-d4e53283-d1e138">Sed contra : Quod in damnatis sit vermis spiritualis sive dolor, videtur, quia super
            illud Ecclesiastici [7, 19] : Vindicta carnes impii etc. : Vermis est sera scelerum
            poenitentia ; et <name ref="#Augustine">Augustinus</name>, De fide ad Petrum, dicit quod
            habebunt hoc supplicium.</p>
          <p xml:id="bb-d4e53283-d1e144">Item, ratione videtur, quia synderesis naturaliter remurmurat contra malum ; sed vitium
            non demit extrema naturae vestigia : ergo etc.</p>
          <p xml:id="bb-d4e53283-d1e147">Item, quaecumque faciunt ad poenam damnatorum, debent esse in eis ; sed remurmuratio
            synderesis auget eorum poenam : ergo saltem actus ille non debet tolli.</p>
          <p xml:id="bb-d4e53283-d1e150">Item, omnis creatura, secundum quod natura, deservit Creatori : ergo, si voluntas
            rationalis, secundum quod natura est recta, ergo ei deservit ; sed creatura Creatori
            deserviens armatur in tormentum contra iniustos : ergo etc.</p>
        </div>
        <div xml:id="bb-d4e53283-Dd1e154">
          <head xml:id="bb-d4e53283-Hd1e156">Conclusio</head>
          <head xml:id="bb-d4e53283-Hd1e159" type="question-title">In damnatis viget vermis spiritualis, concurrente quadruplici
            ratione</head>
          <p xml:id="bb-d4e53283-d1e162">Respondeo : Dicendum quod ipsa translatio vermis ad dolorem spiritualem manifestat in
            quibus et quomodo sit vermis, si attendatur ratio transferendi. In verme enim materiali
            consideratur origo et morsio : oritur, inquam, ex putrefactione et mordet illud in quo
            oritur. Sic in spirituali dolore, non quilibet dolor est vermis, sed qui nascitur ex
            putrefactione peccati, et tunc peccatum dicitur putridum quando anima in eo requiescit
            finaliter. Rursus, oportet quod sit in dolore morsio : Haec autem est ex concursu duorum
            moventium sibi invicem obviantium et resistentium. Ista duo moventia sunt in homine
            voluntas naturalis et deliberativa, quarum utraque movet. Ista concurrunt per
            conscientiam dictantem aliquod factum esse indebitum ; et tunc obviant, quando naturalis
            detestatur indebitum et deliberativae placet ; tunc autem resistunt, quando utraque in
            suo actu viget, ita quod illa efficaciter detestatur et ista immutabiliter adhaeret.</p>
          <p xml:id="bb-d4e53283-d1e165">Secundum hoc igitur patet in quibus est vermis et quando. Nam, deficiente concursu, qui
            est per peccati conscientiam, non est vermis, sicut in haereticis et in his qui credunt
            peccando bene fecisse. Deficiente obviatione, non est vermis, ut puta in his qui dolent
            de culpa secundum voluntatem non tantum naturalem, sed etiam deliberativam, ut sunt
            poenitentes. Deficiente resistentia, non est vermis, ut puta quando voluntas tanta
            delectatione fertur in peccatum, quod absorbet motum voluntatis naturalis ut non
            sentiat. Et sic patet quare vermis deficit : aut propter defectum putrefactionis in
            iustis, aut concursus in caecis, aut obviationis in poenitentibus vere, aut
            resistentiae, ut in his qui peccant ex magna libidine. Et ex his patet quod in damnatis
            vigebit vermis, quia ibi erit peccati putrefactio ex hoc quod peccatum finaliter
            remansit in anima eorum ; ibi erit concursus propter peccatorum apertissimam visionem ;
            ibi erit obviatio propter voluntatis deliberativae obstinationem et synderesis
            remurmurationem ; ibi erit resistentia, quia delectatio peccati erit ablata per poenae
            acerbitatem , et ex hoc ipsius synderesis actio fortificata, et ex hoc vermis
            mirabiliter rodens et puniens.</p>
          <p xml:id="bb-d4e53283-d1e168">Ad illud vero quod obicitur, quod synderesis est exstincta in damnatis, dicendum quod
            synderesis triplex est actus : unus, qui est instigare ad bonum, et iste quidem ablatus
            est a damnatis, quia non est amplius locus bene faciendi ; secundus, qui est retrahere a
            malo faciendo, et iste exstinctus est in daemonibus propter improbam malitiam voluntatis
            eorum ; tertius, qui est remurmuratio contra malum factum, et iste manet in eis iusto
            Dei iudicio ; tamen secundum istum actum in damnatis non remurmurat malo quia culpa vel
            quia inhonestum, sed quia ex hoc punitur ; unde iste aliquo modo est exstinctus ; et
            quia daemones nondum sentiunt acerbitatem poenarum intense ut damnati, ideo non habent
            ita remorsum.</p>
          <p xml:id="bb-d4e53283-d1e172">Sane tamen posset dici quod synderesis remurmurat malo facto, quia indebitum ; ipsa
            enim, non confert culpam ad poenam, et praeterea respicit honestum, non commodum ; et
            iterum, ipsa voluntas deliberativa detestatur malum culpae propter poenam ; nollet enim
            impius peccasse vel fecisse, unde tot mala habet necesse pati, vel saltem mallet nunquam
            habuisse delectationem quam esse in tanta miseria et dolore. Unde solvendum est quod
            quantum ad istum actum, quia poenalis, synderesis est et Dei instrumentum ad
            flagellandum iniquos et non exstinguetur ; et remorsus modo non sic in daemonibus
            intensus est propter defectum resistentiae, quoniam modo delectantur in culpis.</p>
        </div>
      </div>
    </body>
  </text>
</TEI>