<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e37011">
        <head xml:id="bb-d4e37011-Hd1e108">Dubia</head>
        <div xml:id="bb-d4e37011-Dd1e111">
          <head xml:id="bb-d4e37011-Hd1e113">Dub. I.</head>
          <p xml:id="bb-d4e37011-d1e116">In parte ista sunt dubitationes circa litteram. Et primo de hoc quod dicit : In hoc
            enim pares sunt etc. Videtur enim falsum, quia in hoc sacramento significatur coniunctio
            Christi et Ecclesiae, Dei et animae, inter quos nulla omnino est paritas : ergo nec viri
            ad uxorem. Item, ad Ephesios 5, 22-28 : Mulieres subiectae sint viris suis ; post dicit
            de viris quod diligant eas sicut corpora sua : ergo, cum corpus sit pars inferior, patet
            etc.</p>
          <p xml:id="bb-d4e37011-d1e119">Respondeo : Dicendum quod in Matrimonio est considerare sexus distinctionem et
            conformem coniunctionem et postremo mutuam obligationem. Ratione duorum primorum,
            significat Deum et Ecclesiam, quia sicut mulier eget viro, sic Ecclesia Christo ;
            ratione coniunctionis inseparabilis et conformitatis, significat illam coniunctionem ;
            sed ratione obligationis non est significatio, quia Deus omnino liber est et nulli
            omnino obligatur ; tamen debet esse inter virum et mulierem obligatio, quia aliter non
            interveniret inseparabilis unio ; et quoniam conformis ; est unio, ideo conformis. est
            obligatio, et ideo quantum ad hoc pares iudicantur, quia conformiter sibi invicem
            obligantur.</p>
          <p xml:id="bb-d4e37011-d1e122">Ad illud ergo quod obicitur, quod vir est superior, dicendum quod illud intelligitur
            quantum ad illos actus, qui respiciunt sexum virilem specialiter, scilicet quantum ad
            regimen domus et consimilium.</p>
        </div>
        <div xml:id="bb-d4e37011-Dd1e126">
          <head xml:id="bb-d4e37011-Hd1e128">Dub. II.</head>
          <p xml:id="bb-d4e37011-d1e131">Item quaeritur de hoc quod dicit : Nam vovenda talia non sunt a coniugatis etc. ; utrum
            peccet mortaliter qui sic vovet. Et quod sic, videtur, quia qui scienter usurpat
            alienum, peccat mortaliter, etiam si det in eleemosynam : ergo, cum talis vovens usurpet
            alienum, patet etc. Item, qui vovet quod non licet vel iurat, hoc ipso periurus est,
            quia temerarie iurat : ergo, cum non liceat viro continere, uxore invita, videtur quod,
            si voveat, mortaliter peccat. Item, si iuraret quod nunquam mulierem cognosceret,
            peccaret mortaliter : ergo pari ratione, si voveret.</p>
          <p xml:id="bb-d4e37011-d1e134">Respondeo : Dicendum quod, cum quis vovet continentiam, dupliciter potest vovere : aut
            intentione fraudandi uxorem, aut amore continentiae. Si intentione fraudandi uxorem, sic
            est iniquum et prohibitum, et tale votum est illicitum. Si continentiae amore vovet sine
            consensu coniugis, tale votum aliquid habet temeritatis, aliquid habet honestatis. Vir
            enim non habet sui corporis potestatem quantum ad debitum solvendum, sed sui iuris est
            quantum ad debitum petendum ; et ideo primum non potest vovere, sed secundum ; et ideo,
            nisi uxor consentiat, votum est revocandum, quantum est ad debiti redditionem, sed stat
            quantum ad petitionem. Unde si quis deliberate vovit castitatem, tenetur, quantum in se
            est, continere, ut debitum non petat ; si tamen uxor petat, solvere debet ; et sic nulli
            fit praeiudicium, et non offertur Deo alienum, sed proprium. Et sic patet quod hoc non
            est omnino alienum, et patet responsio ad obiecta. Tamen quod obicit de iuramento, non
            est simile, quia iuramentum temerarium est simpliciter cum teneatur facere contrarium.
            Unde peccat statim, cum sic iurat ; non sic, cum vovet.</p>
        </div>
        <div xml:id="bb-d4e37011-Dd1e138">
          <head xml:id="bb-d4e37011-Hd1e140">Dub. III.</head>
          <p xml:id="bb-d4e37011-d1e143">Item quaeritur de hoc quod dicit : Si vero quilibet eorum alterum a suo iure absolverit
            etc. Ponatur quod mulier de consensu viri emittat simplex votum.et postmodum vir
            poeniteat, utrum teneatur ei debitum reddere. Et videtur quod non, quia suo iuri
            renuntiavit ; unde videtur quod non habeat ulterius potestatem petendi debitum. In
            oppositum autem videtur auctoritas <name ref="#Augustine">Augustini</name>, super
            Numerorum 30, 16 , ubi dicitur : Sin autem contradixerit etc. ; super illud dicit <name ref="#Augustine">Augustinus</name>, et habetur in littera, quod vir potest retractare
            votum uxoris in quod consenserat. Et praeterea, vir non est astrictus servare
            continentiam, quia, uxore mortua, posset ducere aliam : ergo videtur quod possit debitum
            petere.</p>
          <p xml:id="bb-d4e37011-d1e152">Respondeo : Dicendum quod, si mulier vovet assensu viri, aut hoc est assensu privato,
            aut assensu qui est in conspectu Ecclesiae sive praelati. Si assensu qui fit in
            conspectu praelati, sic secundum iuris formam non potest debitum petere, quia renuntiat
            suo iuri : Si autem in occulta consentit, quia proponit continere et intendit
            simpliciter iuri suo renuntiare, iam mulier in conspectu Dei absoluta est nec tenetur
            debitum reddere, si hoc ex deliberatione vir concesserit. Sed quoniam hoc non constat
            Ecclesiae, compelletur per excommunicationem ab Ecclesia viro debitum reddere.</p>
          <p xml:id="bb-d4e37011-d1e155">Si quaeras, utrum debeat obedire, dicendum quod, si votum non emisit, potest sine
            peccato debitum reddere et tenetur ad mandatum Ecclesiae. Si autem votum emisit, credo
            quod vir eam revocare non possit, nec tenetur assentire ei. Nec est simile de voto
            abstinentiae, pro eo quod quantum ad omnia vir praeest uxori, praeterquam in lege tori.
            Verumtamen talem modum vovendi non approbat Ecclesia propter periculum quod imminet ;
            unde non patitur quod unus voveat et religionem ingrediatur, nisi alter similiter vovet
            et talis sit persona de qua non possit suspicio oriri. Si autem aliter fiat, coram Deo
            tenetur observare.</p>
        </div>
        <div xml:id="bb-d4e37011-Dd1e159">
          <head xml:id="bb-d4e37011-Hd1e161">Dub. IV.</head>
          <p xml:id="bb-d4e37011-d1e164">Item quaeritur de hoc quod dicit : Licet debitum poscenti sit semper solvendum, non
            licet tamen quolibet die poscere etc. Videtur enim falsum, quia, si non licet petere,
            ergo illicite et iniuste petit ; sed iniuste petenti rem non tenetur quis reddere, quia
            non est ei reddendum nisi ius suum : ergo, si non potest semper iuste petere, non ergo
            semper tenetur debitum solvere.</p>
          <p xml:id="bb-d4e37011-d1e167">Respondeo : Dicendum quod, cum dicitur <mentioned> non licet </mentioned>
            intelligendum, non quia privet iustitiam et aequitatem, sed quia privat quamdam
            condecentiam et honestatem, sicut patet per litteram sequentem. Esto tamen quod privet
            iustitiam, adhuc non valet ratio illa, quia iniuste petere est dupliciter : aut quia non
            habet ius in re petita, sicut ille qui petit rem alienam, et tali non oportet reddere.
            Aliter est petere iniuste, quia, etsi habeat iustitiam, tamen modum debitum in petendo
            non servat ; vel potest esse quod non sit prohibitum reddere, sed tamen sit prohibitum
            aliquando petere. Verbi gratia : si praelatus superior iniungat inferiori ut nihil
            praecipiat subdito, tamen subdito non dicit quod ille non obediat ; si praelatus
            inferior praecipit, ille tenetur obedire, quia non est exemptus : attamen ille peccat
            mortaliter ; sic in proposito potest intelligi. Quidquid sit de exemplo inducto, verum
            est quod, si aliquis ius suum inordinate exigit tamen ex hoc non dat potestatem alteri
            retinendi quod debet reddere. Unde sicut Dominus solum prohibuit accedere ad
            menstruatam, et ideo ista prohibitio non se extendit ad mulierem, ideo tenetur reddere,
            sed ille petendo peccat. Et sic intelligendum est quod <name ref="#Augustine">Augustinus</name> dicit super Levitici 15, 19, quod necessario utrique indicitur
            continentia, et uterque in Levitici 20, 18 praecipitur interfici, et uterque facit
            contra bonum prolis, ut <name ref="#Jerome">Hieronymus</name> dicit. Hoc enim
            intelligere est ratione personae petentis, quae recte dicitur accedere et contra hoc
            facere, ut ex praedictis patet.</p>
        </div>
        <div xml:id="bb-d4e37011-Dd1e181">
          <head xml:id="bb-d4e37011-Hd1e183">Dub. V.</head>
          <p xml:id="bb-d4e37011-d1e186">Item quaeritur de hoc quod dicit : Quicumque uxori debitum reddit, vacare non potest
            orationi. Videtur enim male dicere, quia dicitur I ad Thessalonicenses ultimo, 17 :
              <quote xml:id="bb-d4e37011-Qd1e188" source="http://scta.info/resource/Ithes5_17">Sine intermissione orate</quote> ; hoc est praeceptum : ergo,
            si non potest orare qui reddit debitum, patet etc. Item, videtur illud simpliciter esse
            falsum, quia nihil impedit orationem sicut peccatum ; sed veniale peccatum non impedit ;
            ergo nec actus in quo nulla est culpa. Item, de David obicitur, qui fuit devotissimus,
            et tamen habuit plures uxores et liberos. Si tu dicas illud intelligi de eo tempore in
            quo quis coit, similiter posset dicere de tempore in quo homo dormit.</p>
          <p xml:id="bb-d4e37011-d1e192">Respondeo : <name ref="#Lombard">Magister</name> dicit hoc intelligendum esse de
            clericis ; sed tamen istud non plene satisfacit obiectionibus praedictis. Et ideo
            dicitur quod, cum dicitur aliquis non posse, negatio potest potentiam negare simpliciter
            vel facilitatem ; et iste modus saepe est in Scriptura. Non vult ergo <name ref="#Jerome">Hieronymus</name> negare potentiam, sed facilitatem ; unde non dicit
            quod non possit orare, sed dicit quod non potest orationi vacare, quia actus ille multum
            deicit mentem spiritualem, sicut dicit <name ref="#Augustine">Augustinus</name>, nisi
            sit gratia excellens et specialis, sicut fuit in David. Et ideo aliud est consilium, ut
            cum quis vult se totum orationi dare, debet a tali actu abstinere. Et sic patet quod non
            repugnat orationis praecepto. Tamen de illo quod dicit quod oranctum est sine
            intermissione, intelligendum est quod nomine orationis omnis bonus actus intelligitur,
            secundum Glossam. Unde dicit ibi : <quote xml:id="bb-d4e37011-Qd1e203">Non cessat orare, qui non cessat bene
              facere</quote>
          </p>
          <p xml:id="bb-d4e37011-d1e207">Qudd obicitur, quod peccatum magis gravat, dicendum quod falsum est de veniali peccato,
            propter multam foeditatem animae quae est in illo actu ; et frequenter anima multum
            impeditur per aliquas foeditates vel etiam infirmitates poenales.</p>
        </div>
      </div>
    </body>
  </text>
</TEI>