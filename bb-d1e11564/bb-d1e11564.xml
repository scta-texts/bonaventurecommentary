<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 12, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 12, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e11564">
        <head xml:id="bb-d1e11564-Hd1e119">III, D. 12, A. 2, Q. 1</head>
        <head xml:id="bb-d1e11564-Hd1e122" type="question-title">Utrum Christus potuerit peccare.</head>
        <p xml:id="bb-d1e11564-d1e125">Circa primum. sic proceditur et quaeritur, utrum Christus potuerit peccare.</p>
        <div xml:id="bb-d1e11575" type="rationes-principales">
          <head xml:id="bb-d1e11564-Hd1e130">Rationes principales</head>
          <p xml:id="bb-d1e11564-d1e133">Et quod sic, videtur. Ecclesiastici 31, 10 dicitur in laudem viri iusti : <quote xml:id="bb-d1e11564-Qd1e135" ana="#sir31_10">Qui potuit transgredi, et non est transgressus</quote> ; sed omnis laus
      competit Christo quae competit alicui eius membro : ergo videtur quod illud potuit dici in
      laudem Christi : ergo etc.</p>
          <p xml:id="bb-d1e11564-d1e139">Item, <name ref="#Augustine">Augustinus</name> : <quote xml:id="bb-d1e11564-Qd1e144">Meliores iudicavit Deus homines, si ei liberaliter
       deservirent</quote>, et vocat liberaliter deservire, si, cum possent eum offendere,
      nollent. Ergo, si Christum optimum fecit et optimum iudicavit, videtur quod Christus peccare
      potuerit.</p>
          <p xml:id="bb-d1e11564-d1e148">Item, <name ref="#Bernard">Bernardus</name> : <quote xml:id="bb-d1e11564-Qd1e153">Tantum descendit, quantum descendere potuit</quote>. Sed
      inferioris gradus est qui potest peccare quam qui non potest : ergo videtur quod Christus in
      illo statu fuerit. Si dicas, quod hoc intelligitur ex parte carnis contra : dispositio
      carnis correspondet dispositioni liberi arbitrii, sicut patet in Adam et in nobis. Ergo
      sicut Christus assumpsit carnis passibilitatem, ita videtur quod liberi arbitrii
      vertibilitatem. </p>
          <p xml:id="bb-d1e11564-d1e157">Item, Christus erat in statu viatoris : ergo, cum ad statum viatoris pertineat passe
      peccare, sicut ad statum comprehensoris peccare non posse, videtur quod Christus peccare
      potuerit.</p>
          <p xml:id="bb-d1e11564-d1e161">Item, nullus laudatur in his quae facit de necessitate ; sed Christus erat laudabilis in
      operibus suis : ergo non faciebat ea necessario : ergo poterat a bonis et debitis operibus
      cessare ; et hoc est omittere : ergo potuit peccare.</p>
          <p xml:id="bb-d1e11564-d1e164">Item, Christus potuit dicere aliquam orationem negativam et veram ; sed qui potest dicere
      locutionem negativam, potest dicere affirmativam sibi oppositam ; sed illa est falsa : ergo
      Christus potuit dicere locutionem falsam. Sed hoc est mentiri in eo qui novit locutionem
      esse falsam : ergo videtur quod Christus mentiri potuerit : ergo potuit peccare, cum mentiri
      nullo modo possit bene fieri.</p>
          <p xml:id="bb-d1e11564-d1e167">Sed contra : Ad Hebraeos 2, 9 : <quote xml:id="bb-d1e11564-Qd1e169" ana="#hebr2_9">Eum qui paulo minoratus est</quote>
      etc., Glossa : <quote xml:id="bb-d1e11564-Qd1e172">Natura humanae mentis, quam Deus assumpsit et quae nullo peccato
       depravari potuit, solus Deus maior est</quote>. Ergo nullo modo anima Christi potuit
      infici aliqua macula peccati.</p>
          <p xml:id="bb-d1e11564-d1e176">Item, Christus ab instanti conceptionis fuit comprehensor et beatus ; sed de essentia
      beatitudinis est quod sit bonum inamissibile. Ergo Christus nunquam illam beatitudinem
      potuit perdere : ergo nec anima ipsius peccare.</p>
          <p xml:id="bb-d1e11564-d1e179">Item, Christus ab instanti conceptionis tantam gratiam suscepit quod maiorem illa habere
      non potuit : ergo ab instanti conceptionis habuit gratiam confirmationis ; sed nullus potest
      peccare qui illam gratiam habet : ergo etc.</p>
          <p xml:id="bb-d1e11564-d1e182">Item, si Christus potuit peccare, ponatur, quia. <quote xml:id="bb-d1e11564-Qd1e184">possibili posito, nullum accidit
       impossibile</quote> ; sed,. posito quod Christus sive homo ille peccaverit, ponitur ex hoc
      quod dignus fuit aeterna damnatione : ergo vel Deus damnaretur vel homo a Verbo separaretur.
      Sed utrumque est omnino impossibile : ergo impossibile fuit ilium hominem peccare.</p>
        </div>
        <div xml:id="bb-d1e11636">
          <head xml:id="bb-d1e11564-Hd1e191">Conclusio</head>
          <head xml:id="bb-d1e11564-Hd1e194" type="question-title"/>
          <p xml:id="bb-d1e11564-d1e196">Respondeo : Dicendum quod absque dubio anima Christi non potuit depravari aliqua culpa. Et
      ratio huius est triplex ; scilicet plenitudo gratiae, consummatio gloriae et unio divinae
      naturae et humanae. Plenitudo gratiae facit quod ipse Christus secundum humanam naturam
      habuit gratiam confirmationis ; sed illa gratia adeo liberum arbitrium firmat ut nullo modo
      possit infirmari per culpam. Hoc ipsum facit consummatio gloriae, quae quidem fuit in
      Christo a suae conceptionis primordio ; statim enim fuit beatus et comprehensor. Et sicut
      beatus non potest damnari, sic etiam non potest praevaricari, ac per hoc in Christo nulla
      potuit esse secundum animam macula peccati. Postremo, hoc efficacissime facit unio divinae
      naturae et humanae in unitatem personae, quae unio facit ut idiomata communicentur et ipsa
      non. potest frangi. Si igitur Deus non potest esse peccator et non potest non esse homo,
      planum est quod illa unio nullatenus sustinet Chritum secundum humanam naturam peccare
      potuisse. Unde rationes hoc ostendentes sunt concedendae.</p>
        </div>
        <div xml:id="bb-d1e11648">
          <head xml:id="bb-d1e11564-Hd1e203">Ad rationes</head>
          <p xml:id="bb-d1e11564-d1e206">Ad illud ergo quod primo obicitur de laude viri iusti, dicendum quod laus illa ratione
      unius partis dicit perfectionem, in hoc scilicet quod non est transgressus ; ex alia parte
      dicit quamdam defectibilitatem. Cum ergo dicitur quod omnis laus attribuenda est Christo,
      dicendum quod, etsi illud aliquo modo habeat veritatem de laude perfecta, sive ratione eius
      conditionis, penes quam attenditur perfectio, non tamen oportet quod ratione eius
      conditionis secundum quam est imperfectio. Posset etiam aliter dici, quia, sicut dicit
      <name ref="#Lombard">Magister</name>, ista laus est capitis in membris, ita quod perfectio competat ipsi capiti in se,
      sed quod est ibi defectibilitatis competit ratione membrorum. </p>
          <p xml:id="bb-d1e11564-d1e212">Ad illud quod obicitur, quod meliores iudicavit Deus homines etc., dicenditm quod hoc verum
      est de toto genere humano secundum aliquam meliorationem, quae attenditur in ordine
      universitatis. Sic enim decebat hominem in universitate constitui, ut in prima sui
      constitutione haberet vertibilitatem arbitrii secundum legem communem. Sed Christus habuit
      aliquid supra hominem ; ideo decuit quod sibi fieret aliquod privilegium speciale, ut esset
      in eo liberalitas obsequii sine vertibilitate arbitrii, sicut et in divina voluntate videmus
      quod liberaliter nobis bona impendit et facit, nullam tamen in eo est ponere vertibilitatem.
      Et propter hoc verbum illud <name ref="#Augustine">Augustini</name>, secundum quod liberaliter vocat vertibilitatem ad
      contrarium, non se extendit ad melioritatem quae attenditur secundum privilegium speciale,
      sed secundum legem communem. Si quis autem velit dicere quod ibi intelligitur <mentioned>
       liberaliter </mentioned>, id est voluntarie, obviat ei littera sequens et ratio proponendi
      verbum, quia <name ref="#Augustine">Augustinus</name> hoc verbum dicit ut reddat rationem quare Deus talem fecit hominem
      ut posset male facere. </p>
          <p xml:id="bb-d1e11564-d1e224">Ad illud quod obicitur de <name ref="#Bernard">Bernardo</name>, quod descendit quantum descendere potuit, dicendum quod
      intelligitur de potentia ordinata, quae supponit condecentiam. Decuit autem Deum
      condescendere ad miseriam, sed nullo modo.decuit descendere ad culpam. Nam, etsi miseria
      Filio Dei non competat in se, tamen competit ut est ordinata ad finem nostrae redemptionis.
      Culpa autem vel ordinatio ad culpam in actu vel in habitu nullo istorum modorum competit
      sibi ; et ideo decenter non potuit se humiliare adeo ut ad statum peccati secundum actum vel
      habitum se Deus inclinaret. Nec valet quod obicit de passibilitate, quod respondet
      vertibilitati animae ; dicendum est enim quod hoc verum est secundum iustitiam communem sed
      Christus passibilitates carnis assumsit dispensative, sicut inferius apparebit. </p>
          <p xml:id="bb-d1e11564-d1e230">Ad illud quod obicitur, quod Christus erat in statu viatoris, dicendum quod, etsi erat in
      statu viatoris, non tamen omnino ; habuit enim aliquid de statu comprehensoris. Unde
      Boethius dicit quod Christus de omni statu aliquid assumpsit : de statu autem ante peccatum
      assumpsit innocentiam, de statu post peccatum assumpsit poenam, de statu comprehensoris
      impossibilitatem peccandi. Quia ergo Christus purus viator non erat, ideo non sequitur quod
      peccare potuerit sicut possunt et alii viatores.</p>
          <p xml:id="bb-d1e11564-d1e234">Ad illud quod obicitur, quod nullus laudatur in his quae necessario facit, dicendum quod
      est necessitas quae repugnat voluntati ; sicut necessitas coactionis, quae venit ab
      extrinseco ; et est necessitas quae subest voluntati, et ista est necessitas quae venit ex
      voluntatis immutabilitat. Cum ergo dicitur quod laus non est in operibus necessitatis,
      dicendum quod verum est de necessitate primo modo dicta,. sed non secundo.</p>
          <p xml:id="bb-d1e11564-d1e237">Ad illud quod obicitur, quod potuit scienter dicere locutionem falsam, dicendum quod dicere
      est dupliciter : uno modo idem est quod ore proferre. ; et hoc modo absque dubio potuit
      proferre locutionem falsam, quia talis prolatio est perfectionis. Alio modo dicere idem est
      quod asserere sive affirmare ; et hoc modo non potuit, quia veritas ad falsitatem declinare
      non potuit ; et hoc quidem non fuit impotentiae, immo magis potentiae.</p>
        </div>
      </div>
    </body>
  </text>
</TEI>