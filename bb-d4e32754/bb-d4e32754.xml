<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e32754">
        <head xml:id="bb-d4e32754-Hd1e108">Dubia</head>
        <div xml:id="bb-d4e32754-Dd1e111">
          <head xml:id="bb-d4e32754-Hd1e113">Dub. I.</head>
          <p xml:id="bb-d4e32754-d1e116">In parte ista sunt dubitationes circa litteram. Et primo quaeritur de hoc quod dicit :
            Nec ex his aliquem in clericatu honorem vel exiguum subrogare. Videtur enim male dicere,
            quia aut iste habet Ordinem aut nihil habet. Si nihil habet, ergo poterit ab episcopo
            catholico promoveri cum dispensatione, sicut patet in haereticis. Si habet ordines, ergo
            iam promotus est.</p>
          <p xml:id="bb-d4e32754-d1e119">Respondeo quod hoc non dicit quia non sit ordinatus, sed quia male sit ordinatus. Male
            autem est ordinatus dupliciter : aut quia est ordinatus a quo non debet, aut quia sicut
            non debet. Primo modo tripliciter : aut quia ordinatur ab haeretico vel simoniaco, sicut
            hic in proposito ; tunc enim, si scienter facit et communicat haeresi vel simoniae, non
            potest exsequi nec dispensatur de facili, et hoc vult dicere in littera. Aut ordinatur a
            catholico non suo sine licentia episcopi proprii et auctoritate ; talis debet deponi,
            Causa VII, quaestione 1 ; dispensari tamen potest, si talis ordinans aliquam ponit spem
            in ratihabitione episcopi proprii. Aut ordinatur ab episcopo qui renuntiavit loco et
            officio, quia talis non debet conferre Ordines ; si vero renutiavit loco tantum, potest
            dare minores Ordines, et de licentia episcopi potest dare omnes ; et qui sine licentia
            episcopi proprii recipit Ordines, posset deponi de rigore iuris, potest tamen cum eo
            dispensari.</p>
          <p xml:id="bb-d4e32754-d1e122">Secundo modo dicitur male ordinatus, quia non recipit eo modo quo debet ; et tunc aut
            furtive aut per saltum. Si furtive, hoc est dupliciter : aut quia duos recipit et eodem
            die, ita quod alterum furatur, loquendo de sacris ; et poena omnium talium est
            depositio, sicut dicitur distinctione 77, Subdiaconus ; Extra, De eo qui furtive,
            innotuit etc. Si autem furtive recipit unum tantum, tunc aut fuit prohibitum sub
            interminatione anathematis ; et tunc solus Papa dispensat, Extra, De eo qui furtive. Si
            autem non fuit prohibitum, tunc potest permitti in minoribus, et si intrat claustrum,
            praelatus potest dispensare cum eo. Si vero est ordinatus per saltum, hoc est dupliciter
            : aut ex malitia aut ex negligentia. Si ex malitia, licet characterem recipiat, tamen
            debet deponi. Si ignoranter, sic, poena sibi imposita ab episcopo, poterit ad inferiorem
            Ordinem promoveri, suspenso eo interim ab exsecutione superioris, distinctione 52,
            Extra, De clerico ordinato per saltum.</p>
          <p xml:id="bb-d4e32754-d1e125">Nota etiam hic quod, licet possit saltari ab uno Ordine, omisso alio, praetermisso
            tamen sacerdotio, non potest esse episcopus, Extra, De excessibus praelatorum, Ex
            litteris, in fine. Si vero omisit diaconatum, episcopus est, sed illum Ordinem quem
            omisit dare non potest, Causa I, quaestione 1. Ita tamen non est in Baptismo ; quia est
            sacramentum primum.</p>
        </div>
        <div xml:id="bb-d4e32754-Dd1e129">
          <head xml:id="bb-d4e32754-Hd1e131">Dub. II.</head>
          <p xml:id="bb-d4e32754-d1e134">Item quaeritur de hoc quod dicit, quod omnes dicuntur simoniaci, et dantes et
            accipientes. Videtur enim male dicere, quia Simon solum voluit emere : ergo soli
            emptores simoniaci debent dici et venditores Giezitae. Item, plus fecit Giezi quam
            Simon, quia Simon solum voluit emere, sed Giezi vendidit : ergo magis ab ipso debent
            denominari.</p>
          <p xml:id="bb-d4e32754-d1e137">Respondeo : Dicendum quod Simon ideo voluit emere ut post venderet ; ideo utrumque
            malum et peccatum sibi imputatur, et ideo utrique ab ipso denominantur. Quod obicitur de
            voluntate, dicendum quod, quia iste iam tempore gratiae revelatae et maiorem potestatem
            et spiritualiorem voluit emere, et iterum pactum voluit facere : ideo gravius satis et
            enormius peccavit quam ille qui petit ex quadam liberalitate, et credebat ille quod
            esset modicum ; sed poena leprae sempiternae ostendit quam magnum esset illud
            scelus.</p>
        </div>
        <div xml:id="bb-d4e32754-Dd1e141">
          <head xml:id="bb-d4e32754-Hd1e143">Dub. III.</head>
          <p xml:id="bb-d4e32754-d1e146">Item quaeritur de hoc quod dicit, quod utrique eadem sententia percelluntur. Videtur
            enim male dicere, quia gravius peccant vendentes, ut videtur, quia minus appretiant quam
            ementes : ergo gravius debent puniri. Contrarium videtur, quia emens praestat illi
            occasionem et accipit ultra sortem : ergo, si gravius peccat usuras accipiens quam dans,
            patet etc.</p>
          <p xml:id="bb-d4e32754-d1e149">Respondeo : Dicendum quod quantum ad genus peccati est uniformitas, quia uterque
            gratiae Spiritus Sancti facit iniuriam ; sed gravius pensatur peccatum secundum maiorem
            appetitum et intensionem libidinis et secundum gradum personae vendentis et ementis.
            Gravius enim peccat episcopus vendens quam subditus emens ; quia tamen genus peccati est
            idem, utrique eadem sententia percelluntur.</p>
        </div>
        <div xml:id="bb-d4e32754-Dd1e153">
          <head xml:id="bb-d4e32754-Hd1e155">Dub. IV.</head>
          <p xml:id="bb-d4e32754-d1e158">Item quaeritur de hoc quod dicit : Qui vero ordinantur a simoniacis, quos, cum
            ordinantur, nesciunt etc. Videtur enim male dicere, quia tales simoniaci ordinantes sunt
            irregulares et non habent exsecutionem ; et nullus dat quod non habet : ergo non dant
            exsecutionem. Item, ponatur quod aliquis simoniacus, qui est mihi notus, sustineatur ab
            Ecclesia, et ipse est episcopus meus, et ego compellor ad sacros Ordines, quaeritur,
            quid tunc facere debeam. Si enim scienter ordinor a simoniaco, sum irregularis et punior
            tamquam simoniacus. Si non obedio, pecco mortaliter et scandalizo ; ergo videtur quod in
            tali casu sit homo perplexus.</p>
          <p xml:id="bb-d4e32754-d1e161">Respondeo : Dicendum quod in primo casu exsecutionem habet a iure, quod propter
            ignorantiam talem reputat excusatum ; Ordinem vero habet a simoniaco. In secundo debet,
            quantum potest, subterfugere ; quod si non potest, magis patitur quam agat et habetur
            tunc pro excusato. Unde vel debet Ordines differre vel ad alium episcopum ire ; sed si
            non potest aliud, debet sustinere, et cum Ecclesia sustineat, debet et ipse sustinere et
            excusatur sicut ille qui ignorat.</p>
        </div>
        <div xml:id="bb-d4e32754-Dd1e166">
          <head xml:id="bb-d4e32754-Hd1e168">Dub. V.</head>
          <p xml:id="bb-d4e32754-d1e171">Item quaeritur de hoc quod dicit : Quisquis horum alterum vendit, sine quo alterum non
            habetur. Videtur enim : male dicere, quia ius patronatus annexum est fundo
            inseparabiliter : ergo, cum ius patronatus sit spirituale et non possit vendi sine
            simonia, impossibile est quod talis fundus sine simonia vendatur.</p>
          <p xml:id="bb-d4e32754-d1e174">Respondeo : Dicendum quod <name ref="#Lombard">Magister</name> non loquitur de
            temporalibus quibus annexa sunt spiritualia, sed contra de spiritualibus quibus annexa
            sunt temporalia, sicut est praebenda ; et in talibus habet locum verbum Magistri, non in
            primis. Fundus enim non est annexus iuri patronatus, sed magis e converso. Vel dicendum
            quod intelligit de eo quod ita iunctum est spirituali, quod tenet locum spiritualis. Sed
            fundus. sive villa, cui ius patronatus annexum est, tenet vere rationem rei
            temporalis.</p>
        </div>
        <div xml:id="bb-d4e32754-Dd1e181">
          <head xml:id="bb-d4e32754-Hd1e183">Dub. VI.</head>
          <p xml:id="bb-d4e32754-d1e186">Item super hoc quod dicit : Simoniaca haeresis tripartita est, quaeritur : quibus modis
            contrahitur simonia ? Et consuevit dici quod quinque modis, qui his versibus continentur
            : Nummus, lingua, timor, caro cum fama populari Non faciunt gratis spirituale dari. Ergo
            secundum hoc videtur quod <name ref="#Lombard">Magister</name> insufficienter tres modos
            assignet.</p>
          <p xml:id="bb-d4e32754-d1e192">Iuxta hoc quaeritur de sufficientia horum modorum. Cum enim fama sit bonus odor, sicut
            bonum exemplum ; non videtur quod sit quid temporale. Item, in Veteri Lege habebatur
            sacerdotium iure propinquitatis : ergo, cum illud non esset peccatum, non videtur
            etc.</p>
          <p xml:id="bb-d4e32754-d1e195">Respondeo : Dicendum quod, proprie loquendo, simonia est in pretia, quod quidem
            intendit avaritia, maxime cum intervenit pactio, et ista simonia detenrtinatur hic a
            Magistro. Et potest fieri tripliciter, quia pretium potest dari ita quod simoniacus non
            recipit, utpote quia datur collateralibus ; vel potest dari a collateralibus ordinati ;
            vel potest ipse ordinatus dare ordinatori, et tunc est simonia in Ordinis susceptione,
            et, proprie loquendo, in his tribus modis. Vel aliter, quia aut ordinatus dat et ille
            recipit, et tunc simoniace ordinatur a simoniaco ; aut iste dat, sed ille non recipit,
            et tunc simoniace a non simoniaco ; aut quia nec iste dat nec ille recipit, sed ille
            alias fuit simoniacus, et tunc ordinatur non simoniace a simoniaco. Penes hoc sumitur
            distinctio Magistri satis sufficiens, sed in communi distinctione modorum accipitur
            simonia generalius, a qua pauci sunt hodie immunes in clero respectu multitudinis,
            utpote quando ille qui Ordines tribuit, ex causa indirecta tribuit vel alius ex causa
            inordinata acquirit sive Ordinem sive beneficium ; et isti sunt quinque modi, quorum
            sufficientia patet sic. Si aliquis inordinate movetur, aut ex timore male humiliante, et
            sic est unus modus ; aut ex amore male inflammante, et tunc - cum triplex sit amor,
            scilicet superbia vitae, quae amat honores, et concupiscentia carnis et concupiscentia
            oculorum - penes concupiscentiam oculorum accipitur illa quae est in nummo, quae
            comprehendit omne terrenum et obsequium vile ; penes amorem carnalem accipitur aliud
            membrum, scilicet caro, quod comprehendit inordinatum amorem, sive respectu propinquorum
            sive respectu aliorum, ut si quis amore fornicariae promoveret filium fornicariae. Si
            autem quantum ad superbiam, dupliciter : aut prout appetit favorem, ut hypocrita, et sic
            est favor sive fama popularis ; aut prout appetit laudari, et sic lingua. Et sic patet
            sufficientia. Vel ut distinguatur munus a manu, a lingua et a corde, et duplex motivuin
            timor et amor, et sic erunt quinque modi. Et per hoc patet numerus et sufficientia.</p>
          <p xml:id="bb-d4e32754-d1e198">Ad illud quod obicitur de fama, dicendum quod fama magnum bonum est non appetenti,
            sicut viro iusto, sed appetenti et laboranti ad hoc non est magnum bonum, sicut
            hypocritae ; unde Proverbiorum 10, 7 : Memoria iusti cum laudibus, et nomen impiorum
            putrescet.</p>
          <p xml:id="bb-d4e32754-d1e202">Quod obicitur de consanguinitate, non est simile, quia sacerdotium Veteris Legis erat
            carnale, sed illud Novae est spirituale. Et sic patent ea quae sunt circa istam
            partem.</p>
        </div>
      </div>
    </body>
  </text>
</TEI>