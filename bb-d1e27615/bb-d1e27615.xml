<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 30, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 30, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e27615">
        <head xml:id="bb-d1e27615-Hd1e119">III, D. 30, A. 1, Q. 1</head>
        <head xml:id="bb-d1e27615-Hd1e122" type="question-title">Utrum cum quantulacumque caritate possit quis resistere
    quantaecumque tentationi.</head>
        <p xml:id="bb-d1e27615-d1e125">Circa primum sic proceditur et quaeritur, utrum cum quantulacumque caritate possit quis
    resistere quantaecumque tentationi.</p>
        <div xml:id="bb-d1e27615-Dd1e128" type="rationes-principales">
          <head xml:id="bb-d1e27615-Hd1e130">Rationes Principales</head>
          <p xml:id="bb-d1e27615-d1e133">Et quod sic, videtur. Super illud Psalmi [118: 72] : <quote xml:id="bb-d1e27615-Qd1e135" ana="#ps118_72">Bonum mihi Lex oris tui</quote>
      etc., dicit <name ref="#Augustine">Augustinus</name> : <quote xml:id="bb-d1e27615-Qd1e141">Plus diligit caritas Deum quam cupiditas millia auriet
       argenti</quote>. Hoc est verum de quantulacumque caritate ; et si hoc, quantulacumque
      caritas excedit omnem cupiditatem sua virtute. Si ergo magnitudo tentationis attenditur
      secundum magnitudinem cupiditatis, videtur quod per quantulamcumque caritatem possumus
      maximae tentationi resistere.</p>
          <p xml:id="bb-d1e27615-d1e145">Item, Gregorius : <quote xml:id="bb-d1e27615-Qd1e147">Debilis est hostis, qui non vincit nisi volentem</quote> ; sed
      quantulamctimque habet homo caritatem , habet quo potens est non velle vinci : ergo, si per
      nolle vinci resistit omni tentationi et tentatori, videtur quod per quantulamcunique
      caritatem possit homo superare omnem tentationem.</p>
          <p xml:id="bb-d1e27615-d1e151">Item, potentior est caritas in bonum quam sit culpa in malum ; sed peccatum mortale
      quantumcumque parvum sufficit ad expellendam magnam gratiam : ergo caritas, quantumcumque
      parva sit, sufficiens est resistere. tentationi maximae.</p>
          <p xml:id="bb-d1e27615-d1e154">Item, caritas, quantumcumque parva sit, hominem facit diligere Deum propter se et super
      omnia et facit hominem in Deum confidere plus quam in se ; sed qui Deum propter se et super
      omnia amat et in Deum confidit habet Deum adiutorem, et qui habet Deum adiutorem omni
      tentationi potest resistere : ergo homo ex quantulacumque caritate superare potest omnem
      tentationem.</p>
          <p xml:id="bb-d1e27615-d1e158">Item, gratia, quantumcumque sit modica, potentior est et excellentior quam. natura ; sed
      homo in statu innocentiae, in puris naturalibus constitutus, poterat quantaecumque
      tentationi resistere : ergo existens in gratia potest quantaecumque tentationi resistere,
      quantulamcumque habeat caritatem.</p>
          <p xml:id="bb-d1e27615-d1e161">Item, esto quod aliquis habeat modicam caritatem et tentetur magna tentatione, aut potest
      illi resistere aut non potest. Si potest, habeo propositum. Si non potest, et nullus peccat
      in eo quod vitare non potest, ergo consentiendo tali tentationi non peccat. Sed hoc est
      falsum : ergo et illud ex quo hoc sequitur : redit ergo idem quod prius.</p>
          <p xml:id="bb-d1e27615-d1e164">Sed contra : I ad Corinthios 10, 13 : <quote xml:id="bb-d1e27615-Qd1e166" ana="#Icor10_13">Fidelis Deus, qui non permittit vos tentari
       supra id quod potestis</quote> ; constat, quod loquitur habentibus caritatem. Ergo, si
      Deus permitteret, diabolus tentaret hominem habentem caritatem supra posse : ergo non
      videtur quod cum quantulacumque caritate possit homo resistere tentationi maximae.</p>
          <p xml:id="bb-d1e27615-d1e170">Item, super illud Psalmi [25, 2] : <quote xml:id="bb-d1e27615-Qd1e172" ana="#ps25_2">Proba me, Domine, et tenta me</quote>, dicit
      auctoritas : <quote xml:id="bb-d1e27615-Qd1e175">Prius vires nostras inspice, et postea tentari permitte</quote>. Sed hoc
      non peteret nisi posset tentari supra vires : ergo videtur quod aliqua tentatio sit cui non
      sufficit resistere virtus caritatis mocticae et imperfectae.</p>
          <p xml:id="bb-d1e27615-d1e179">Item, <name ref="#Ambrose">Ambrosius</name>, in quodam sermone De Confessoribus : Sed maiores vires habet caritas
      perfecta quam imperfecta : ergo, si illa habet luctam suis viribus proportionabilem, videtur
      quod aliqua lucta sit supra vires caritatis imperfectae.</p>
          <p xml:id="bb-d1e27615-d1e185">Item, virtus caritatis maxime relucet in pugna et tentationis victoria. Ergo, si
      quantulacumque caritas potest resistere niaximae tentationi, videtur quod modica caritas sit
      maximae virtutis et perfectionis ; quod si est manifeste falsum, restat quod et illud ex quo
      sequitur.</p>
          <p xml:id="bb-d1e27615-d1e189">Item, magnitudo coronae attenditur secundum magnitudinem pugnae. Ergo, si modica caritas
      resistere posset tentationi maxiniae, videtur quod maxima corona deberetur caritati minimae
      ; sed hoc est falsum manifeste : ergo etc.</p>
          <p xml:id="bb-d1e27615-d1e192">Item, quaedam est pugna, ex cuius victoria purificatur anima ab omnibus venialibus et
      statim evolat in caelum, sicut est quando pro iustitia mors homini intentatur. Ergo, si
      modica caritas posset resistere quantaecumque tentationi, modica caritas posset omnia
      venialia delere et statim in caelum facere evolare ; quodsi hoc absurdum est, restat idem
      quod prius.</p>
        </div>
        <div xml:id="bb-d1e27615-Dd1e196">
          <head xml:id="bb-d1e27615-Hd1e198">Conclusio</head>
          <head xml:id="bb-d1e27615-Hd1e201" type="question-title">Concedi potest, quod quantulacumque caritas possit resistere
      quantaecumque tentationi, si comparatio sit tum ad dispositionem divinae providentiae
      tentationisque exordium, tum ad libertatem voluntalis; sed negandum est de caritate per
      comparationem ad consummationem victoriae et ad defectum pronitatis et difficultatis in
      voluntate.</head>
          <p xml:id="bb-d1e27615-d1e204">Respondeo : Ad praedictorum intelligendum notandum quod cum quaeritur, utrum quantulacumque
      caritas possit resistere quantaecumque tentationi, hoc dupliciter potest intelligi : aut
      loquendo de potestate caritatis per comparationem ad adiutorium divinae providentiae
      gubernantis aut per comparationem ad vires liberi arbitrii cooperantis. Secundum utrumque
      istorum modorum fuit hic duplex modus dicendi.</p>
          <p xml:id="bb-d1e27615-d1e207">Si enim loquamur per comparationem ad dispositionem divini regiminis, sic dixerunt aliqui
      quod ex quantulacumque caritate potest quis resistere quantaecumque tentationi ; alii vero
      quod non. Et utrique verum dicere potuerunt nec sibi contradicunt, si recte
      intelligantur.</p>
          <p xml:id="bb-d1e27615-d1e210">Si enim loquamur quantum ad tentationis exordium, quantulacumque caritas potest resistere
      quantaecumque tentationi, quia Deus hominem habentem caritatem nun quam deserit, nisi ille
      voluntarie ab eo recedat ; quin potius, secundum quod augetur tentationis bellum, operatur
      Deus caritatis augmentum. Unde quantumcumque sit modica caritas in homine, nunquam potest
      invitus ab adversario deici, quia, secundum quod crescit bellum, crescit adiutorium, si homo
      faciat quod in se est. Si autem loquamur de tentatione quantum ad consummationem victoriae,
      sic non potest esse quod homo ex modica caritate resistat tentationi maximae, quia non
      patitur ordo divinae iustitiae quin ex victoria magni belli fiat amplificatio meriti. Unde
      sicut ista duo non contradicunt, sed simul vera sunt, possibile est quod ex parva caritate
      in principio tentationis et magna in fine resistatur magnae tentationi ; et iterum,
      possibile est quod ex parva caritate in principio et in fine non resistatur magnae
      tentationi : sic non obviant sibi illae duae opiniones.</p>
          <p xml:id="bb-d1e27615-d1e214">Similiter, si loquamur de potentia caritatis per comparationem ad vires liberi arbitrii
      cooperantis, duplex fuit opinio. Nam quidam dixerunt quod ex quantulacumque caritate potest
      quis resistere quantaecumque tentationi ; quidam quod non. Et ratio huius est, quia de
      viribus liberi arbitrii adiuti a gratia est loqui dupliciter : vel quantum ad libertatem
      voluntatis vel quantum ad vitium difficultatis ad bonum et pronitatis ad malum.</p>
          <p xml:id="bb-d1e27615-d1e217">Si igitur loquamur de gratia per comparationem ad libertatem voluntatis, sic, cum ipsa
      voluntas de se sit libera ad consentiendum et per gratiam sit liberata a servitute peccati
      et cogi non possit, potest quantaecumque tentationi resistere. Si autem loquamur per
      comparationem ad vitium difficultatis et pronitatis, sic non potest resistere impulsui
      tentationis fortis, nisi caritas adeo fortis sit quod suo vigore contra pronitatem refrenet
      a malo et contra difficultatem accendat ad bonum. Liberum enim arbitrium, ex una parte
      adiutum adiutorio gratiae, ex alia parte corruptum vitio concupiscentiae, quando excitatur
      in ipso per tentationem impetus concupiscentiae, secundum quod magis et magis fortiter
      excitatur, secundum hoc indiget maiori repressivo. Et sic diversis considerationibus concedi
      adhuc potest de caritate per comparationem ad liberum arbitrium quod quantulacumque caritas
      potest resistere quantaecumque tentationi et quod non potest : potest quidem, si comparetur
      ad dominium libertatis ; non potest, si comparetur ad vitium pronitatis et difficultatis. Et
      hoc melius patet, si quis consideret et attendat et experimento cognoscat statum et
      conflictum hominum tentatorum est.</p>
        </div>
        <div xml:id="bb-d1e27615-Dd1e222">
          <p xml:id="bb-d1e27615-d1e224">Ex his patet responsio ad quaestionem propositam. Patet etiam nihilominus responsio ad
      obiecta. Nam rationes, quae probant quod quantulacumque caritas potest resistere
      quantaecumque tentationi, procedunt de ipsa caritate per comparatipnem ad Deum ipsam
      adiuvantem et promoventem et per comparationem ad voluntatis libertatem, sicut intuenti
      apparet.</p>
          <p xml:id="bb-d1e27615-d1e227">Verumtamen illa ratio, quam obicit de peccato, non valet. Quod enim dicitur quod
      quantumcumque parvum peccatum sufficit ad expellendam quantamcumque gratiam, hoc non est
      quia peccatum agat in ipsam gratiam, sed quia facit liberum arbitrium deficere a gratiae
      complemento. Ex hoc autem non potest inferri quod propter hoc quantulacumque gratia
      sufficiat ad vincendum omnem tentationis impulsum, quia facilius est deficere quam bene
      facere. Inferri tamen potest quod quantulacumque gratia expellere potest omne peccatum.</p>
          <p xml:id="bb-d1e27615-d1e230">Ad rationes vero quae ad oppositum adducuntur manifesta est similiter responsio ; procedunt
      enim de ipsa caritate per comparationem ad defectum pronitatis et difficultatis, sicut patet
      de primis tribus rationibus ; vel per comparationem ad terminum et consummationem victoriae,
      cui respondet perfectio meriti et magnitudo praemii quantum ad excellentiam victoriae et
      coronae ; et hoc modo concessum est quod non potest esse quod modica caritas resistat
      tentationi magnae, quia non patitur hoc ordo divinae iustitiae, sicut praetactum est. Et
      secundum hanc viam procedunt tres rationes ultimae : nec oportet amplius hic immorari, quia
      rationes illae per se satis manifestae sunt pertractanti.</p>
        </div>
      </div>
    </body>
  </text>
</TEI>