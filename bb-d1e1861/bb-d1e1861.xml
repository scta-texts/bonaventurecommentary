<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 2, A. 3, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 2, A. 3, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e1861">
        <head xml:id="bb-d1e1861-Hd1e119">III, D. 2, A. 3, Q. 2</head>
        <head xml:id="bb-d1e1861-Hd1e122" type="question-title">Utrum anima Christi assumpta fuerit a Verbo mediante aliquo habitu
    gratuito.</head>
        <p xml:id="bb-d1e1861-d1e125">Secundo quaeritur, utrum anima foerit assumta a Verbo mediante aliquo habitu gratuito.</p>
        <div xml:id="bb-d1e1861-Dd1e128" type="rationes-principales">
          <head xml:id="bb-d1e1861-Hd1e130">Rationes principales</head>
          <p xml:id="bb-d1e1861-d1e133">Et quod sic, videtur. <name ref="#Augustine">Augustinus</name>, in XIII libro De Trinitate : <quote xml:id="bb-d1e1861-Qd1e138" source="http://scta.info/resource/adt-l8">In rebus per tempus ortis summa gratia est quod
       Deus in unitatem personae, nullis praecedentibus meritis, homini copulatur</quote>. Ergo
      videtur quod Dei Filius uniatur animae mediante aliqua gratia sive dono gratuito.</p>
          <p xml:id="bb-d1e1861-d1e142">Item, <name ref="#Augustine">Augustinus</name> : <quote xml:id="bb-d1e1861-Qd1e147">Quidquid convenit Filio Dei per naturam, convenit Filio hominis
       per gratiam</quote>. Ergo videtur quod unio Verbi et animae fiat mediante aliquo dono
      gratiae.</p>
          <p xml:id="bb-d1e1861-d1e151">Item, perfectius est Deus cum est cum aliquo per unionem quam per inhabitationem ; sed si
      Deus in nullo habitat nisi mediante aliquo dono gratuito, ergo non videtur quod animam
      assumat nisi mediante aliquo habitu vel gratia disponente.</p>
          <p xml:id="bb-d1e1861-d1e154">Item, plus est animam uniri Verbo quam frui Deo ; sed anima Christi non fruitur Deo nisi
      mediante aliquo habitu gloriae, per quam fit deiformis : ergo videtur quod nec uniatur ipsi
      Verbo nisi mediante aliquo habitu gratiae, cuius deiformitas superexcellat deiformitatem
      gloriae.</p>
          <p xml:id="bb-d1e1861-d1e158">Item, unio est relatio ; sed nulla relatio introducitur in esse nisi per introductionem
      alicuius absoluti, quia in ad aliquid non est motus per se. Si ergo Deus assumit aliquam
      animam, quam prius non assumsit, cum hoc non sit secundum mutationem sui, quia est
      immutabilis, nec secunqum mutationem animae de non-esse in esse, quia haec mutatio est
      creatio, restat ergo quod hoc erit mediante infltsione alicuius gratiae nobilissime.</p>
          <p xml:id="bb-d1e1861-d1e161">Item , uniri divinae naturae in unitatem personae, hoc excedit omnem naturam creatam ; sed
      cum creatura aliqua ordinatur ad aliquod quod est supra naturam suam, indiget habitu
      adiuvante et elevante : ergo videtur quod anima uniatur divinae naturae aliquo habitu
      gratiae mediante.</p>
          <p xml:id="bb-d1e1861-d1e164">Sed contra : Omnis gratia, quantum est de se, aequaliter respicit tres personas, cum sit
      totius Trinitatis effectus. Ergo, si habitus gratuitus faceret uniri personae Filii Dei,
      eadem ratione et personae Patris et Spiritus Sancti ; sed constat quod persona Patris et
      Spiritus Sancti non sunt unitae illi animae in unitatem personae : ergo illa unio non fuit
      alicuius gratiae.</p>
          <p xml:id="bb-d1e1861-d1e167">Item, omnis habitus gratuitus dicit quid creatum ; sed omne creatum est in infinitum Deo
      inferius : ergo per nihil creatum efficitur homo Deus. Sed per unionem factum est ut homo
      esset Deus : ergo non videtur quod illa unio fieret aliquo habitu gratuito.</p>
          <p xml:id="bb-d1e1861-d1e170">Item, si illa unio fieret aliquo habitu gratuito, cum corpus non sit illius gratiae
      susceptibile, ergo corpus non esset unibile ; sed corpus est unibile et unitum : ergo non
      videtur quod unio fiat animae ad Deum per habitum medium.</p>
          <p xml:id="bb-d1e1861-d1e173">Item, intelligamus quod Deus assumeret unam animam gloriosam et ipsam deponeret ; planum
      est quod anima illa et ante unionem et in unione et post unionem non haberet nisi habitum
      gloriae. Si ergo habitus ille communis est creaturae unitae et non unitae, videtur ergo quod
      unio divinitatis ad animam non fiat aliquo habitu gloriae mediante. Nec alium habitum supra
      hune est dare : ergo non videtur quod anima uniatur Verbo mediante aliquo habitu
      gratuito.</p>
        </div>
        <div xml:id="bb-d1e1861-Dd1e177">
          <head xml:id="bb-d1e1861-Hd1e179">Conclusio</head>
          <head xml:id="bb-d1e1861-Hd1e182" type="question-title">Anima Christi non fuit assumta a Verbo mediante aliquo habitu
      gratuito, cooperante per modum causae.</head>
          <p xml:id="bb-d1e1861-d1e185">Respondeo : Dicendum quod, cum quaeritur, utrum anima uniatur ipsi Verbo mediante aliquo
      habitu gratuito, hoc dupliciter potest intelligi : aut quod ille habitus in illa unione
      teneat rationrem congruentiae vel rationem causae. Si ita quod teneat rationem congruentiae,
      sic concedi potest quod anima unitur ipsi Verbo mediante habitu creato, quia non decet ipsam
      Verbo uniri, nisi assimiletur habitu perfectae deiformitatis. Unde anima Christi non tantum
      fuit grata in instanti unionis, sed etiam glorificata super omnes animas beatas, quia non
      decet animam Dei carere deiformitate.</p>
          <p xml:id="bb-d1e1861-d1e188">Si autem intelligatur unio illa fieri mediante habitu gratuito, ita quod ille habitus
      respectu unionis teneat rationem causae, sic veritatem non habet, quoniam illa unio, quae
      est per habitum infusum, sicut est unio amoris et cognitionis ; com muniter respicit tres
      personas ; unio autem illa respicit unam solam. Rursus, unio illa facit hominem esse
      conformem Deo et ad Deum, quia gratia est influentia a Deo exiens et ad Deum reducens ; sed
      haec unio facit hominem esse Deum ; et ideo nullus habitus creatus potest hoc efficere nec
      per collationem alicuius boni creati fit ut homo sit Deus, sed per hoc quod ipsa persona
      Verbi se ipsam facit humanae naturae hypostasim et suppositum. Hoc autem non facit secundum
      mutationem factam in se, sed secundum mutationem factam in natura assumta. Illa autem
      mutatio in natura assumta fuit in ipsius naturae formatione, ita quod careret personali
      distinctione in genere proprio et inniteretur personae divinae. Sed quia hoc totum Deus
      gratuita bonitate facit, ideo maxima gratia didtur esse in unione divinae naturae ad
      humanam, non quia illa unio perficiatur vel compleatur per aliquam influentiam creatam, sed
      quia fit per gratuitam Dei bonitatem, simul coexistente influentia doni gratuiti ad
      congruitatem, non ad causalitatem.</p>
          <p xml:id="bb-d1e1861-d1e191">Unde rationes, quae ostendunt quod non fiat unio illa mediante aliquo habitu gratuito, sunt
      concedendae, quoniam ea via procedunt secundum quod dicitur aliquid fieri per habitum
      gratuitum cooperantem per modum causae, sicut homo iustificatur mediante gratia informante
      et meretur mediante caritate movente et regulante.</p>
        </div>
        <div xml:id="bb-d1e1861-Dd1e196">
          <head xml:id="bb-d1e1861-Hd1e198">Ad rationes</head>
          <p xml:id="bb-d1e1861-d1e201">1-2. Ad duas igitur auctoritates <name ref="#Augustine">Augustini</name> adductas de gratia unionis dicendum quod large
      accipitur ibi gratia, non pro habitu animam informante, sed pro eo quod gratis accipitur et
      superexcellit terminum naturae ; et sic potest dici factam magnam gratiam corpori, dum
      assumtum fuit a persona Verbi. Et ita ex hoc non sequitur quod unio illa Verbi ad animam
      fiat mediante aliquo habitu gratuito.</p>
          <p xml:id="bb-d1e1861-d1e207">3-4. Ad illas duas rationes de inhabitatione et fruitione dicendum quod non est simile,
      quoniam in. habitatio Dei in anima et fruitio ipsa ponit aliquem actum, qui fit ab anima,
      respectu cuius gratia infusa est causa et ad quem habilitatur anima mediante gratia et in
      quem exit cum a gratia est adiuta et regulata. Non sic autem est de unione, quoniam natura
      humana unitur divinae absque actu suo et solum se habet ibi per modum passivi, et non activi
      ; et ideo non sic indiget per habitum adiuvantem et regulantem dispositione, quae quidem sit
      principium illius unionis</p>
          <p xml:id="bb-d1e1861-d1e210">Ad illud quod obicitur, quod relatio non introducitur nisi per aliquam mutationem factam in
      aliquo absoluto, dicendum quod verum est ; sed quemadmodum duae lineae possunt intelligi
      uniri in puncto et continuari, ita tamen quod non sit mutatio in altera linearum nisi per
      hoc quod amittit discretionem unitatis, sic intelligendum est quod, si Deus assumeret
      aliquod individuum hominis in esse constitutum et gratia informatum, solum amitteret
      personalem discretionem per unionem cum ipso Verbo in unitate personae. In assumtione autem
      illius naturae quam Filius Dei assumsit de Virgine, simul fuit formatio et unio ; et ideo
      nunquam fuit in illo homine quantum ad humanam naturam personalis discretio ; hoc enim
      faciebat unio ipsius cum Verbo : Et propterea non sequitur ex hoc quod unio in unitate
      personae fieri habeat mediante aliquo habitu gratuito. Assumtio enim proprie respicit illam
      naturam, quamvis congrue non habeat fieri absque gratia.</p>
          <p xml:id="bb-d1e1861-d1e213">Ad illud quod ultimo obicitur, quod uniri divinae naturae superexcellit gradum creaturae,
      dicenctum quod verum est ; et ideo concedendum est quod talis unio ex gratia fit ; sed tamen
      non sequitur ex hoc quod fiat per donum gratiae creatae, quia omne donum creatum est hac
      unione inferius.</p>
          <p xml:id="bb-d1e1861-d1e217">Unde si quaeratur, utrum gratia unionis dicat quid creatum aut increatum, dicendum quod
      gratia unionis tripliciter potest accipi. Potest enim gratia unionis dici illud per quod
      efficitur anima gratis congrua ad unionem : et sic dicit donum gratiae creatae, per quod
      anima habuit excellenter deiformitatem. Alio modo dicitur gratia unionis gratia effectiva
      unionis : et sic dicit donum gratiae increatae. Tertio modo potest dici gratia unionis ipsa
      unio gratuita sive gratis facta : et sic ex parte divinae naturae dicit quid increatum ; ex
      parte humanae naturae dicit quid creatum, non. absolutum, sed relatum ; et sic patet
      totum.</p>
        </div>
      </div>
    </body>
  </text>
</TEI>