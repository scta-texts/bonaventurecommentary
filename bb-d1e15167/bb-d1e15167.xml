<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 16, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 16, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e15167">
        <head xml:id="bb-d1e15167-Hd1e119">III, D. 16, A. 2, Q. 2</head>
        <head xml:id="bb-d1e15167-Hd1e122" type="question-title">Utrum anima Christi passa fuerit secundum superiorem portionem
    rationis.</head>
        <p xml:id="bb-d1e15167-d1e125">Secundo quaeritur, utrum anima Christi passa fuerit secundum superiorem portionem
    rationis.</p>
        <div xml:id="bb-d1e15167-Dd1e128" type="rationes-principales">
          <p xml:id="bb-d1e15167-d1e130">Et quod sic, videtur. Christus <quote xml:id="bb-d1e15167-Qd1e132">assumpsit totum hominem ut totum curaret</quote> ;
      sed totos nos curavit et quantum ad superiorem portionem rationis et quantum ad inferiorem,
      et hoc quidem per passionem : ergo passus est quantum ad omnem partem rationis.</p>
          <p xml:id="bb-d1e15167-d1e136">Item, ubi est culpa, ibi debet esse poena ; sed culpa Adae fuit in superiori parte rationis
      propter completam aversionem : si ergo Christus poenam sustinuit pro culpa Adae, ergo poenam
      sensit in uprema parte rationis.</p>
          <p xml:id="bb-d1e15167-d1e139">3. Item, plus iungitur ratio superior inferiori quam iungatur inferior sensualitati ; sed
      ratio inferior patitur, patiente sensualitate : ergo ratio superior patitur, patiente
      inferiori.</p>
          <p xml:id="bb-d1e15167-d1e142">Item, ratio uperior unionem habet ad deitatem et unionem habet ad carnem ; sed propter
      unionem sui ad deitatem, in qua est proinptuarium delectationis, necesse est eam delectari :
      ergo pari ratione propter unionem sui ad carnem patientem necesse fuit eam pati.</p>
          <p xml:id="bb-d1e15167-d1e145">Sed contra : Paulus in raptu suo propter plenam conversionem rationis ad Deum abstractus
      fuit omnino a passionibus et delectationibus carnis, sicut ipse dicit : <quote xml:id="bb-d1e15167-Qd1e147">Nescio, utrum
       in corpore an extra corpus</quote> ; sed superior portio rationis in Christo ornnino fuit
      ad Deum conversa : ergo videtur quod nihil de afflictione carnis sentiebat.</p>
          <p xml:id="bb-d1e15167-d1e152">Item, <quote xml:id="bb-d1e15167-Qd1e154">confraria non possunt esse in eodem et secundum idem</quote> ; sed gaudium et
      dolor sunt affectiones contrariae : ergo, si Christus secundum portionem rationis superiorem
      continue gaudebat, ergo videtur quod secundum illam dolorem non experiebatur nec
      sentiebat.</p>
          <p xml:id="bb-d1e15167-d1e158">Item, <quote xml:id="bb-d1e15167-Qd1e160">albius est quod est nigro impermixtius</quote>. Ergo ubi est summum gaudium,
      ibi nullus est dolor ; sed in superiori portione rationis Christi summum gaudium erat, quia
      perfectissime Deum comprehendebat : ergo videtur quod nihil de dolore secundum illam partem
      sentiebat.</p>
          <p xml:id="bb-d1e15167-d1e164">Item, sicut culpa opponitur gratiae, ita beatitudo opponitur miseriae ; sed culpa non
      potest stare in eodem et secundum idem simul cum gratia : ergo nec beatitudo et miseria
      secunduin eamdem animae portionem. Sed beatitudo erat in Christo secundum portionem animae
      superiorem : ergo impossibile fuit, secundum illam partem inesse Christo aliquem
      dolorem.</p>
          <p xml:id="bb-d1e15167-d1e167">Item, potentia illa simplex erat ; ergo ad quod se convertebat secundum eamdem partem,
      totaliter ferebatur. Si ergo quantum ad superiorem portionem semper erat conversus ad Deuin,
      a quo hauriebat gaudium, videtur quod secundum illam portionem nullum sentiebat
      cruciatum.</p>
          <p xml:id="bb-d1e15167-d1e170">Item, superior portio rationis distinguitur ab inferiori in hoc quod ipsa aspicit ad
      superiora, haec ad inferiora. Si ergo Christus nullam materiam doloris habebat a superiori,
      sed solum ab infimo, videtur quod superior portio rationis nullo modo pateretur in ipso.</p>
        </div>
        <div xml:id="bb-d1e15167-Dd1e174">
          <head xml:id="bb-d1e15167-Hd1e176">Conclusio</head>
          <head xml:id="bb-d1e15167-Hd1e179" type="question-title">Christus passus est etiam secundum portionem rationis, quaetenus
      portio illa consideratur per modum naturae.</head>
          <p xml:id="bb-d1e15167-d1e182">Respondeo : Dicendum quod, secundum communem sententiam magistrorum, passio Christi non
      solum stetit in sensualitate nec tantum pervenit ad rationem inferiorem, sed extendit se
      usque ad superiorem portionem. Sicut enim anima nostra ex coniunctione sui ad corpus
      infectum tota corrumpitur et tota inficitur secundum omnem sui vim et secundum. omnem
      partem, scilicet tam superiorem quam inferiorem, sic anima Christi ex coniunctione sui ad
      corpus patiens et afflictum tota patiebatur et affligebatur, ut per illam passionem et
      dolorem illum tota peccatrix anitna curaretur. Et sic dolor fuit et passio in Christo
      secundum supremam rationis partem, quamvis in ea fuerit gaudium fruitionis. Licet autem hoc
      teneatur tamquam verum, difficile tamen est ad intelligendum qualiter in anima Christi
      secundum eamdem potentiam et secundum eumdem statum potentiae fuerit dolor et gaudium nec
      dolor superveniens discontinuaverit gaudium, immo fuerunt simul ; nec iterum, quod maius
      est, dolor intensus valde fecerat gaudium esse minus perfectum.</p>
          <p xml:id="bb-d1e15167-d1e185">Ad haec autem intelligenda tria oportet supponere quae sunt vera et probabilia, videlicet
      quod gaudium fruitionis et dolor passionis non sunt affectiones contrariae, quia non sunt
      respectu eiusdem nec omnino eodem modo insunt eidem, sed unum inest per se, alterum per
      accidens, quia gaudium inest propter coniunctionem gratuitam ipsius cum Deitate, sed dolor
      propter naturalem confonctionem ipsius cum carne ; et quia non sunt affectiones contrariae,
      possunt in anima esse secundum eamdem partem.</p>
          <p xml:id="bb-d1e15167-d1e188">Altera suppositio est quod non tantum huiusmodi dolor et gaudium non sunt contraria, sed
      unum est materiale respectu atterius ; et ideo simul eidem inesse poterant, sicut in viro
      poenitente videmus quod simul dolet et de dolore gaudet. Sic et anima Christi secundum
      naturam corpori patienti compatiebatur, tamen de illa passione et compassione
      laetabatur.</p>
          <p xml:id="bb-d1e15167-d1e192">Tertia suppositio est quod Christus simul erat viator et comprehensor, ita quod viatoris
      cognitio non impediebat comprehensoris cognitionem nec affectio affectionem ; et illud fuit
      in Christo singulare propter officiuin mediatoris, quo debebat experiri et divina et humana.
      Unde sicut simul et semel poterat perfecte converti ad Deum et converti ad nos, ita quod una
      illarum conversionum alteram non impediebat nec retardabat ; sic potuit secundum eamdem
      partem animae simul et semel gaudere in Deo et compati corpori suo, ita quod nec dolor a
      gaudio nec gaudium a dolore pateretur aliquam diminutionem sive remissionem. Concedendum est
      igitur Christum secundum superiorem portionem doluisse in passione, in quantum tamen ratio
      illa corisideratur per modum naturae. Et concedendae sunt rationes ad banc partem inductae.
      Ad rationes vero ad oppositum facile est per ea quae dicta sunt respondere.</p>
        </div>
        <div xml:id="bb-d1e15167-Dd1e197">
          <head xml:id="bb-d1e15167-Hd1e199">Ad Rationes</head>
          <p xml:id="bb-d1e15167-d1e202">Ad illud enim quod primo obicitur de raptu Pauli, dicendum quod non est simile, quia Paulus
      non sic potuit habere usum viatoris et comprehensoris secundum quod Christus, qui erat homo
      et Deus.</p>
          <p xml:id="bb-d1e15167-d1e205">Ad illud quod obicitur, quod contraria non possunt inesse eidem, dicendum, sicut dictum
      est, quod dolor et gaudium in Christo non habebant contrarietatem, immo unum erat materiale
      respectu alterius, quia. ex hoc ipso Christus gaudebat in Domino quo sentiebat se pati et
      dolere pro Domino.</p>
          <p xml:id="bb-d1e15167-d1e208">Ad illud quod obicitur, quod gaudium dolori impermixtum est magis intensum, dicendum quod
      illud verum est de dolore opposito gaudio ; sed de dolore qui dat occasionem gaudendi non
      oportet illud habere veritatem ; et ideo in proposito non concludit illa ratio.</p>
          <p xml:id="bb-d1e15167-d1e211">Ad illud quod obicitur, quod beatitudo opponitur miseriae, secundum quod gratia culpae,
      dicendum quod verum est quod beatitudo miseriae opponitur secundum legem communem et non
      reperitur in aliquo simul gloria cum miseria. Et ratio huius est quia unusquique est in uno
      statu, non in duplici ; sed quoniam Christus in duplici statu erat vel quasi rationem
      tenebat duplicis personae, sicut in Christo status est compossibilis statui sine
      repugnantia, sic beatitudo cum miseria. Nec est simile omnino de gratia et culpa, quia non
      respiciunt diversos status, sed directe habent oppositionem et incompossibilitatem, nisi
      forte quis intelligat de culpa veniali, quae in eode.m simul potest reperiri cum gratia,
      quae non habet oppositlonem directam ; expelleretur autem omnino venialis culpa, cum
      perficeretur gratia ; sic et a Christo ablata fuit passionis miseria, quando consummata fuit
      eius gloria.</p>
          <p xml:id="bb-d1e15167-d1e215">Ad illud quod obicitur, quod potentia illa simplex est, dicendum quod, quamvis per naturam
      potentia simplex non possit ad diversa converti, tamen per deiformitatem gloriae possibile
      est adeo ampliari ut simul possit et ad diversa converti et circa diversa affici ; et sic in
      patria erit aliquando et intelligendum etiam est fuisse in Christo.</p>
          <p xml:id="bb-d1e15167-d1e218">Ad illud quod obicitur, quod ratio superior non dicitur, nisi in quantum convertitur ad
      superiora, dicendum quod hoc non est verum, pro eo quod ad superiorem portionem rationis
      spectat regere inferiorem et penes ipsam residet regimen et imperium respectu omnium
      potentiarum animae, quae sunt aliquo modo rationi obaudibiles ; et ita per modum naturae
      colligatur potentiis aliis et ipsi corpori humano tamquam perfectibili ; et ideo pati habet,
      corpore patiente. Quod autem dicitur quod ratio superior attenditur secundum aspectum ad
      superiora, hoc dicitur quantum ad eius principalem actum, non quod excludatur conversio et
      colligantia ipsius ad inferiora.</p>
        </div>
      </div>
    </body>
  </text>
</TEI>