<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e30688">
        <head xml:id="bb-d4e30688-Hd1e108">Quaestio 2</head>
        <head xml:id="bb-d4e30688-Hd1e111" type="question-title">Utrum Ordo sit sacramentum.</head>
        <p xml:id="bb-d4e30688-d1e114">Secundo quaeritur, utrum Ordo sit sacramentum.</p>
        <div xml:id="bb-d4e30688-Dd1e117" type="rationes-principales">
          <head xml:id="bb-d4e30688-Hd1e119">Rationes principales</head>
          <p xml:id="bb-d4e30688-d1e122">Et quod sic, ostenditur : Per divisionem sacramentorum, quae ponuntur esse septem,
            inter quae et Ordo connumeratur, quae divisio supra habita est, distinctione
            secunda.</p>
          <p xml:id="bb-d4e30688-d1e125">Item, in Ecclesia est ordinata potestas, quae manifestatur per aliqua signa et
            confirmatur per institutionem divinam, et illa est res sacra ; haec autem dicunt
            rationem sacramenti perfectam : ergo etc.</p>
          <p xml:id="bb-d4e30688-d1e128">Item, illud est propriissime sacramentum quod maxime Deo consecrat in sui ipsius
            susceptione ; sed tale quid est Ordo ecclesiasticus ; unde et sacerdotes vocantur qui ad
            gradum supremum perveniunt : ergo Ordo maxime est sacramentum.</p>
          <p xml:id="bb-d4e30688-d1e131">Item, illud potissime. est sacramentum, per quod sacramenta cetera conferuntur et
            dispensantur ; tale autem est sacramentum Ordinis : ergo inter cetera videtur esse
            sacramentum praecipuum.</p>
          <p xml:id="bb-d4e30688-d1e135">Contra : Omne sacramentum est elementum sive signum quod offert se sensibus ; Ordo
            autem est quid relativum : ergo Ordo non est sacramentum.</p>
          <p xml:id="bb-d4e30688-d1e138">Item, omne sacramentum est in medicamentum secundum statum naturae lapsae ; sed Ordo
            est ad perficiendum aliquos ; unde non ordinantur nisi qui quodam modo volunt aggredi
            opera perfectionis : ergo Ordo cadit a ratione sacramenti.</p>
          <p xml:id="bb-d4e30688-d1e141">Item, in angelis est ordo, et tamen non tenet rationem sacramenti : ergo, pari ratione
            nec in hierarchia inferiori. Si tu dicas quod non est simile, quia ibi est totum
            spirituale, obicitur de laicis, qui sunt de Ecclesia et suscipiunt sacramenta et habent
            ordinem et potestatem et signa potestatis, ut rex habet sceptrum. et purpuram et coronam
            ; et tamen ordo talis non est sacramentum.</p>
          <p xml:id="bb-d4e30688-d1e144">Item, ordo ita respicit quod est inferius, sicut quod est superius, quia, utroque
            destructo, destruitur ordo ; sed ordo quantum ad subditos non est sacramentum : ergo nec
            quantum ad alios. Minor patet, quia cum omnes sint subditi vel praelati omnes haberent
            sacramentum Ordinis ; quod manifeste falsum est.</p>
          <p xml:id="bb-d4e30688-d1e147">Item, in hierarchia caelesti est ordo, scientia et actio, sicut vult beatus Dionysius.
            Ergo, si ei debet Ecclesia respondere, similiter videtur quod sit in humana ; sed
            scientia et actio non ponuntur inter sacramenta : ergo nec ordo.</p>
        </div>
        <div xml:id="bb-d4e30688-Dd1e151">
          <head xml:id="bb-d4e30688-Hd1e153">Conclusio</head>
          <head xml:id="bb-d4e30688-Hd1e156" type="question-title">Signum sensibile, quo confertur ordinata potestas spiritualis,
            quae recte dicitur ordo, est Sacramentum</head>
          <p xml:id="bb-d4e30688-d1e159">Respondeo : Ad praedictorum intelligentiam est notandum quod ordo dupliciter dicitur.
            Uno modo dicitur ordo ipsa relatio ordinatorum, ut praelatio et subiectio ; et haec non
            dicitur nec est sacramentum. Alio modo dicitur ordo ordinata potestas, secundum quam
            ipsum subiectum potens habet ordinari dupliciter, scilicet ad opus vel ad ministerium,
            et habet etiam ordinari ad alterum ; hanc autem potestatem dicimus Ordinis
            sacramentum.</p>
          <p xml:id="bb-d4e30688-d1e162">Hanc autem necesse est poni in Ecclesia propter regimen et decorem, quae attenduntur
            penes ordinem, ut prius visum est, quare debet esse in Ecclesia Ordo. Sed principalior
            ratio quare haec potestas debet conferri per modum sacramenti, est propter sacramentorum
            dignitatem quae in Ecclesia dispensantur et in quibus Deus colitur : quae, ut non
            venirent in contemptum, non debuerunt omnibus committi dispensanda, sed personis
            specialibus ; et dum his committitur quod aliis non datur, datur his potestas per quam
            speciali ordine situantur in Ecclesia Dei. Et quoniam hi debebant ab aliis per signa
            aliqua secerni, et signum istud est rei sacrae : ideo potestas haec debuit ordinari per
            modum sacramenti ; et illud convenientissimum est. Cum enim sit ad sacramentorum
            ordinatam distributionem, debuerunt ministri ad hoc ordinari per alicuius sacramenti
            susceptionem, in quo datur potestas per quam ministri Dei ad ministrandum et inter se
            etiam ordinantur ; ideo recte Ordo appellatur. His visis, obiecta in contrarium de
            facili terminantur.</p>
        </div>
        <div xml:id="bb-d4e30688-Dd1e167">
          <head xml:id="bb-d4e30688-Hd1e169">Ad rationes</head>
          <p xml:id="bb-d4e30688-d1e172">Quod enim obicitur, quod est elementum, dicendum quod in collatione huius potestatis
            aliquod signum est extra, quod largo modo appellatur elementum, quoniam largo et extenso
            modo sumitur in definitione sacramenti.</p>
          <p xml:id="bb-d4e30688-d1e175">Ad illud quod obicitur de medicamento, dicendum quod Ordo non est tantum in
            medicamentum respectu suscipientis, sed etiam respectu aliorum ; unde maxime tenet
            rationem sacramenti. Nec illud obviat quod dicitur, quod debet dari perfectis, quoniam
            nemo reperitur ita perfectus, quin ulterius possit perfici. Unde quilibet hoc
            sacramentum suscipiens aliquam gratiam recipit, si digne recipiat, per quam excluditur
            difficultas ministrandi in his quae pertinent ad cultum Dei.</p>
          <p xml:id="bb-d4e30688-d1e178">Ad illud quod obicitur, quod ordo est in angelis et in laicis, dicendum quod utrobique
            deficit ratio sacramenti, quoniam duo sunt quae integrant sacramentum, scilicet
            sensibile signum, et spirituale sive sacrum signatum ; ratione primi deficit in angelis,
            qui sunt omnino spirituales ; ratione vero secundi deficit in laicis, in quibus ordo
            attenditur quantum ad potestatem terrenam, quae respicit bona naturae vel fortunae
            specialis personae vel reipublicae ; in ecclesiastica vero hierarchia contingit
            utrumque.</p>
          <p xml:id="bb-d4e30688-d1e181">Ad illud quod obicitur, quod ordo respicit inferius etc., dicendum quod ipse obicit de
            ordine prout dicit relationem ; sed hoc modo non est sacramentum, sed prout dicit
            potestatem, supra quam fundatur illa relatio ; et haec ponit aliquid in his qui
            praeferuntur per aliquid sibi datum ; nihil vero in his qui subiciuntur.</p>
          <p xml:id="bb-d4e30688-d1e185">Ad illud quod obicitur, quod scientia et actio non dicunt sacramentum, dicendum quod
            scientia et actio sunt annexa, et ordo est principale ; unde, cum ponitur Ordo esse
            sacramentum, alia duo simul includuntur ; et illud superius tactum est, quando agebatur
            de potestate clavium.</p>
        </div>
      </div>
    </body>
  </text>
</TEI>