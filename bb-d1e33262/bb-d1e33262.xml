<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 35, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 35, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e33262">
        <head xml:id="bb-d1e33262-Hd1e119">III, D. 35, A. 1, Q. 4</head>
        <head xml:id="bb-d1e33262-Hd1e122" type="question-title">Utrum actus ipsius doni consilii sit consiliari.</head>
        <p xml:id="bb-d1e33262-d1e125">Quarto quaeritur de actu proprio et obiecto ipsius doni consilii, et est quaestio, utrum
    actus ipsius doni consilii sit consiliari.</p>
        <div xml:id="bb-d1e33262-Dd1e128" type="rationes-principales">
          <head xml:id="bb-d1e33262-Hd1e130">Rationes Principales</head>
          <p xml:id="bb-d1e33262-d1e133">Et quod sic, videtur. Primo, per Sapientis exhortationem, qua hortatur nos omnia facere cum
      consilio ; hoc autem fit consiliando de his quae facimus. Cum igitur hortetur ad actum doni
      consilii, videtur quod actus istius doni sit consiliari.</p>
          <p xml:id="bb-d1e33262-d1e136">Item, hoc ipsum ostenditur per Tullii definitionem, in I Rhetoricae, ubi definiens
      consilium dicit : <quote xml:id="bb-d1e33262-Qd1e138">Consilium est aliquid faciendi vel non faciendi vere excogitata
       ratio</quote>. Sed ista excogitatio de faciendo vel non faciendo est ipsa consiliatio :
      ergo proprius actus doni consilii est consiliari.</p>
          <p xml:id="bb-d1e33262-d1e142">Item, hoc ipsum videtur per Gregorii assignationem. Dicit enim Gregorius, super 1, 19 Iob,
      ubi assignat donorum differentiam, quod <quote xml:id="bb-d1e33262-Qd1e144">consilium est contra
      praecipitationem</quote>. Sed actus qui directe opponitur praecipitationi est consiliari,
      ideo enim consiliamur, ne praecipitanter aliquid faciamus : ergo etc.</p>
          <p xml:id="bb-d1e33262-d1e148">Item, hoc ipsum videtur per nominis rationem, quoniam, sicut se habet timere ad timorem,
      sic se habet consiliari ad consilium. ; sed actus proprius et principalis ipsius doni
      timoris est timere : ergo actus proprius ipsius doni consilii est consiliari. Si dicas quod
      non dicitur consilium a consiliando, sed magis a consulendo et actus ipsius consilii magis
      est consulere quam consiliari, obicitur contra hoc, quia consulere dupliciter dicitur : uno
      modo consilium ab aliquo quaerere, alio modo consilium dare ; sed actus doni consilii non
      est consilium quaerere - qui enim consilium quaerit eget consilio, et qui eget consilio iam
      non habet donum consilii - igitur actus istius doni non est consulere, secundum quod
      consulere idem est quod consilium quaerere. Rursus, consilium dare non est magnae utilitatis
      nec etiam magnae virtutis, cum multi sciant aliis consulere qui se ipsos regunt valde
      miserabiliter. Si ergo donum consilii est ordinatum ad propriam utilitatem, videtur quod
      actus eius non sit consilium alteri dare nec consilium ab alio accipere, ut prius ostensum
      est ; ergo videtur quod actus istius doni directe sit ipsum consiliari.</p>
          <p xml:id="bb-d1e33262-d1e152">Sed contra : Super illud Psalmi [118, 24] : <quote xml:id="bb-d1e33262-Qd1e154">Consilium meum iustificationes
       tuae</quote>, ibi Glossa : Consiliurn est servare iustificationes ; sed de eo quod
      servamus, non consiliamur : ergo, si actus ipsius doni consilii est iustificationes
      observare, non videtur quod actus eius sit consiliari.</p>
          <p xml:id="bb-d1e33262-d1e158">Item, sicut dicit <name ref="#JohnDamascenus">Damascenus</name> :<quote xml:id="bb-d1e33262-Qd1e163">Consilium est ignorantis et dubitantis</quote> ; unde
      et <quote xml:id="bb-d1e33262-Qd1e166">Christo non convenit consiliari</quote>. Si ergo donum consilii fuit in Christo et
      in quolibet alio sapientiae et scientiae dono perfecto, videtur quod actus ipsius doni non
      sit consiliari.</p>
          <p xml:id="bb-d1e33262-d1e170">Item, hoc ipsum videtur ratione. Sicut se habet addiscere ad scire, sic se habet consiliari
      ad eligere, quia utrumque est via ad alterum ; sed sicut per scientiam habilitamur ad
      cognoscendum, sic per consilii donum habilitamur ad eligendum : cum ergo actus ipsius
      scientiae non sit addiscere, sed magis scire, videtur quod actus ipsius doni non sit
      consiliari, sed magis eligere.</p>
          <p xml:id="bb-d1e33262-d1e173">Item, consilium ordinat et dirigit ad ea quae sunt supererogationis ; sed de istis nemo
      dubitat quin sint manifeste bona ; de his autem de quibus nulla est dubitatio nulla
      necessaria est consiliatio : cum ergo donum consilii dirigat ad huiusmodi, videtur quod
      actus eius non sit consiliari.</p>
          <p xml:id="bb-d1e33262-d1e176">Item, consiliari est ipsius providentiae, quae est pars prudentiae. Ergo aut donum consilii
      non est nobis opportunum aut est ad alium actum : sed constat quod nobis est opportunum :
      videtur ergo quod consiliari non sit eius actus proprius.</p>
        </div>
        <div xml:id="bb-d1e33262-Dd1e180">
          <head xml:id="bb-d1e33262-Hd1e182">Conclusio</head>
          <head xml:id="bb-d1e33262-Hd1e185" type="question-title">Doni consilii actus proprius est dirigere in electione horum quae
      sunt arduitatis, secundum dictamen iuris divini, et sic consiliari.</head>
          <p xml:id="bb-d1e33262-d1e188">Respondeo : Dicendum quod sicut intellectus allquando accipitur pro actu intelligendi,
      aliquando pro ipso intellecto sive intelligibili, aliquando pro ipso habitu, qui dirigit
      intellectum in iudicando de veris et falsis, sic et consilium tripliciter accipi consuevit :
      aliquando pro ipso actu consiliandi ; aliquando pro eo ad quod terminatur ille actus, sicut
      quando dicitur : hoc est consilium meum ; aliquando vero pro ipso habitu, qui expedit et
      dirigit animam ad eligendum prosequenda et ad fugiendum vitanda. Hic autem habitus dirigens
      ad huiusmodi electionem duplex est secundum diversitatem eligibilium et secundum
      diversitatem modorum sive rationum eligendi. Nam eligibilia quaedam sunt necessitatis,
      quaedam vero arduitatis. In primis dirigit prudentia, in secundis vero dirigit donum
      consilii propter excellentiorem et maiorem difficultatem, quae in eis quae arduitatis sunt
      habet reperiri. Rursus, dirigi in electione potest aliquis vel secundum regulam iuris
      naturalis vel secundum regulam iuris divini ; et primum quidem est virtutis politicae,
      secundum vero spectat ad donum consilii. Ex his potest elici per quamdam circumlocutionem
      quis sit actus proprius doni consilii, quoniam actus eius est dirigere in electione
      agendorum, prosequendorum vel fugiendorum quae sunt specialis arduitatis et hoc secundum
      regulam iuris divini ; et in hoc distinguitur actus eius ab actu prudentiae-virtutis et
      scientiae-doni. Si igitur quaeras, utrum actus doni consilii sit consiliari, dicendum quodsi
      per verbum <mentioned> consiliandi </mentioned> intelligatur directio secundum regulam et
      lumen consilii, sic bene potest concedi quod actus eius sit consiliari. Sed attendendum est
      quod, secundum quod vult <name ref="#JohnDamascenus">Damascenus</name>, consilium respicit aliquem actum praecedentem et
      aliquem actum sequentem. Dicit enim quod primo homo inquirit et consiliatur, deinde disponit
      et ordinat, postmodum eligit et consentit. Et secundum hoc intelligendum est quod dirigi
      secundum regulam consilii, hoc potest esse dupliciter : aut consilium inquirendo aut
      secundum consilium disponendo et eligendo. Primo quidem modo non est actus ipsius consilii
      principalis et universalis, sed quasi actus eius initialis et in eo in quo est secundum
      statum imperfectionis ; secundo vero modo actus eius universalis est et principalis. Unde,
      sive per verbum consiliandi sive per verbum consulendi sive per quodcumque aliud verbum id
      significetur, quod est dirigi in electione horum quae sunt arduitatis secundum consilii
      donum, quod regit secundum dictamen iuris divini, dicendum est quod hic est actus
      principalis et proprius doni consilii. Unde concedi potest quod consiliari secundum istam
      acceptionem est eius actus proprius, sicut rationes ad primam partem inductae ostendunt.</p>
          <p xml:id="bb-d1e33262-d1e197">Ad illud vero quod ultimo obicitur de actu consulendi, quomodo spectet ad donum consilii,
      dicendum quod consulere, prout respicit alterum, accidit dono consilii : donum enim consilii
      proprie respicit directionem actus proprii ; unde, licet actus doni consilii attendatur in
      dispositione et ordinatione arduorum prosequendorum, quia tamen donum illud aliquando est in
      abundantia, aliquando in defectu, et cum est in abundantia, habet iuvare alios, cum vero est
      in defectu, habet iuvari ab aliis : hinc est quod actus consulendi alium vel consulendi alii
      dono consilii potest attribui ; neuter tamen est actus eius principalis. Unde inter istos
      duos medius cadit actus consiliandi, ratione cuius et alii habent esse doni consilii.
      Propter quod non absurde potest dici quod actus doni consilii est semetipsum regere, et
      ulterius, cum abundat, scire in consimili alterum adiuvare et dirigere.</p>
        </div>
        <div xml:id="bb-d1e33262-Dd1e202">
          <head xml:id="bb-d1e33262-Hd1e204">Ad Rationes</head>
          <p xml:id="bb-d1e33262-d1e207">Ad illud autem quod primo obicitur in contrarium, quod consilium est iustificationes
      observare, dicendum quod ibi non tangitur actus consilii principalis, sed consequens. Nam
      doni consilii est dirigere, sed alterius doni est exsequi et facere ; ideo iustificationum
      observatio non attribuitur ipsi consilio per se et primo, sed ad iustificationes observandas
      directio proprie attribuenda est consilii dono. Verumtamen quod dicit neminem consiliari de
      eo quod observat, non habet veritatem, quia nemo recte observat nisi suam observationem
      rectitudo in consiliando praecedat vel quantum ad consilii inquisitionem vel saltem quantum
      ad consilii dispositionem.</p>
          <p xml:id="bb-d1e33262-d1e210">Ad illud quod obicitur, quod consiliari est ignorantis, sicut dicit <name ref="#JohnDamascenus">Damascenus</name>, dicendum
      quod illud est verum prout consiliari idem est quod consilium inquirere, non autem prout
      consiliari idem est quod in arduis eligendis dirigere. Et hoc modo consiliari est actus
      ipsius consilii et fuit in Christo ; et secundum istum modum divina dispositio in his quae
      secreta sunt, consilium appellatur.</p>
          <p xml:id="bb-d1e33262-d1e216">Ad illud quod obicitur, quod sicut addiscere se habet ad scire, ita consiliari ad eligere,
      dicendum quod verum est secundum quod consiliatio idem est quod consilii inquisitio secundum
      autem quod consiliatio idem est quod discreta et recta dispositio et ordinatio, sic non se
      habet illo modo, quia talis dispositio regula est et principium recte eligendi, et ideo
      actus est doni perfecti ; et hoc modo accipiendo, non est simile inter consiliari et
      addiscere.</p>
          <p xml:id="bb-d1e33262-d1e219">Ad illud quod obicitur, quod consilium ordinat ad ea quae sunt supererogationis, dicendum
      quod, licet illa quae sunt supererogationis in se sint bona et magis bona, in eis tamen
      facilius deficit infirmitas nostra, nisi iuvetur per divinam gratiam tam in expediendo quam
      in eligendo quam etiam in exsequendo ; unde multi refugiunt et abhorrent ipsa consilia Iesu
      Christi, qui tamen esse possunt in statu iustitiae. Et propterea respectu talium opportunum
      est donum consilii ultra donum scientiae et virtutem prudentiae et regulam fidei.</p>
          <p xml:id="bb-d1e33262-d1e223">Ad illud vero quod ultimo obicitur, quod consiliari est actus ipsius prudentiae, iam patet
      responsio. Aliter enim est ipsius prudeutiae, tum ratione obiecti, tum etiam ratione modi,
      quam sit ipsius doni consilii. Est enim multo excellentiori modo, tum quia ea, circa quae
      versatur, sunt magis ardua et excellentia, tum etiam quia regere habet secundum principia
      altiora ; et ideo donum illud nomine consilii valde proprie censetur. Ex his igitur
      manifestum est quis sit huius doni actus et quod obiectum et quae differentia ipsius
      respectu aliorum habituum et quare etiam sic nominetur.</p>
        </div>
      </div>
    </body>
  </text>
</TEI>