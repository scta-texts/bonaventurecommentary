<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e22067">
        <head xml:id="bb-d4e22067-Hd1e108">Quaestio 1</head>
        <head xml:id="bb-d4e22067-Hd1e111" type="question-title">Utrum mandatum de confessione pertineat ad legem naturae</head>
        <div xml:id="bb-d4e22067-Dd1e114" type="rationes-principales">
          <p xml:id="bb-d4e22067-d1e116">Circa primum, quod in lege naturae fuerit instituta, videtur. Super illud Genesis 3, 9
            : <quote xml:id="bb-d4e22067-Qd1e118" source="http://scta.info/resource/gen3_9">Adam, ubi es ?</quote> Glossa : <quote xml:id="bb-d4e22067-Qd1e121">Verba increpantis sunt et
              ad confessionem cogentis, non ignorantis</quote>. Sed Adam non tenebatur nisi ad legem
            naturae : ergo confessio est de iure naturali, confessio scilicet vocalis, quia
            vocaliter ei Dominus loquebatur et ille vocaliter respondebat.</p>
          <p xml:id="bb-d4e22067-d1e125">Item, Iob 31, 33 : <quote xml:id="bb-d4e22067-Qd1e127">Si abscondi quasi homo peccatum meum et celavi iniquitatem
              meam in sinu meo</quote>, quasi dicat : non. Ergo peccatum erat abscondere peccatum,
            et ut peccatum reprobabat Iob ; sed ipse non tenebatur nisi ad ius naturale : ergo ius
            naturale prohibet absconsionem peccati : ergo praecipit vel suadet confessionem.</p>
          <p xml:id="bb-d4e22067-d1e131">Item, <name ref="#GregoryGreat">Gregorius</name>, ibidem in Glossa : <quote xml:id="bb-d4e22067-Qd1e136">Vere
              humilis et mala sua cognoscit et voce confessionis aperit</quote>. Sed humilitas de
            peccatis commissis est de iure naturali : ergo et vox confessionis peccati.</p>
          <p xml:id="bb-d4e22067-d1e140">Item, ratione videtur, quia duplex est confessio, scilicet confessio taudis et
            confessio peccati, et utraque est in gloriam Dei, sicut patet, quia dixit Iosue ad
            Achor, Confitere peccatum et da gloriam Deo, Iosue 7, 19 ; sed natura dictat Deum
            glorificandum et dictat Deum laudandum, non tantum corde, sed etiam ore : ergo pari
            ratione dictat peccatum utroque modo confitendum.</p>
          <p xml:id="bb-d4e22067-d1e143">Item, poenitentia tres habet partes, scilicet contritionem, confessionem et
            satisfactionem ; sed contritio et satisfactio sunt de lege naturali : ergo pari ratione
            et confessio.</p>
          <p xml:id="bb-d4e22067-d1e147">Item, omne opus virtutis spectat ad dictamen naturae ; sed confessio peccati est opus
            virtutis : ergo etc. Probatio minoris : Veritas, ut vult Philosophus, est virtus et
            veritas est illa quae habilitat ad dicendum verum ; sed maxima difficultas est in
            enarrando suum peccatum vere : ergo maxime circa hunc actum consistit virtus : ergo
            etc.</p>
          <p xml:id="bb-d4e22067-d1e150">Contra : <quote xml:id="bb-d4e22067-Qd1e152">Ius naturale, ut dicit <name ref="#IsidoreOfSeville">Isidorus</name>,
              est idem apud omnes</quote> ; sed confessio peccati non est eadem apud omnes : ergo
            confessio peccati non est de iure naturali.</p>
          <p xml:id="bb-d4e22067-d1e159">Item, videtur quod sit contra naturam, quia naturale est cuilibet et de natura recta
              <quote xml:id="bb-d4e22067-Qd1e161" source="http://scta.info/resource/prov11_13">celare amici commissum</quote>, sicut dicitur Proverbiorum 11,
            13 ; sed magis se debet quisque diligere quam proximum ex dictamine naturae : ergo
            natura dictat peccata propria esse celanda.</p>
          <p xml:id="bb-d4e22067-d1e165">Item, naturale est cuilibet celare verenda corporis, ergo similiter verenda spiritus ;
            sed peccata sunt turpitudines animae : ergo peccatum confiteri potius est contra naturam
            quam secundum naturam.</p>
          <p xml:id="bb-d4e22067-d1e168">Item, recta ratio, quae est naturae conformis, erubescit turpia cogitare : ergo, si
            plus est referre sive dicere, per naturam erubescit dicere : ergo, cum cogitare turpia
            et facere sit contra naturam et rationem rectam, pari ratione et referre.</p>
          <p xml:id="bb-d4e22067-d1e171">Item, per naturam recordatio iniuriarum est occasio inimicitiae confirmandae ; sed
            peccator per peccatum est iniuriatus Deo : ergo recordando peccatum et narrando renovat
            inimicitias. Sed quod facit hominem inimicum Deo vel magis inimicum est contra naturam
            et rationem rectam : ergo et confessio sceleris.</p>
        </div>
        <div xml:id="bb-d4e22067-Dd1e175">
          <head xml:id="bb-d4e22067-Hd1e177">Conclusio</head>
          <head xml:id="bb-d4e22067-Hd1e180" type="question-title">Vocaliter confiteri Deo non dictat natura specialiter et per
            modum necessitatis nisi in casu; sed homini confiteri dictat tantum in generali</head>
          <p xml:id="bb-d4e22067-d1e183">Respondeo : Dicendum quod dupliciter sunt aliqua de dictamine iuris naturalis : aut in
            generali aut in speciali. In speciali, ut honorare parentes ; in generali vero dictat
            natura ea quae superaddit lex evangelica, sicut sunt aliqua supererogationis, ut
            consilia, vel etiam aliqua sacramenta.</p>
          <p xml:id="bb-d4e22067-d1e186">Intelligendum est igitur quod est confessio peccati mentalis et vocalis. Mentalis
            confessio est recognitio peccati et offensae ; et haec est de dictamine naturae in
            speciali, secundum quod cognitio offensae est de dictamine naturae. Cognitio autem
            offensae humanae est de dictamine naturae per se, secudum quod est rationalis ; sed
            cognitio offensae divinae est de dictamine naturae adiutae aliquo modo per fidem.
            Quomodo enim scit homo se offendere Deum, quem non videt, nisi per aliquem radium fidei
            hoc cognosceret ? Cum autem hoc cognoscit, quod Deum per praevaricationem inhonorat,
            natura dictat quod ab ipso est misericordia humiliter petenda ; et hoc nunquam est nisi
            recognoscatur culpa.</p>
          <p xml:id="bb-d4e22067-d1e189">Vocalis vero confessio est duplex, scilicet quae fit Deo et quae fit homini. Vocaliter
            confiteri Deo dictat natura non simpliciter, sed in casu, ut puta, quando Deus exigit,
            sicut exegit ab Adam et a Cain ; vocaliter autem confiteri homini non dictat natura nisi
            in generali. Dictat enim quod omnibus modis reconciliari oportet Deo quibus ipse
            statuit. Unde natura dictabat, quodsi Deus arbitrum constitueret inter se et peccatorem,
            quod ipsi esset culpa revelanda ; et ita dictabat in generali ; dictabat etiam quod illi
            essent dicenda vera.</p>
          <p xml:id="bb-d4e22067-d1e193">Et sic patet quomodo confessio spectat ad legem naturae. Quaedam enim est de dictamine
            naturae per modum necessitatis, quia natura dictat illam simpliciter et specialiter.
            Quaedam etiam est de dictamine naturae per modum expedientis simpliciter, sed
            necessitatis in casu, ut confessio vocalis facta Deo. Quaedam vero dictabat in
            universali solum, et haec est confessio facta homini.</p>
        </div>
        <div xml:id="bb-d4e22067-Dd1e197">
          <head xml:id="bb-d4e22067-Hd1e199">Ad rationes</head>
          <p xml:id="bb-d4e22067-d1e202">1-3. Ex his patent obiecta ad primam partem ; nam auctoritates procedunt secundum
            primam viam vel secundam, ut patet.</p>
          <p xml:id="bb-d4e22067-d1e205">Similiter prima ratio inducta ex simili in confessione vocali laudis, quia sicut in
            casu laudare oportet ore, tamen semper debet actu vel habitu laudare in corde, sic etiam
            intelligendum de confessione peccati.</p>
          <p xml:id="bb-d4e22067-d1e208">Ad illud quod obicitur de partibus aliis, scilicet contritione et satisfactione,
            dicendum quod istae tres partes respiciunt poenitentiam secundum quod est virtus et
            secundum quod est sacramentum ; sed specialiter contritio et satisfactio respiciunt
            virtutem, sed confessio magis est poenitentiae ut est sacramentum, sicut melius patebit
            infra. Confessio enim peccati, quae fit homini, ortum habet non tantum a natura, sed
            etiam ab institutione divina.</p>
          <p xml:id="bb-d4e22067-d1e211">Et ex hoc patet responsio ad ultimum, quod dicit quod est opus virtutis. Dico enim quod
            revera opus virtutis est, sed non omnino ; sed virtutis cum adiunctione institutionis
            sacramenti. Veritas enim non dictat quod peccata occulta dicantur homini ; similiter nec
            poenitentia dictat illud per se, quantumcumque homo doleat ; sed cum Deus instituit,
            tunc virtus obedientiae imperavit, poenitentia acceleravit et veritas actum direxit. Et
            ita patet ad quam virtutem spectet confiteri et quomodo sit opus virtutis et cuius. Unde
            poenitentia in generali dictat illam, secundum quod est virtus volens facere emendam ;
            obedientia per mandatum specificat ; veritas elicit et regulat.</p>
          <p xml:id="bb-d4e22067-d1e215">Ad illud quod obicitur in oppositum, quod non est idem apud omnes, dicendum quod illud
            intelligitur de eo quod natura dictat in particulari, non in universali.</p>
          <p xml:id="bb-d4e22067-d1e218">2-5. Ad illud quod obicitur, quod manifestare peccatum est contra rationem, dicendum
            quod peccati propalatio potest fieri dupliciter : vel ad sui ipsius commendationem,
            sicut faciunt peccatores, qui laetantur, cum male fecerint, et exsultant in rebus
            pessimis, quorum viae perversae etc., quibus est facta frons mulieris meretricis, et de
            quibus dicitur : Peccatum suum sicut Sodoma praedicaverunt etc. ; et haec est contra
            naturam et contra rationem rectam et ad provocandam divinam inimicitiam ; et verecundia
            et confusio huic opposita est adducens gratiam et gloriam. Alia est confessio ad sui
            accusationem ad inveniendam divinam propitiationem ; et haec est ordinata ad faciendam
            emendam et ad curandam plagam occultam. Unde sicut natura dictat vulnus, etiam in locis
            secretis, aperiendum medico ad curationem, quamvis dictet pudenda operienda, sic est de
            peccatis. Et sicut, si aliquis nollet vulnus ostendere, iudicaretur superbus et stultus
            et faceret contra naturam et salutem suam, sic intelligendum est in proposito.</p>
          <p xml:id="bb-d4e22067-d1e221">Et ex hoc patet responsio ad omnes rationes. Nam, si vulnus amici deberet curari per
            meam confessionem sicut et proprium, dictaret ratio et natura quod ego deberem ipsum
            prodere. Quamvis autem naturae dictamini consonum sit erubescere, et nunquam deberet
            esse sine confusione, propter illam tamen non est confessio dimittenda ; et hoc propter
            multiplicem utilitatem quam habet. Et propter hanc instituit eam Deus.</p>
          <p xml:id="bb-d4e22067-d1e224">Valet enim ad peccati cognitionem propter instructionem sacerdotis, Deuteronomii 17, 8
            : <quote xml:id="bb-d4e22067-Qd1e226" source="http://scta.info/resource/deut17_8">Si difficile et ambiguum apud te</quote> etc. Ad cogniti
            deletionem, Psalmo [31, 5] : <quote xml:id="bb-d4e22067-Qd1e229" source="http://scta.info/resource/ps31_5">Dixi, confitebor</quote> etc. ; si
            propositum valet, quanto magis valet opus. Ad cogniti et deleti satisfactionem, quia
            erubescentia in confessione est magna pars satisfactionis, Ecclesiastici 4, 25 : <quote xml:id="bb-d4e22067-Qd1e232" source="http://scta.info/resource/sir4_25">Est confusio adducens gratiam et gloriam</quote>. Ad poenae
            diminutionem vi clavium, Matthaei 16, 19 : <quote xml:id="bb-d4e22067-Qd1e235" source="http://scta.info/resource/mt16_19">Quodcumque solveris
              super terram</quote> etc. Ad Dei laudem, Iosue 7, 19 : <quote xml:id="bb-d4e22067-Qd1e238" source="http://scta.info/resource/ios7_19">Da
              gloriam Deo et confitere</quote> etc., et : Indica mihi, quid feceris. Ad
            intercessorum multiplicationem, Iacobi ultimo, 16 : <quote xml:id="bb-d4e22067-Qd1e242" source="http://scta.info/resource/iac5_16">Confitemini
              alterutrum peccata vestra, et orate pro invicem</quote> etc. Ad conscientiae
            assecurationem ; Unde David statim, cum dixit : Peccavi, audivit : Transtulit Dominus
            etc., II Regum 12, 13. <quote xml:id="bb-d4e22067-Qd1e245" source="http://scta.info/resource/IIreg12_13">Et hoc magnum bonum est</quote>, II ad
            Corinthios 1, 12 : <quote xml:id="bb-d4e22067-Qd1e248" source="http://scta.info/resource/IIcor1_12">Gloria nostra haec est, testimonium
              conscientiae nostrae</quote>.</p>
        </div>
      </div>
    </body>
  </text>
</TEI>