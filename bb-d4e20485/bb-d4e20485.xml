<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e20485">
        <head xml:id="bb-d4e20485-Hd1e108">Quaestio 1</head>
        <head xml:id="bb-d4e20485-Hd1e111" type="question-title">Utrum oporteat poenitere de originali peccato.</head>
        <div xml:id="bb-d4e20485-Dd1e114" type="rationes-principales">
          <head xml:id="bb-d4e20485-Hd1e116">Rationes principales</head>
          <p xml:id="bb-d4e20485-d1e119">Circa primum, quod non sit necesse poenitere de originali, videtur : Quia potentior est
            vis regenerativa sacramenti quam vis, propagativa hominis corrupti ; sed per
            propagationem sine delectatione transfunditur originale : ergo, ab oppositis, immo multo
            fortius, per sacramentum sine dolore deletur.</p>
          <p xml:id="bb-d4e20485-d1e122">Item, omnis poenitentia est respectu voliti, non enim poenitet homo de eo quod noluit ;
            sed originale nunquam fuit voluntarium : ergo de illo non est necessaria
            poenitentia.</p>
          <p xml:id="bb-d4e20485-d1e125">Item, omnis poenitentia est in actu volente ; sed originale est in parvulo, in quo est
            morbus et remedium : ergo non oportet ipsum poenitere, cum non possit actu velle.</p>
          <p xml:id="bb-d4e20485-d1e128">Item, omnis poenitentia est respectu actus proprii ; poenitet enim homo de eo quod
            fecit, non de alieno ; sed originale est per actum alienum : ergo etc</p>
          <p xml:id="bb-d4e20485-d1e132">Item, Baptismus ordinatur contra originale ; sed non sunt duo remedia contra idem :
            ergo poenitentia non est remedium contra originale.</p>
          <p xml:id="bb-d4e20485-d1e135">Contra : De eo de quo iuste arguitur homo ab alio, iuste arguitur a se ipso ; sed <name ref="#Augustine">Augustinus</name> dicit, in libro De correctione et gratia, quod
            peccator pro originali est arguendus : ergo peccator debet arguere se ipsum ; sed homo
            de culpa arguit se ipsum per poenitentiam : ergo etc.</p>
          <p xml:id="bb-d4e20485-d1e141">Item, sicut ira per zelum detestatur homo omnem iniustitiam in alio, ita poenitentia
            omnem iniustitiam in se ipso ; sed originale est iniustitia in homine : ergo est
            detestanda per poenitentiam, et sic etc.</p>
          <p xml:id="bb-d4e20485-d1e144">Item, omnis qui vult Deo reconciliari, necesse habet detestari omne quod a Deo separat
            ; sed originale separat : ergo etc.</p>
          <p xml:id="bb-d4e20485-d1e147">Item, de peccato de quo iuste punitur a Deo debet poenitens punire se ipsum ; sed pro
            originali iuste punitur homo a Deo poena carentiae, quae est maxima poena, quia maximum
            damnum : ergo pro eo debet se punire.</p>
        </div>
        <div xml:id="bb-d4e20485-Dd1e151">
          <head xml:id="bb-d4e20485-Hd1e153">Responsio</head>
          <head xml:id="bb-d4e20485-Hd1e156" type="question-title">Quad adultos scientes, se habere peccatum originale, congruum
            est, ut hoc eis actu displiceat, tamen non est is necessarium de eo conteri et
            poenitere</head>
          <p xml:id="bb-d4e20485-d1e159">Respondeo : Dicendum quod de originali peccato est loqui communiter etspecialiter.
            Communiter, ut est in omnibus ; et sic ad eius deletionem non requiritur aliquis actus
            ex parte eius in quo est, ut patet in parvulo. Est etiam loqui specialiter, quantum ad
            adultos qui se habere nesciunt ; et quantum ad hos non oportet quod aliquis actus
            detestationis interveniat. Est iterum loqui quantum ad adultos qui se habere sciunt ; et
            quantum ad tales congruum est ut sibi displiceat ; congruum, inquam, quod displiceat non
            in speciali, sed in generali, quia debet displicere omne quod a Deo separat ; conteri
            autem non est necessarium.</p>
          <p xml:id="bb-d4e20485-d1e162">Ratio autem quare non est necesse ut conteratur, est, quia non est actu nostro
            commissum ; et sic, licet in adulto sit talis originalis displicentia, non tamen est
            poenitentia, quia poenitentia, sicut ostensum est, proprie est respectu voliti.</p>
          <p xml:id="bb-d4e20485-d1e165">Rationes igitur probantes quod non est necessaria poenitentia ad deletionem originalis,
            verae sunt et concedendae. Rationes omnes ad oppositum procedentes probant quod congruum
            est, ut originale displiceat adulto, ne velit amplius in illo remanere ; sed quod
            teneatur se affligere, non concludunt, vel etiam poenitere.</p>
        </div>
        <div xml:id="bb-d4e20485-Dd1e169">
          <head xml:id="bb-d4e20485-Hd1e171">Ad rationes</head>
          <p xml:id="bb-d4e20485-d1e174">Quod enim obicitur, quod arguendus est pro originali, non intelligitur quia ipsum
            contraxit, sed ne in ipso velit permanere.</p>
          <p xml:id="bb-d4e20485-d1e177">Ad illud quod obicitur, quod poenitentia est detestandum omne malum nostrum, dicendum
            quod verum est : actum, non contractum ; similiter videtur de ira per zelum in
            proximo.</p>
          <p xml:id="bb-d4e20485-d1e180">Ad illud quod obicitur, quod debet detestari omne malum quod separat a Deo, dicendum
            quod verum est, si quod sit ex propria voluntate introductum ; et esto quod detestetur,
            non propter hoc poenitens dicitur.</p>
          <p xml:id="bb-d4e20485-d1e183">Ad illud quod obicitur, quod debet se punire de omni eo de quo iuste punitur a Deo,
            dicendum quod hoc verum esset, si Deus poena sensus puniret vel etiam Baptismus non
            sufficeret ; nunc autem Deus non punit poena sensus et Baptismus sine omni poena
            satisfactoria sive assumpta absolvit, sicut melius supra visum est.</p>
        </div>
      </div>
    </body>
  </text>
</TEI>