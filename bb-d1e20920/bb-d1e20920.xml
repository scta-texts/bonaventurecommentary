<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, A. 2, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, A. 2, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e20920">
        <head xml:id="bb-d1e20920-Hd1e119">III, D. 23, A. 2, Q. 4</head>
        <head xml:id="bb-d1e20920-Hd1e122" type="question-title">Utrum fides informis expellatur per adventum gratiae.</head>
        <p xml:id="bb-d1e20920-d1e125">Quarto quaeritur de ipsius fidei informis duratione, et est quaestio, utrum fides informis
    omnino expellatur per adventum gratiae.</p>
        <div xml:id="bb-d1e20931" type="rationes-principales">
          <head xml:id="bb-d1e20920-Hd1e130">Rationes Principales</head>
          <p xml:id="bb-d1e20920-d1e133">Et quod sic, videtur. Maior est convenientia fidei formatae ad gloriam quam sit fidei
      formatae ad fidem informem, pro eo quod gloria non est aliud quam gratia consummata ; sed
      gloria superveniens evacuat habitum fidei formatae, sicut vult Apostolus : ergo,
      superveniente fide formata, tollitur fides informis et evacuatur.</p>
          <p xml:id="bb-d1e20920-d1e136">Item, maius lumen absorbet minus lumen : ergo, si lumen gratiae gratum facientis
      superexcellit incomparabiliter lumen gratiae gratis datae, videtur ergo quod fides informis
      per gratiam supervenientem habeat expelli.</p>
          <p xml:id="bb-d1e20920-d1e139">Item, fides informis nunquam est nisi in peccatore : nam in omni iusto est fides formata ;
      sed gratia gratum faciens nunquam potest esse cum peccato : ergo nunquam potest esse cum de
      informi : ergo necessario eam in adventu suo expellit.</p>
          <p xml:id="bb-d1e20920-d1e142">Item, omnes virtutes simul infunduntur, ergo, cum infunditur caritas, infunditur fides
      formata ; sed impossibile est duo accidentia eiusdem speciei esse in eodem subiecto : ergo
      impossibile est duas fides esse in eadem anima : ergo necesse est fidem informem expelli ad
      adventum gratiae.</p>
          <p xml:id="bb-d1e20920-d1e146">Item, aut lumen gratiae gratum facientis sufficit ad credendum aut non ; si non, ergo
      gratia gratum faciens non sufficit ad promerendum salutem ; si sufficit, et superfluum est
      facere per plura quod potest fieri per pauciora, ergo videtur quod, superveniente gratia
      gratum faciente, superfluat habere fidem informem.</p>
          <p xml:id="bb-d1e20920-d1e149">Sed contra : Gratia non expellit nisi culpam vel consequens ad culpam ; sed fides informis
      nec est culpa nec consequens ad culpam : ergo fides informis non expellitur a gratia
      superveniente.</p>
          <p xml:id="bb-d1e20920-d1e152">Item, sicut se habet actus ad actum, ita se habet habitus ad habitum ; sed gratia gratum
      faciens facit credere in Deum ; gratia vero gratis data facit Deo credere : si igitur
      credere in Deum non expellit credere Deo, sed potius praesupponit, videtur quod gratia
      gratum faciens non expellat fidem informem.</p>
          <p xml:id="bb-d1e20920-d1e155">Item, magis conveniunt dona infusa cum infusis quam infusa cum acquisitis ; sed gratia
      gratum faciens, cum infunditur, non expellit habitus acquisitos : ergo multo fortius non
      expellit habitum fidei informis, qui est infusus.</p>
          <p xml:id="bb-d1e20920-d1e158">Item, sicut se habet culpa ad fidem formatam, ita se habet gratia ad fidem informem : sed
      culpa, cum superinducitur, etsi expellat formam fidei, non tamen expellit ipsam fidem, quiae
      iam faceret hominem infidelem : ergo pari. ratione grada gratum faciens, cum superinducitur,
      etsi tollat informitatem fidei, non tamen tollit substantiam habitus.</p>
          <p xml:id="bb-d1e20920-d1e161">Item, si habitus fidei informis tollitur in iustificatione impii, ergo, cum aliquis
      recidivat in peccatum, aut efficitur infidelis aut datur ei novus habitus fidei ; sed
      infidelis non efficitur, sicut patet, nec novus habitus datur, quia non decet ut peccant in
      ipso actu peccati infundatur donum gratis datum : ergo non videtur quod habitus fidei
      informis per gratiam supervenientem habeat expelli.</p>
        </div>
        <div xml:id="bb-d1e20968">
          <head xml:id="bb-d1e20920-Hd1e167">Conclusio</head>
          <head xml:id="bb-d1e20920-Hd1e170" type="question-title">Fides informis per gratiae adventum non expellitur quoad habitum
      et usum, sed tantum quoad defectum.</head>
          <p xml:id="bb-d1e20920-d1e173">Respondeo : Ad praedictorum intelligentiam est notandum quod, cum dico fidem informem, dico
      tria, videlicet habitum et ipsius habitus usum et defectum annexum ; et quantum ad haec tria
      potest tripliciter intelligi quod fides informis expellatur sive evacuetur per gratiam
      supervenientem. Et secundum hune triplicem modum intelligendi tres fuerunt circa hoc
      opiniones. Quidam namque dicere voluerunt quod a gratia superveniente fides informis
      expellitur non solum quantum ad informitatis defectum, sed etiam quantum ad usum et quantum
      ad habitum. Et hoc quidem dixerunt propterea, quia gratia superveniens secum fert omnes
      virtutes ; et quia non est opportunum nec est possibile in uno et eodem esse duas fides, cum
      fides formata superinducatur cum gratia et quantum ad formae complementum et quantum ad usum
      et quantum ad habitum, ideo ad eius ingressum fides informis omnino expellitur. Et sic
      ponunt eam expelli propter incompossibilitatem et inutilitatem. Et si tu obicias eis, quod
      tunc per culpam efficitur homo infidelis, respondent breviter quod Deus sua gratuita
      bonitate, quia non permittit hominem totaliter cadere, infundit ei habitum fidei informis,
      ne omnino pereat in eo fundamentum spiritualis aedificii ; unde sicut ex malis eliciuntur
      bona, sic contingit in culpae transgressione alicui infundi habitum informem.</p>
          <p xml:id="bb-d1e20920-d1e176">Sed quia illud non videtur multum rationabile quod Deus dona gratiae ipsi peccanti et se a
      se avertenti infundat in ipsa aversione, ideo alius modus est dicendi quod sicut per
      peccatum non introducitur habitus fidei informis, sed introducitur defectus et alius
      credendi modus, sic etiam, per gratiam non excluditur ipsius fidei informis habitus, sed
      solum usus et defectus. Et si tu obicias, quod frustra erit habitus sine usu, respondent
      quod non frustra est, pro eo quod cedit in dispositionem respectu fidei formatae ; et
      praeterea remanet, ut homo utilitatem habeat de eo in tempore opportuno. Sed quoniam actus
      et usus fidei informis est credere et assentire primae Veritati in omnibus articulis, et
      iste usus potissime competit usui gratiae, cum aliquid non tollatur nisi per suuin
      oppositum, non videtur rationabile usquequaque dicere quod per adventum gratiae tollatur
      usus fidei informis, cum potius videatur in ea perfici et compleri.</p>
          <p xml:id="bb-d1e20920-d1e179">Et propterea est tertius modus dicendi, qui videtur probabilior esse praedictis quod fides
      informis per adventum gratiae excluditur quantum ad solum defectum, salvo habitu et usu. Et
      hoc quidem videtur satis rationabile, cum gratia opponatur habitui illi infuso solum ratione
      informitatis, sicut habitus opponitur privationi. Concedendae sunt igitur rationes
      ostendentes habitum fidei informis per supervenientem gratiam non expelli.</p>
        </div>
        <div xml:id="bb-d1e20987">
          <head xml:id="bb-d1e20920-Hd1e186">Ad Rationes</head>
          <p xml:id="bb-d1e20920-d1e189">Ad illud ergo quod primo obicitur in contrarium, quod maior est convenientia fidei formatae
      ad gloriam quam informis ad gratiam, dicendum quod maior convenientia dupliciter potest
      attendi : aut secundum comparationem aliquorum in genere gratuiti aut secundum ordinationem
      habitus ad actum. Si primo modo, sic maior est convenientia fidei formatae ad gloriam quam
      ad fidem informem, quia utrumque est gratiae gratum facientis. Si secundo modo, sic maior
      est convenientia fidei formatae ad informem quam fidei formatae ad gloriam, pro eo quod
      actus fidei informis non habet oppositionem cum actu fidei formatae, sed actus fidei
      formatae, qui quidem est credere non apparentia et videre per speculum et in aenigmate,
      magnam repugnantiam habet cum statu gloriae ; ideo non sic evacuat sicut evacuatur. Hoc
      autem infra melius manifestabitur, cum de evacuatione fidei agetur.</p>
          <p xml:id="bb-d1e20920-d1e192">Ad illud quod obicitur, quod maius lumen absorbet minus lumen, dicendum quod illud non
      intelligitur de luminibus quae sunt ad invicem ordinata, sed de his quae habent quamdam
      oppositionem et repugnatiam, nisi intelligatur absorbere quantum ad apparentiam. Et quoniam
      lumen fidei informis ordinem habet ad lumen gratiae, non oppositionem, hinc est quod ab ipso
      non absorbetur, sed magis in esse salvatur.</p>
          <p xml:id="bb-d1e20920-d1e195">Ad illud quod obicitur, quod fides informis non est nisi in peccatoribus et cum peccato,
      dicendum quod hoc verum est ea ratione qua fides informis nominat defectum formae, non
      secundum quod nominat habitum. Et ideo ex hoc non potest concludi quod per gratiam
      advenientem tollatur fidei informis habitus, sed solum quod tollatur informitatis
      defectus.</p>
          <p xml:id="bb-d1e20920-d1e198">Ad illud quod obicitur, quod omnes virtutes simul infunduntur, dicendum quod verum est
      quantum ad illud quod est in eis formale ; quantum autem ad materiale sive ad habitum
      substratum, non habet veritatem, nisi quando non invenit habitum in subiecto quem informet ;
      et ideo, cum gratia adveniens invenit habitum fidei informis, non oportet quod
      superinducatur nova fides. Praeterea, ratio illa in alio deficit, quia gratia gratum faciens
      cum gratia gratis data non est eiusdem speciei ; et ita procedit ex falsa suppositione.</p>
          <p xml:id="bb-d1e20920-d1e202">Ad illud quod obicitur, quod lumen gratiae gratum facientis debet sufficere ad credendum,
      dicendum quod sufficit gratia gratum faciens, cum praesuppositione tamen gratiae gratis
      datae. Dona enim gratiae gratum facientis non excludunt dona gratiae gratis datae, immo
      magis illa in suo adventu complent et perficiunt et quodam modo ab eis vigorantur et
      perficiuntur. Ideo non sequitur quod, adveniente gratia gratum faciente, superfluat habitus
      fidei informis ; nec, remanente habitu informi, propter hoc lumen gratiae gratum facientis
      sit insufficiens. Unumquodque enim donum Dei sufficiens est secundum id ad quod habet
      ordinem.</p>
        </div>
      </div>
    </body>
  </text>
</TEI>