<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 2, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 2, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e1130">
        <head xml:id="bb-d1e1130-Hd1e123">III, D. 2, A. 1, Q. 1</head>
        <head xml:id="bb-d1e1130-Hd1e126" type="question-title">Utrum maior sit congruitas ad unionem in rationali creatura quam in
    toto universo.</head>
        <p xml:id="bb-d1e1130-d1e129">Circa primum sic proceditur et quaeritur, utrum maior sit congruitas in rationali natura quam
    in toto universo, an e contrario.</p>
        <div xml:id="bb-d1e1141" type="rationes-principales">
          <head xml:id="bb-d1e1130-Hd1e134">Rationes principales</head>
          <p xml:id="bb-d1e1130-d1e137">Et quod maior sit congruitas in rationali natura, videtur. Primo, quia Deus assumsit solam
      rationalem naturam. Si ergo Deus semper facit quod melius est et magis congruum, videtur
      quod maior sit congruitas in rationali natura quam in tota machina mundana.</p>
          <p xml:id="bb-d1e1130-d1e140">Item, natura creata assumta est in unitatem personae ; et quod magis idoneum est ad
      unitatem personalem, magis idoneum est ad assumtionem. Si ergo dignitas personalis non est
      nisi in creatura rationali, videtur quod illam solam maxime congruum sit uniri.</p>
          <p xml:id="bb-d1e1130-d1e143">Item, unionis gratia maior est quam sit gratia fruitionis vel beatificationis ; sed sola
      natura rationalis est disposita ad fruitionem : ergo sola videtur quod habeat congruentiam
      ad unionem.</p>
          <p xml:id="bb-d1e1130-d1e146">Item, totum universum factum est propter creaturam rationalem : ergo rationalis creatura
      excellentior est omnibus aliis quae sunt de constitutione universi. Ergo ad Deum magis
      accedit ; et quod magis ad Deum accedit, magis est congruum Deo uniri : ergo etc.</p>
          <p xml:id="bb-d1e1130-d1e150">Item, universum totum non dicitur factum ad Dei imaginem et similitudinem, sed sola
      rationalis creatura ; sed imago dicit similitudinem expressam : ergo inter omnes creaturas
      sola rationalis creatura expressius assimilatur Deo. Sed illud solum est congruum ad unionem
      cum Deo, quod habet expressam similitudinem cum eo : ergo idem quod prius.</p>
          <p xml:id="bb-d1e1130-d1e153">Sed contra : <name ref="#Augustine">Augustinus</name>, Ad Volusianum : <quote xml:id="bb-d1e1130-Qd1e158">In rebus mirabilibus tota ratio facti est
       potentia facientis</quote>. Ergo, cum incarnatio sit assumtio creaturae et sit opus
      mirabile, videtur quod tota ratio assumtionis sit ex parte facientis : ergo non est maior
      congruitas in rationali natura quam in alia natura creata.</p>
          <p xml:id="bb-d1e1130-d1e162">Item, infinite distantium non magis approximai unum quam alterum ; sed omnis creatura
      distat a divina natura in infinitum : ergo non est congruitas in rationali creatura magis
      quam in aliis.</p>
          <p xml:id="bb-d1e1130-d1e165">Item, incarnatio facit aliquo modo ad complementum totius universi ; sed magis perficeretur
      universum, si Deus uniretur ipsi toti quam ipsi parti : ergo videtur quod magis sit habilis
      ad unionem universitas tota quam rationalis creatura.</p>
          <p xml:id="bb-d1e1130-d1e168">Item, effectus universalis magis assimilatur causae universali quam effectus particularis ;
      sed universum claudit in se universaliter omnem effectum Dei : ergo magis assimilatur Deo
      quam rationalis natura. Sed quod magis assimilatur Deo maiorem habet congruentiam ad unionem
      : ergo etc.</p>
          <p xml:id="bb-d1e1130-d1e171">Item, illud est magis unibile, in cuius assumtione magis manifestatur divina potentia,
      sapientia et bonitas ; sed universum est huiusmodi. Probatio minoris : Magis enim
      manifestatur divina potentia, sapientia et bonitas in conditione totius universitatis quam
      alicuius eius partis, quia, cum quaelibet pars eius sit bona, eius universum est non solum
      bonum, sed etiam valde bonum. Ergo, si magis manifestatur in universitatis conditione, multo
      magis videtur quod manifestetur in universitatis assumtione.</p>
        </div>
        <div xml:id="bb-d1e1184">
          <head xml:id="bb-d1e1130-Hd1e177">Conclusio</head>
          <head xml:id="bb-d1e1130-Hd1e180" type="question-title"> Non est tanta congruitas ad unionem in tota universitate, sicut
      est in eius parte aliqua, scilicet rationali creatura </head>
          <p xml:id="bb-d1e1130-d1e183">Respondeo : Dicendum quod non est tanta nobilitas ad unionem in tota universitate sicut est
      in eius parte aliqua utpote in rationali natura.</p>
          <p xml:id="bb-d1e1130-d1e186">Et ratio huius est defectus unitatis et personalis dignitatis et siniilitudinis sive
      conformitatis, qui quidem reperitur in tota universitate ; et propterea non est idonea ad
      unionem cum persona divina sicut rationalis creatura. Universum enim habet partium
      multitudinem differentium numero ; genere et specie ; et ideo non competit ad unionem cum
      Deo in hypostasis unitate. Habet etiam partes carentes vita et ratione et sensu, et ideo
      deficientes ab excellentia proprietatis personalis, et propter hoc non habet idoneitatem ad
      unionem in unitate personae. Habet etiam partes in quibus reperitur solum ratio vestigii, et
      ideo deficientes a conformitate expressae similitudinis, et propterea ineptas ad tantam
      excellentiam unionis. In rationali autem creatura reperiri potest unitas et personalis
      dignitas et expresa conformitas, et ideo maior est in ea ad assumtionem idoneitas sive
      congruitas. Et propterea rationes, quae hoc ostendunt, concedendae sunt. </p>
        </div>
        <div xml:id="bb-d1e1200">
          <head xml:id="bb-d1e1130-Hd1e193">Ad rationes</head>
          <p xml:id="bb-d1e1130-d1e196">Ad illud quod obicitur de verbo <name ref="#Augustine">Augustini</name>, quod tota ratio facti est potentia facientis,
      dicendum quod est ratio causalitatis et ratio congruitatis : causalitatis in efficiendo,
      congruitatis in suscipiendo. Cum ergo dicit <name ref="#Augustine">Augustinus</name> quod ratio facti tota est potentia
      facientis, intelligit de ratione causalitatis, non de ratione congruitatis.</p>
          <p xml:id="bb-d1e1130-d1e205">Ad illud quod obicitur de infinitate distantium, dicendum quod, sicut habitum est in primo
      et secundo, cum dicitur quod omnis creatura distat a Deo in infinitum, intelligitur de
      distantia per recessum ab aequalitate et participatione tertiae naturae, quia nihil univocum
      est creaturae ad Creatorem, in nullo etiam creatura Creatori potest aequari ; sed non habet
      veritatem de distantia quae attenditur per oppositionem ad convenientiam secundum rationem
      ordinis et imitationis. Nam rationalis creatura immediate in Deum ordinatur et expressissime
      inter creaturas Deum imitatur ; et ratione huius assimilationis et convenientiae habet
      rationem imaginis et congruitatem respectu divinae unionis.</p>
          <p xml:id="bb-d1e1130-d1e208">Ad illud quod obicitur, quod incarnatio facit ad completionem universi, dicendum quod hoc
      accidit ; nihilominus tamen congruentius facit ad complementum universi in assumtione
      nobilissimae creaturae quam omnium, quoniam multitudo habet reduci ad aliquod unum sicut ad
      complementum, quia status est in unitate magis quam in multitudine.</p>
          <p xml:id="bb-d1e1130-d1e211">Ad illud quod obicitur, quod magis assimilatur universum totum quam rationalis creatura,
      dicendum quod assimilari dicitur dupliciter : intensive vel extensive. Et extensive verum
      est quod magis assimilatur mundo archetypo sive Deo maior mundus quam minor, sive
      universitas tota quam rationalis creatura. Qualitative sive intensive est e converso propter
      magnam distantiam aliquarum partium eius, in quibus relucet divina bonitas de longinquo
      sicut in vestigio.</p>
          <p xml:id="bb-d1e1130-d1e215">Ad illud quod obicitur, quod magis manifestatur divina potentia, sapientia et bonitas, si
      assumeret universum, dicendum quod falsum est, quia facere per unionem quod asinus fieret
      Deus vel aliquod aliud brutum, potius dedeceret divinam potentiam et sapientiam quam
      commendaret. Facere autem quod homo sit Deus, in nullo praeiudicat nec potentiae nec
      sapientiae, cum homo natus sit effici deiformis. Nec valet illud quod obicit, quod magis
      manifestatur divina potentia et sapientia in conditione universitatis quam in conditione
      alicuius suae partis, pro eo quod decet divinam potentiam et sapientiam non solum producere
      ad esse creaturas magis hobiles, sed etiam minus nobiles ; et ideo tam in his quam in illis
      commendatur, et magis manifestatur in omnibus simul quam in aliqua earum per se ; non sic
      autem est de assumtione, sicut visum est. </p>
        </div>
      </div>
    </body>
  </text>
</TEI>