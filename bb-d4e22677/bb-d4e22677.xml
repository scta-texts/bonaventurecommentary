<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e22677">
        <head xml:id="bb-d4e22677-Hd1e108">Quaestio 3</head>
        <head xml:id="bb-d4e22677-Hd1e111" type="question-title">An quis quoad modum obligetur confiteri ex caritate.</head>
        <p xml:id="bb-d4e22677-d1e114">Tertio quaeritur de obligatione ad confessionem quantum ad modum, et quaeritur, utrum
          obligemur ex caritate.</p>
        <div xml:id="bb-d4e22677-Dd1e117" type="rationes-principales">
          <head xml:id="bb-d4e22677-Hd1e119">Rationes principales</head>
          <p xml:id="bb-d4e22677-d1e122">Et quod sic, videtur : Quia <name ref="#Augustine">Augustinus</name> dicit, et habetur
            in primo capitula huius distinctionis : <quote xml:id="bb-d4e22677-Qd1e127">Nemo potest confiteri nisi suscitatus ; a
              mortuo enim, velut qui non est, perit confessio ; nemo autem resuscitatur, nisi qui a
              peccato solvitur</quote> ; haec <name ref="#Augustine">Augustinus</name>. Sed nullus
            solvitur a peccato sine caritate : ergo confessionem, quae est in praecepto, oportet
            fieri in caritate, quia aliter fieri non potest, ut dicit.</p>
          <p xml:id="bb-d4e22677-d1e134">Item, in confessione peccati est laus Dei, ut dicit <name ref="#Jerome">Hieronymus</name> ; sed <quote xml:id="bb-d4e22677-Qd1e139" source="http://scta.info/resource/sir15_9">non est speciosa laus in ore
              peccatoris</quote>, ut dicitur Ecclesiastici 15, 9 : ergo cum non teneatur quis ad
            laudem Dei, nisi eatenus qua est speciosa ; ergo nullus tenetur ad confessionem
            faciendam in statu peccati. Si ergo tenetur ad illam, tenetur in statu gratiae : ergo in
            caritate.</p>
          <p xml:id="bb-d4e22677-d1e143">Item , tres sunt partes Poenitentiae ordinatae, scilicet contritio, confessio et
            satisfactio : ergo quililet qui tenetur ad poenitentiam, cum ad haec omnia teneatur,
            tenetur ordinate ; ergo prius ad contritionem : ergo nemo debet confiteri nisi
            contritus. Sed non conteritur quis nisi in caritate : ergo si tenetur ad confitendum,
            tenetur ad confitendum ex caritate.</p>
          <p xml:id="bb-d4e22677-d1e146">Item, in confessione est absolutio, et illa est absolutio a poena, non a culpa ; sicut
            melius patebit infra ; haec autem absolutio nulla est nisi praecedat absolutio culpae :
            ergo in nullo habet illud sacramentum efficaciam nisi in eo qui habet gratiam. Sed qui
            recipit sacramentum, tenetur se disponere ad efficaciam sacramenti, alioquin ficte
            accedit, et omnis talis peccat mortaliter ; sed efficacia confessionis non est nisi in
            habente caritatem : ergo tenetur homo confiteri ex caritate.</p>
          <p xml:id="bb-d4e22677-d1e150">Contra : Sacramentum Poenitentiae. est contra morbum mortalis culpae efficax
            medicamentum. Ergo in eo morbus ille curatur : ergo recipitur ibi salus mentis et
            corporis ; ergo videtur quod non oporteat ad illud afferre sanitatem, sed quaerere. Ergo
            non oportet quod accedat ad confessionem ex caritate, nec ad hoc tenetur.</p>
          <p xml:id="bb-d4e22677-d1e153">Item, ad opera praeceptorum et etiam virtutum, sicut continere, obedire, parentes
            honorare, non tenemur ex caritate : ergo videtur quod nec ad confessionem.</p>
          <p xml:id="bb-d4e22677-d1e156">Item, nullus scit se habere caritatem : ergo, si tenemur confiteri ex caritate, cum
            nemo hoc sciat, utrum hoc fecerit, nemo est absolutus : ergo adhuc tenetur ; ergo semper
            debet iterare. Praeterea, si accedit sine caritate, videtur peccare mortaliter.</p>
          <p xml:id="bb-d4e22677-d1e159">Item, confessio non est opus privilegiatum, immo confessio peccati est peccatorum et
            impiissimorum ; sed non tenetur quis ad aliqua opera facienda ex caritate, nisi quia
            sunt opera valde nobilia : ergo etc.</p>
        </div>
        <div xml:id="bb-d4e22677-Dd1e163">
          <head xml:id="bb-d4e22677-Hd1e165">Conclusio</head>
          <head xml:id="bb-d4e22677-Hd1e168" type="question-title">Non est necessarium confiteri ex caritate, sed requiritur et
            sufficit dispositio ad caritatem sufficiens, saltem secundum probabilitatem</head>
          <p xml:id="bb-d4e22677-d1e171">Respondeo : Ad horum intelligentiam notandum est quod quaedam sunt sacramenta ,
            ordinata ad gratiam acquirendam sive obtinendam, ut Baptismus et Poenitentia ; quaedam
            ordinata ad gratiam promovendam sive augmentandam, ut Confirmatio et Eucharistia. Dico
            ergo quod sicut sacramenta augmentantia gratiam non habent efficaciam nisi in habentibus
            caritatem, sic sacramenta : gratiam impetrantia non habent efficaciam nisi in eis qui se
            disponunt. Et sicut dictum est in praecedentibus, quod non tenemur ad Eucharistiam
            accedere cum caritate secundum veritatem, sed secundum probabilitatem sufficit, sic dico
            quod ad sacramentum Poenitentiae non est necesse quod accedat habens caritatem vel
            dispositionem ad caritatem sufficientem secundum veritatem, sed sufficit secundum
            probabilitatem. Haec autem dispositio est attritio, quae frequenter, ob confessionem
            superadiunctam et absolutionem sacerdotis, formatur per gratiam, ut fiat contritio sive
            ad ipsam contritio subsequatur ; et multis ibi gratia conceditur. Unde dico quod
            sufficit quod probabiliter se disponat ad gratiam per omnium peccatorum detestationem.
            Quodsi se non disponit, immo cum voluntate peccandi accedit, dico quod peccat
            mortaliter, quia sacramentum irritum facit, quantum in se est, et hoc non est sine
            contemptu ; unde tenetur iterum reverti ad sacerdotem et petere absolutionem.</p>
          <p xml:id="bb-d4e22677-d1e174">Et si tu quaeras, unde exigat hoc confessio, cum non sit opus privilegiatum, dico quod
            hoc habet quia est opus sacramentale ad iustificationem institutum ; unde haec confessio
            ad absolutionem est ordinata.</p>
          <p xml:id="bb-d4e22677-d1e177">Concedo ergo quod non est necessarium nec obligatur quis confiteri ex caritate, sed
            tenetur confiteri vel ex caritate vel ex dispositione ad caritatem sufficiente, vel
            secundum probabilitatem vel secundum veritatem.</p>
        </div>
        <div xml:id="bb-d4e22677-Dd1e182">
          <head xml:id="bb-d4e22677-Hd1e184">Ad rationes</head>
          <p xml:id="bb-d4e22677-d1e187">Ad illud ergo quod obicitur in contrarium, quod non confitetur nisi suscitatus,
            dicendum quod vocat suscitatum dispositum ad caritatem, qui iam incipit suscitari cum
            atteritur per dolorem et in confessione plerumque recipit vitam.</p>
          <p xml:id="bb-d4e22677-d1e190">Ad illud quod obicitur de laude speciosa, dicendum quod laus est speciosa dupliciter :
            vel secundum acceptationem Dei vel secundum conscientiam laudantis. Illa est speciosa
            secundum acceptationem Dei, in qua peccator fit iustus, vel quam facit postquam est
            iustus. Illa vero est speciosa secundum iudicium conscientiae nostrae, in qua
            conscientia et voluntas conformat se laudi secundum suam existimationem. Et ad hanc
            speciositatem tenemur, non ad illam, quia nescimus quae Deus acceptat ; credimus tamen
            probabiliter quod Deus acceptat, vel semper vel frequenter, quae conscientia recta
            approbat, tamen nescimus.</p>
          <p xml:id="bb-d4e22677-d1e193">Ad illud quod obicitur de ordine, dicendum quod contritio dicit duo ; et dicit peccati
            detestationem et dicit gratiae informationem. Ratione primi oportet quod praecedat,
            alioquin confessio est cum fictione ; ratione secundi non oportet, quia in hoc non
            consistit fictio, cum nemo illud in se habere sciat.</p>
          <p xml:id="bb-d4e22677-d1e196">Ad illud quod obicitur de absolutione, dicendum quod nemo recipit effectum, nisi
            caritatem habeat, saltem in principio confessionis vel in medio vel in fine. Multi autem
            habent in fine, qui tamen non habent in principio ; et aliquando se credunt habere in
            principio et in fine, qui fortassis non habent ; et aliqui non habent nec credunt se
            habere. Primi non incurrunt offensam, sed acquirunt gratiam ; secundi evadunt offensam,
            quamvis non acquirant gratiam ; tertii vero non acquirunt gratiam, sed iram. Et sic
            patent obiecta.</p>
        </div>
      </div>
    </body>
  </text>
</TEI>