<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, A. 2, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, A. 2, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e21010">
        <head xml:id="bb-d1e21010-Hd1e119">III, D. 23, A. 2, Q. 5</head>
        <head xml:id="bb-d1e21010-Hd1e122" type="question-title">Utrum fides informis fiat formata, adveniente gratia.</head>
        <p xml:id="bb-d1e21010-d1e125">Quinto et ultimo quaeritur de ipsius fidei informis formatione, et est quaestio, utrum,
    adveniente gratia, fides informis fiat formata.</p>
        <div xml:id="bb-d1e21010-Dd1e128" type="rationes-principales">
          <head xml:id="bb-d1e21010-Hd1e130">Rationes Principales</head>
          <p xml:id="bb-d1e21010-d1e133">Et quod sic, videtur. Antequam aliquis peccet, non habet nisi fidem formatam ; cum autem
      peccat, tunc incipit habere fidem informem. Si ergo in peccando non infunditur ei nova
      fides, necesse est quod per peccatum fides formata fiat informis : si ergo fides informis
      ante fuit formata, videtur quodsi aliquis restituatur in gradum pristinum per adventum
      gratiae, quod fides informis fiat formata.</p>
          <p xml:id="bb-d1e21010-d1e136">Item, gratia adveniens informat naturam. Si ergo fides informis plus approximat gratiae
      quam ipsa natura, videtur, per locum a minori, quod fides informis habeat per gratiam
      informari.</p>
          <p xml:id="bb-d1e21010-d1e139">Item, plus convenit habitus infusus cum gratia, quae est infusa, quam habitus acquisiti ;
      sed habitus acquisiti per adventum gratiae informantur : quod patet, quia in eorum exercitio
      et usu homo meretur : ergo multo fortius habitus fidei informis formatur per ipsam gratiam
      supervenientem.</p>
          <p xml:id="bb-d1e21010-d1e142">Item, opera mortificata per adventum gratiae vivificantur, secundum quod communiter
      dicitur, ergo pari ratione et habitus mortuus. Si ergo fides informis est huiusmodi, videtur
      quod per adventum gratiae habeat informari.</p>
          <p xml:id="bb-d1e21010-d1e146">Item, nihil aliud est dicere habitum vivum esse quam per illum vitam aeternam mereri posse
      ; sed credere fidei informis, quod est assentire primae Veritati propter se et super omnia,
      superveniente caritate, habet omne quod necessarium est ad meritum : ergo videtur, quodsi
      actus eius est meritorius, quod habitus sit vivificatus. Quod autem habeat omne quod
      necessarium est ad meritum, planum est, cum ipsum opus de se sit bonum et rectum et sit a
      caritate imperatum.</p>
          <p xml:id="bb-d1e21010-d1e149">Item, omne illud quod dicitur esse mortuum ex solo defectu alicuius, illo superveniente,
      vivificatur ; sed fides informis dicitur esse mortua ob defectum gratiae et operationis
      fructuosae : ergo, ipsis supervenientibus, reviviscit. Sed, cum reviviscit, formatur : ergo
      fides informis potest fieri formata. Et hoc est quod habetur in Glossa super illud Iacobi 2,
      26 : <quote xml:id="bb-d1e21010-Qd1e151">Fides sine operibus mortua est</quote>, Glossa : <quote xml:id="bb-d1e21010-Qd1e154">Reviviscit ex operibus
       fides</quote>. Sed, si fides ex operibus reviviscit, ergo ex adventu operum habet vitam et
      formam.</p>
          <p xml:id="bb-d1e21010-d1e158">Sed contra : Nullum peccatum potest fieri formatum, ergo nulla virtus potest fieri
      informis, ergo fides formata non potest fieri informis : pari ratione nec informis potest
      fieri formata.</p>
          <p xml:id="bb-d1e21010-d1e161">Item, nullum opus mortuum potest fieri vivum : opera enim quae in peccato facta sunt
      nunquam revivificantur per gratiam, ut sint digna remuneratione vitae aeternae. Ergo, si
      fides informis mortua est, videtur quod per gratiam non habeat vivificari, ergo nec
      informari.</p>
          <p xml:id="bb-d1e21010-d1e164">Item, nullum accidens potest alterari, secundum quod vult Boethius ; sed fides informis est
      accidens : ergo alterari non potest. Sed omne quod de informi fit formatum alteratur : ergo
      impossibile est fidem informem fieri formatam.</p>
          <p xml:id="bb-d1e21010-d1e167">Item, ex his quae sunt diversa genere non potest fieri unum per essentiam ; sed fides
      formata dicit habitum unum per essentiam : ergo impossibile est ipsam constare ex gratia
      gratum faciente et gratia gratis data. Si ergo fides informis est donum gratiae gratis
      datae, videtur quod impossibile sit ipsam fieri formatam, superveniente gratia.</p>
          <p xml:id="bb-d1e21010-d1e171">Item, fides informis per adventum gratiae non transmutatur nisi accidentaliter. Ergo, si
      per adventum gratiae efficitur virtus formata, accidit fidei quod sit formata : si ergo
      nullum genus accidit speciei, fides non est species virtutis proprie dictae. Quodsi hoc est
      falsum, ergo et illud ex quo sequitur, videlicet quod habitus fidei informis per adventum
      gratiae formetur.</p>
          <p xml:id="bb-d1e21010-d1e174">Item, sicut se habet anima ad potentias suas, sic se habet gratia ad virtutes ; sed,
      quotiescumque anima infunditur, fert secum potentias suas : ergo, quotiescumque infunditur
      gratia, fert secum virtutes suas : ergo, cum infunditur gratia, infunditur simul fides
      formata : ergo fides formata non est eadem cum illa quae prius erat in anima. Et si hoc,
      restat quod fides informis pet adventum gratiae non formetur.</p>
        </div>
        <div xml:id="bb-d1e21010-Dd1e178">
          <head xml:id="bb-d1e21010-Hd1e180">Conclusio</head>
          <head xml:id="bb-d1e21010-Hd1e183" type="question-title">Fides informis formatur per ipsius gratiae adventum, ita ut ex
      utraque fiat unum per quandam ordinationem et relalionem.</head>
          <p xml:id="bb-d1e21010-d1e186">Respondeo : Ad praedictorum intelligentiam est notandum quod praeter illas positiones quae
      dicebant fidem informem ad adventum gratiae excludi, secundum illos qui dicunt ipsum habitum
      fidei informis remanere, cum gratia superveniente, triplex est adhuc modus dicendi. Quidam
      enim dixerunt quod habitus fidei informis non formatur a gratia superveniente nec ab aliquo
      quod sit a gratia vel cum gratia. Alii vero dixerunt quod, quamvis non formetur a gratia,
      formatur tamen ab aliquo quod infunditur simul cum gratia. Tertii vero dixerunt quod ipse
      habitus fidei informis formatur ab ipsa gratia.</p>
          <p xml:id="bb-d1e21010-d1e189">Ratio autem huius diversae positionis est propter diversum modum intelligendi infusionem
      gratiae et virtutum. Quidam enim voluerunt dicere quod sicut anima est totum potentiale
      respectu suarum virium ; et cum infunditur anima, simul secum portat suas potentias, et cum
      egreditur, simul trahit, sic et de gratia dicere voluerunt quod gratia simul secum fert
      virtutes ipsas quibus informantur potentiae, simul etiam secum trahit. Unde nulla virtus
      formata efficitur informis nec aliqua informis efficitur formata ; infunditur enim quaelibet
      virtus plene et integre cum ipsa gratia, ita quod nihil extrinsecus intrat eius essentiam,
      nec quantum ad materiale nec quantum ad formate. Sed quoniam experimento videmus aliquam
      virtutem, quantum ad id quod est in ea materiale, minime infundi, ut contingit videre in
      parvulo baptizato, qui post gratiae infusionem indiget adhuc articulis fidei erudiri ad hoc
      quod in actum fidei exeat, non videtur iste modus intelligendi infusionem gratiae et
      virtutum omnino esse conveniens, videlicet quod cum ipsa gratia virtutes infundantur quantum
      ad ipsarum totalitatem et integritatem, hoc est, quantum ad id quod est in eis materiale et
      formale.</p>
          <p xml:id="bb-d1e21010-d1e192">Et propterea alius modus est intelligendi infusionem gratiae, quod cum ipsa gratia
      infunditur formale omnium virtutum in genere gratuiti, quod quidem essentialiter differt ab
      ipsa gratia, sicut potentia animae essentialiter differt ab eius substantia. Et illud quidem
      formale virtutis cuiuslibet, infusum cum gratia, potens est suum materiale educere de
      potentia in actum, si non sit adhuc in actum eductum ; si vero iam est in actum eductum,
      potest ipsum facere gratuitum et vivum. Et isti dicunt et sentiunt quod habitus fidei
      informis formetur per ipsam virtutem fidei, quae simul cum gratia infunditur, et similiter
      efficitur informe, quando illud quod formate fuit in fide, simul cum gratia recedit et
      expellitur. Et secupdum hanc positionem gratia, qua virtus dicitur gratuita, differt ab ea
      qua anima dicitur Deo grata.</p>
          <p xml:id="bb-d1e21010-d1e196">Sed quoniam in una anima una sola est gratia gratum faciens, secundum quod in secundo libro
      ostensum fuit, per quam accepta est Deo anima et eius potentia, ideo est adhuc tertius modus
      dicendi et intelligendi infusionem gratiae et virtutum, qui videtur esse probabilior et
      facilior quam praedicti, videlicet quod ipsa gratia gratum faciens comparatur ad habitus
      virtutum substratos sicut comparatur lux ad colores. In hoc tamen est differentia quod lux
      ista corporalis non ita efficaciter potest colores educere de potentia in actum quantum ad
      esse quod habet color in genere coloris secundum quod ipsa gratia existens in ipsa anima
      potest facere germinare habitus virtutum. Ipsa enim gratia, adveniens in animam carentem
      habitibus virtutum, se habet quasi originale principium illorum quantum ad esse primum. Unde
      sicut pluvia infusa terrae habenti in se seminarium facit eam germinare, donec veniat ad
      fructum completum ; sic intelligendum est de gratia respectu habituum ipsarum virtutum
      quantum ad ipsorum esse primum. Non sic autem potest facere lux superinfusa exterius
      respectu colorum. Sed si comparemus colores ad lucem et habitus virtutum ad gratiam gratum
      facientem quantum ad esse secundum, utpote quantum ad esse colorum in genere lucidi, et
      habituum in genere gratuiti, tunc est similitudo expressa : ut, sicut multi colores in una
      domo tenebrosa existentes efficiuntur luminosi per unam luminositatem supervenientem et ab
      illa informantur et decorantur et venustantur, sic habitus virtutum informes, existente in
      anima, venustantur et decorantur ab una gratia superveniente. Et secundum hunc modum
      intelligendi infusionem gratiae et virtutum facile est intelligere qualiter habitus fidei
      informis formetur per ipsius gratiae adventum : dicitur enim formari sicut color tenebrosus
      formatur ad luminis ingressum. Et sicut ex colore et lumine superinfuso non fit unum per
      essentiam, sed unum per ordinationem quamdam, sic nec ex gratia gratum faciente et informi
      fide intelligitur fieri unum nisi secundum quamdam ordinationem et relationem, quia fides
      informis per adventum gratiae incipit complete ordinari in finem et in Deum tendere et eidem
      complacere. Concedendae sunt igitur rationes ostendentes fidem informem fieri formatam per
      adventum gratiae.</p>
        </div>
        <div xml:id="bb-d1e21010-Dd1e201">
          <head xml:id="bb-d1e21010-Hd1e203">Ad Rationes</head>
          <p xml:id="bb-d1e21010-d1e206">Ad illud vero quod primo obicitur in contrarium, quod nullum peccatum efficitur formatum,
      ergo etc., dicendum quod non est simile. Facilius enim est aliquid deformari quam informari,
      quia plura exiguntur ad bonum quam ad malum ; ideo non sequitur, quodsi habitus substratus
      virtutis possit obliquari, quod peccatum et vitium possit rectificari. Et ex eadem causa non
      sequitur, quodsi peccatum non potest fieri formatum, quod virtus non potest fieri informis.
      Aliter etiam potest dici quod peccatum dupliciter potest accipi, videlicet abstracte et
      concrete. Si abstracte accipiatur, impossibile est peccatum posse formari, cum sit malitia
      pura ; si autem accipiatur concrete, ut dicatur peccat um aliqua habilitas animae, in qua
      est deformatio malitiae - utpote cum aliquis abstinet propter vanam gloriam, ipsa
      abstinentia efficitur ei culpa - hoc modo ratione talis habitus substrati, qui deformatur a
      culpa, potest informari a gratia. Et per hunc modum dicimus virtutem formatam effici
      informem, ratione videlicet habitus substrati, qui indiffereris est ad statum culpae et
      gratiae.</p>
          <p xml:id="bb-d1e21010-d1e209">Ad illud quod obicitur, quod opus mortuum non potest fieri vivum, dicendum quod non est
      simile. Opus enim transit nec manet nisi in sua radice ; ideo impossibile est aliquod opus
      vivificari, quod a radice vivente ortum non sumpserit. Et pro tanto dicimus opera facta in
      caritate posse reviviscere, quae autem extra caritatem facta sunt vivificari non posse ;
      gratia enim illa non posset attingere, cum simpliciter cesserint in praeteritum. Non sic
      autem est de habitibus virtutum informium, quae manent in anima post ipsius gratiae adventum
      et per ipsam gratiam possunt venustari et decorari et in finem ordinari.</p>
          <p xml:id="bb-d1e21010-d1e212">Ad illud quod obicitur, quod nullum accidens potest alterari, dicendum quod hoc verum est
      secundum propriam mutationem ; sed nihil prohibet intelligere alterationem fieri in
      accidente ratione alterationis factae in subiecto ; sicut albedo modo est clara, modo
      obscura ratione alterationis factae in subiecto proprio ; et color modo est tenebrosus, modo
      est luminosus ratione transmutationis factae in perspicuo sibi coniuncto. Sic fides modo est
      informis, modo formata ratione alterationis factae in anima, quae modo habet gratiam, modo
      privatur ipsa per culpam.</p>
          <p xml:id="bb-d1e21010-d1e215">Ad illud quod obicitur, quod ex his quae sunt diversorum generum non fit unum per
      essentiam, iam patet responsio, quoniam, sicut praedictum fuit, informatio habitus informis
      virtutis a gratia non est per essentialem unionem, sed magis secundum quamdam ordinationem
      et directionem in finem. Nam, proprie loquendo, accidentia non habent materiam et formam,
      sed quod dicitur habitus informis esse materia fidei et illud quod superinducitur esse
      forma, hoc est secundum quamdam comparationem, sicut prius dictum est de lumine et colore.
      Unde sicut, quando dico colorem illuminatum, dico duo, tamen per modum unius, propter hoc
      quod ordinantur ad unum actum, videlicet ad movendum visum, sic, quando dico fidem formatam,
      duo dico, videlicet fidem et gratiam, tamen per modum unius, propter hoc quod ordinantur ad
      unum opus meritorium, scilicet ad credendum in Deum.</p>
          <p xml:id="bb-d1e21010-d1e219">Ad illud quod obicitur, quod fides informis non fransmutatur nisi accidentaliter, dicendum
      quod transmutatio accidentalis in genere naturae potest esse essentialis in genere morum ;
      sicut patet de aliquo actu qui per privationem alicuius circumstantiae accidentalis est in
      genere vitii et per positionem est in genere virtutis. Per hunc modum est intelligendum in.
      proposito. Quamvis enim illi habitui accidat esse cum gratia vel sine gratia, essentiale
      tamen est ei esse cum gratia, prout est principium meriti. Praeterea, ipse habitus fidei
      informis, et iam gratia circumscripta, tenet rationem virtutis ; ideo ex hoc non potest
      concludi quin fides sit sub genere virtutis tamquam sub proprio genere.</p>
          <p xml:id="bb-d1e21010-d1e222">Ad illud quod obicitur, quod sicut se habet anima ad suas potentias, sic se habet gratia ad
      virtutes, dicendum quod ista non est omnimoda similitudo, pro eo quod non est tanta
      diversitas ipsius gratiae ad virtutes quantum ad earum principium formale sicut animae ad
      suas vires, quemadmodum in secundo libro ostensmn fuit, ubi fuit haec quaestio pertractata.
      Virtutes enim non dicuntur esse virtutes ipsius gratiae, per quas ipsa gratia operetur,
      sicut anima operatur per suas potentias. Nec est intelligendum quod gratia et virtus sint in
      diversis subiectis. Haec enim ducunt in imaginationem falsam, in hanc videlicet quod gratia
      omnino ita veniat in animam et eius potentias sicut anima venit in corpus et eius organa.
      Tunc enim necessario oporteret quod, gratia abeunte per peccatum, expellerentur omnes
      habitus virtutum quos secum defert ; quod ex ipsa experientia planum est esse falsum. Et
      ideo ratio illa non concludit, quia accipit pro simili quod valde est dissimile.</p>
          <p xml:id="bb-d1e21010-d1e225">Potest autem accipi simile de infusione gratiae et virtutum in pluvia et terra. seminata,
      sicut de informatione virtutum a gratia accipitur in lumine et colore. Si enim una pluvia
      adveniat in terram in sunt plantata diversa semina quae non germinaverunt, facit illam
      germinare et secundum diversitatem seminum diversas plantas producere. Si vero iam alias
      germinavit, sed propter defectum aquae iam arefactae sunt plantae, tunc pluvia denuo veniens
      facit illas plantas virescere. Sic gratia adveniens in animam, in qua sunt seminaria
      habituum virtutum, facit ipsam germinare ita quod, ipsa habita, habentur per consequens et
      virtutes et continue facit illa germina crescere, quousque perducat usque ad perfectionem.
      Et si contingat merito peccati humorem gratiae auferri, habitus illi virtutum efficiuntur
      quasi aridi ; et postmodum, si restituatur pluvia et humor, gratiae, non oportet quod anima
      iterum de novo germinet ; sed illa quae germinavit per humorem gratiae advenientem iterum
      reviviscunt. Sic satis aperte intelligi potest qualiter gratia cum virtutibus simul
      infundatur in animam et quare aliquando simul dicitur infundi cum habitibus substratis,
      aliquando vero minime, cum tamen gratia, quantum est de se, infundatur semper
      uniformiter.</p>
          <p xml:id="bb-d1e21010-d1e228">Quod autem seminaria virtutum quantum ad habitus substratos sint plantata in natura mentis
      rationalis, expresse potest haberi ab <name ref="#Augustine">Augustino</name> in multis locis, et a <name ref="#Bernard">Bernardo</name>, in 10
      capitulo De amore Dei, et in libro De collationibus sanctorum Patrum, et in aliis locis
      pluribus. Quidquid tamen sit de hoc, quia quaestio ista alibi habet locum, ad praesens
      tantum sufficiat dixisse de quaestione proposita quod, iuxta sententiam et opinionem
      <name ref="#Lombard">Magistri</name>, illa positio videtur esse verior, quae dicit quod fides informis per advenientem
      gratiam fiat formata, sive formetur ab ipsa gratia mediate sive immediate.</p>
        </div>
      </div>
    </body>
  </text>
</TEI>