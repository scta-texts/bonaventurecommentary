<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e4148">
        <head xml:id="bb-d4e4148-Hd1e108">Quaestio 1</head>
        <head xml:id="bb-d4e4148-Hd1e111" type="question-title">Utrum Baptismus in digne suscipientibus deleat omnem
          culpam.</head>
        <div xml:id="bb-d4e4148-Dd1e114" type="rationes-principales">
          <head xml:id="bb-d4e4148-Hd1e116">Rationes principales</head>
          <p xml:id="bb-d4e4148-d1e119">Et quod in digne suscipientibus deleat omnem culpam, ostenditur sic. Super illud Exodi
            14, 28 : <quote xml:id="bb-d4e4148-Qd1e121" ana="#ex14_28">Nec unus ex eis remansit</quote>, Glossa : <quote xml:id="bb-d4e4148-Qd1e124">Omnia
              peccata ablata sunt in Baptismo, potentia diaboli est submersa</quote>.</p>
          <p xml:id="bb-d4e4148-d1e128">Item, baptizatus, si statim post Baptismum moreretur, evolaret, sicut dicunt Sancti et
            Beda quod <quote xml:id="bb-d4e4148-Qd1e130">baptismus aperit caelum</quote> ; sed nullus statim evolat in quo est
            aliqua culpa, quia perfectio gloriae non compatitur culpam : ergo Baptismus delet omnem
            culpam.</p>
          <p xml:id="bb-d4e4148-d1e134">Item, quantulacumque gratia delet omne mortale et etiam veniale, de quo est contritio :
            ergo, si sacramentum Baptismi aliquid addit, videtur quod deleat omnem culpam.</p>
          <p xml:id="bb-d4e4148-d1e137">Item, sacramentum Baptismi est remedium perfectum, cum sit fundamentum legis
            perfectionis : ergo, cum originale peccatum privaverit hominem innocentia directe et
            principaliter, non delet perfecte originale, nisi restituendo innocentiam. Sed non est
            innocens simpliciter nisi qui caret omni, culpa : ergo videtur etc.</p>
          <p xml:id="bb-d4e4148-d1e141">Contra : Diversorum morborum diversae sunt medicinae, sicut dicit <name ref="#Jerome">Hieronymus</name> : <quote xml:id="bb-d4e4148-Qd1e146">Quod non sanat oculum sanat calcaneum</quote>. Ergo, cum
            culpae sint diversae, non tantum specie, sed genere, utpote originalis et actualis et
            mortalis, ergo ad hoc, quod curentur necesse est quod diversae adhibeantur spirituales
            medicinae. Sed Baptismus est unicum sacramentum : ergo non delet omnem culpam.</p>
          <p xml:id="bb-d4e4148-d1e150">Item, gratia baptismalis est gratia incipientium ; sed status incipientium magis est
            compassibilis culpae quam proficientium et perfectorum, et gratia incipiens magis
            compatitur culpam quam proficiens vel perfecta ; sed gratia in proficientibus et etiam
            perfectis compatitur aliquam culpam, scilicet venialem : ergo multo fortius gratia
            baptismalis.</p>
          <p xml:id="bb-d4e4148-d1e153">Item, esto quod aliquis accedat ad Baptismum cum motu venialis peccati, aut datur ei
            effectus sacramenti aut non. Si non, ergo est fictus ; sed quicumque est fictus peccat
            mortaliter : ergo veniale peccatum illi est mortale ; quod stultum videtur, si quis hoc
            dicit, quia ad nihil novum obligatur. Si autem non est fictus, ergo recipit gratiam ; et
            constans est quod illa non delet culpam, quia tunc simul esset et non esset : ergo
            gratia baptismalis non delet omnem culpam.</p>
          <p xml:id="bb-d4e4148-d1e156">Item, si Baptismus delet omnem culpam, cum sacramenta non sint nobis necessaria nisi ad
            culpam delendam, quia si non esset peccatum, non esset sacramentum, ergo cetera
            superfluunt.</p>
          <p xml:id="bb-d4e4148-d1e159">Et ideo quaeritur utrum talis effectus debuerit dari alicui sacramento et quare magis
            sacramento Baptismi quam alicui aliorum.</p>
        </div>
        <div xml:id="bb-d4e4148-Dd1e163">
          <head xml:id="bb-d4e4148-Hd1e165">Conclusio</head>
          <head xml:id="bb-d4e4148-Hd1e168" type="question-title">In baptismo digne suscepto deletur omnis culpa, et restituitur
            homo in pristinam innocentiam quoad animam.</head>
          <p xml:id="bb-d4e4148-d1e171">Respondeo : Dicendum quod sicut auctoritates dicunt et magistri communiter asserunt, in
            sacramento Baptismi, si plene percipitur eius efficacia et remedium, omnis culpa deletur
            et restituitur homo in pristinam innocentiam quantum ad animam.</p>
          <p xml:id="bb-d4e4148-d1e174">Si quaeratur ratio huius, dicendum quod huius ratio causalis fuit divina liberalitas,
            quae tantam huic sacramento contulit efficaciam. Si autem quaeratur ratio huius, potest
            congruitas triplex assignari. Prima potest esse ex parte eius contra quod Baptismus est.
            Baptismus enim proprie est contra originale, quod inter omnia peccata peiores in anima
            reliquit sequelas et cuius corruptio est universalis et magna ; et ideo congruum fuit ut
            Deus magnae efficaciae remedium institueret in contrarium, ut sicut in corruptione
            illius morbi manifestatur rigor divinae iustitiae, sic etiam in remedio manifestaretur
            dulcedo divinae misericordiae, ut non solum ille morbus, sed omnia quae consequuntur
            annexa, huius remedii virtute deleantur. Et hoc est quod dicitur ad Romanos 5, 15 :
              <quote xml:id="bb-d4e4148-Qd1e176" ana="#rom5_15">Non sicut delictum, ita et donum</quote> etc.</p>
          <p xml:id="bb-d4e4148-d1e180">Secunda congruitas est ratione eius ad quod est, quia scilicet est ad regenerandum.
            Unde in hoc sacramento transfertur homo a potestate tenebrarum in adoptionem filiorum
            Dei, et maxime aperitur largitas divinae manus in primo reditu et adventu. Et hoc est
            quod dicitur ad Titum 3, 5 : <quote xml:id="bb-d4e4148-Qd1e182" ana="#tit3_5">Per lavacrum regenerationis et
              renovationis Spiritus Sancti, quem effudit in nos abunde</quote>.</p>
          <p xml:id="bb-d4e4148-d1e187">Tertia congruitas est ratione ordinis, quia illud est primum inter omnia sacramenta et
            fundamentum ad alia ; ideo, ut perfectum sternatur fundamentum, placuit divinae
            misericordiae huic sacramento perfectam dare efficaciam ad delendam omnem culpam, ut
            posteriorum oblitus, is qui baptizatus est et quasi novus effectus, omnino ad anteriora
            extendat se. Et quia disposuit huic sacramento dare praecipuam efficaciam et quod virtus
            passionis specialiter huic sacramento adesset, ideo dedit etiam expressam significantiam
            ; hoc enim inter cetera magis indicat animam fieri sanctam et puram. Concedendum est
            ergo quod delet omnem culpam.</p>
        </div>
        <div xml:id="bb-d4e4148-Dd1e191">
          <head xml:id="bb-d4e4148-Hd1e193">Ad rationes</head>
          <p xml:id="bb-d4e4148-d1e196">Ad illud ergo quod obicitur, quod diversorum morborum diversae sunt medicinae etc.,
            dici potest quod hoc est verum in corporalibus, in quibus est arctatio virtutis ; in
            spiritualibus autem, ubi est maior communicatio bonitatis, secus est. Sed quia hoc
            diximus verum esse in spiritualibus, propter hoc quod sacramenta distincta sunt,
            dicendum quod remedium potest morbum respicere dupliciter : aut quia principaliter fit
            ad hoc aut quia hoc curat tamquam annexum. Dico ergo quod, secundum quod diversi sunt
            morbi spirituales, diversae etiam sunt medicinae sacramentales principaliter ad illos
            ordinatae. Si autem morbus habeat alium morbum coniunctum et medicina perfectam habeat
            virtutem curandi, non tantum curat principalem, sed etiam annexum ; et sic dico facere
            Baptismum.</p>
          <p xml:id="bb-d4e4148-d1e199">Ad illud quod obicitur, quod gratia baptismalis est incipientium, dicendum quod gratia
            baptismalis habet duplicem comparationem, scilicet ad bonum ad quod habilitat, et ad
            malum a quo curat, sive ad peccatum. Secundum primam comparationem competit statui.
            incipientium, sed quantum ad aliam comparationem, cum sit perfectum medicamentum, habet
            vim gratiae perfectae, et hoc ex divina ordinatione, quae in illo sacramento vult omnia
            delere et innocentiam perfecte restituere.</p>
          <p xml:id="bb-d4e4148-d1e202">Ad illud quod obicitur de motu venialis peccati, quidam respondent quod veniale tunc
            efficitur mortale, quia negligit se praeparare et ad sacramentum disponere, non quia
            idem peccatum, quod fuit veniale, fiat mortale, sed quia additur contemptus, qui est
            mortalis. Sed hic sermo durus est, quia frequenter insurgunt veniales motus, etiam cum
            spirituales homines sunt, in perceptione divinorum sacramentorum. Ideo dicunt alii quod
            est fictio dupliciter, scilicet simpliciter et secundum quid. Fictio simpliciter aufert
            totum effectum, et haec est cum voluntate mortaliter peccandi ; fictio secundum quid,
            haec est venialis, quae non impedit ingressum gratiae, sed complementum ; unde in tali
            non habet perfectum effectum. Aliter tamen potest dici quod motus venialis non facit
            fictum simpliciter, sed ad tempus, quia gratiam non expellit, sed retardat, dum non
            elevat se ad recipiendam divinam gratiam ; et quando talis motus cessat, credo quod
            statim Baptismus plenum effectum habeat et hunc motum et alia peccata deleat, etiam si
            non superveniat de illo contritio nova. </p>
          <p xml:id="bb-d4e4148-d1e205">Quod ultimo obicitur patet, quia Baptismus non est iterabilis. Et iterum, aliquae
            sequelae remanent, quae, quamvis non sint culpa, inclinant ad culpam et ideo indigent
            remediis aliis. Quare autem hoc sacramentum magis sit efficax quam alia, patet ex iam
            dictis.</p>
        </div>
      </div>
    </body>
  </text>
</TEI>