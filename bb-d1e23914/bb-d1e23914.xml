<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 26, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 26, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e23914">
        <head xml:id="bb-d1e23914-Hd1e119">III, D. 26, A. 2, Q. 3</head>
        <head xml:id="bb-d1e23914-Hd1e122" type="question-title">Utrum spes praecedat caritatem ordine naturae an e converso.</head>
        <p xml:id="bb-d1e23914-d1e125">Tertio quaeritur de spe per comparationem ad habitum caritatis, et est quaestio, utrum spes
    praecedat caritatem ordine naturae an e converso ; et loquimur hic de habitibus in
    comparatione ad actus.</p>
        <div xml:id="bb-d1e23925" type="rationes-principales">
          <head xml:id="bb-d1e23914-Hd1e130">Rationes Principales</head>
          <p xml:id="bb-d1e23914-d1e133">Et quod spes praecedat, videtur. Super illud Matthaei 1, 2 : <quote xml:id="bb-d1e23914-Qd1e135">Abraham genuit Isaac,
       Isaac genuit Iacob</quote>, Glossa, id est : <quote xml:id="bb-d1e23914-Qd1e138">Fides generat spem, spes generat
       caritatem</quote>. Ergo, si generans secundum ordinem naturae prius est generato, necesse
      est quod spes praecedat caritatem.</p>
          <p xml:id="bb-d1e23914-d1e142">Item, constructio aedificii spiritualis similis est aedificio materiali ; sed in aedificio
      materiali non solum fundamentum praecedit aedificii complementum, sed etiam paries secundum
      rectum ordinem antecedit ipsum tectum : si ergo fides assimilatur ipsi fundamento
      sustentanti et spes parieti erigenti et caritas tecto consummanti, videtur quod spes
      praecedat ipsam caritatem.</p>
          <p xml:id="bb-d1e23914-d1e145">Item, secundum naturalem ordinem imperfectum antecedit perfectum, non e converso ; sed
      caritas maior est et perfectior quam fides et spes, secundum quod dicitur I ad Corinthios
      13, 13 : <quote xml:id="bb-d1e23914-Qd1e147">Maior autem horum est caritas</quote> : ergo etc.</p>
          <p xml:id="bb-d1e23914-d1e151">Item, nullus potest amare propter se et super omnia bonum, ad quod non sperat se passe
      pervenire. Si ergo caritas diligit Deum propter se et super omnia, actus caritatis
      consequitur actum spei : ergo caritas ipsam spem.</p>
          <p xml:id="bb-d1e23914-d1e155">Sed contra : Primo auctoritate <name ref="#Lombard">Magistri</name> in littera : <quote xml:id="bb-d1e23914-Qd1e160">Spes est certa exspectatio
       futurae beatitudinis, veniens ex meritis praecedentibus ipsam spem, quam natura praeit
       caritas</quote>. Ergo secundum naturalem ordinem caritas est ante spem.</p>
          <p xml:id="bb-d1e23914-d1e164">Item, <name ref="#Augustine">Augustinus</name>, in XIV De civitate Dei, dicit quod omnis affectio oritur ex amore. Ergo
      omnis affectio recta ex amore recto. Cum ergo caritas dirigat ipsum amorem voluntatis,
      virtus autem spei dirigat unam de quatuor affectionibus, videtur quod spes sit posterior
      caritate.</p>
          <p xml:id="bb-d1e23914-d1e170">Item, nullus sperat nisi quod amat : quod enim non cupit aliquis nullo modo sperat. Ergo
      rectitudo amoris praecedit rectitudinem exspectationis ; sed caritas dirigit in amando, spes
      autem dirigit in exspectatio : ergo caritas ante spem.</p>
          <p xml:id="bb-d1e23914-d1e173">Item, timor et spes sunt duae affectiones quasi simul currentes ; unde in Glossa,
      Deuteronomii 24, 6, dicuntur esse <quote xml:id="bb-d1e23914-Qd1e175">duae molae</quote>. Sed omnis timor procedit ex
      amore : ergo et omnis spes : ergo spes gratuita procedit ex amore gratuito. Igitur secundum
      naturalem ordinem caritas antecedit spem.</p>
          <p xml:id="bb-d1e23914-d1e179">Item, quanto aliquid est communius, tanto prius ; sed omne sperandum est fimandum, et non
      convertitur : ergo communior est actus dilectionis quam actus spei ; et si communior, ergo
      prior.</p>
          <p xml:id="bb-d1e23914-d1e182">Item, is est ordo virtutis ad virtutem qui est ordo dotis ad dotem ; sed perfecta tentio,
      quae est dos correspondens spei, sequitur perfectam dilectionem, quae est dos correspondens
      caritati : ergo videtur quod in via caritas praecedat spem secundum naturalem ordinem.</p>
        </div>
        <div xml:id="bb-d1e23983">
          <head xml:id="bb-d1e23914-Hd1e188">Conclusio</head>
          <head xml:id="bb-d1e23914-Hd1e191" type="question-title">Actus spei secundum ordinem naturae antecedit actum caritatis;
      unde etiam habitus spei in comparatione ad talem actum prior est caritate, licet secundum se
      consideratus cum habilu caritatishabeat simultatem.</head>
          <p xml:id="bb-d1e23914-d1e194">Respondeo : Dicendum quod dupliciter est comparare habitum spei ad habitum caritatis, aut
      ratione habituum secundum se consideratorum aut ratione habituum comparatorum ad actus. Si
      loquamur de ipsis habitibus secundum se consideratis, sic non habent ordinem, sed
      simultatem. Omnes enim virtutes gratuitae simul infunduntur, secundum quod infra
      manifestabitur. Si autem loquamur de ipsis habitibus in comparatione ad actus, sic unus
      habet ordinem ad alterum, quia actus unius praeparat et disponit ad actum alterius et
      praeparando et disponendo est eius quodam modo principium et origo ; et ratione talis
      praeparationis et originis est ibi ordo. Quoniam igitur actus spei praeparat et disponit ad
      actum caritatis tamquam ad perfectionem et spiritualis aedificii complementum : nemo enim
      diligit aliquod bonum propter se et super omnia, nisi speret se ad illud bonum perventurum,
      hinc est quod secundum ordinem naturae actus spei antecedit actum caritatis, et bine est
      quod habitus spei in cormparatione ad talem actum caritate prior est. Unde concedendae sunt
      rationes ad istam partem.</p>
        </div>
        <div xml:id="bb-d1e23996">
          <head xml:id="bb-d1e23914-Hd1e201">Ad Rationes</head>
          <p xml:id="bb-d1e23914-d1e204">Ad illud vero quod obicitur in contrarium ex auctoritate <name ref="#Lombard">Magistri</name>, quod spem natura
      praecedit caritas, dicendum quod spes accipitur ibi vel pro re sperata vel pro ipso statu
      spei, non autem pro primo eius actu vel habitu. Posset etiam dici quod istud dicit <name ref="#Lombard">Magister</name>
      secundum suam opinionem, qua credidit caritatem non esse habitum creatum, sed Spiritum
      Sanctum, qui est principium omnium aliorum bonorum. Unde, quia in hac opinione communiter
      <name ref="#Lombard">Magister</name> non sustinetur, et illud est verbum suum, auctoritas illa nullum habet robur.</p>
          <p xml:id="bb-d1e23914-d1e216">Ad illud quod obicitur, quod amor est principium omnium affectionum, dicendum quod verum
      est de amore secundum statum imperfectum ; sed sicut amor secundum imperfectionem status est
      omnium affectionum principium, sic secundum suam perfectionem est omnium affectionum
      terminus finalis et complementum. Unde omnes affectiones animae ad id ordinantur ut Deus
      ametur perfecte ; caritas autem non nominat qualemcumque amorem, sed amorem praecipuum. Et
      ideo ex hoc non potest concludi quod caritas secundum naturalem ordinem praecedat ipsam
      spem.</p>
          <p xml:id="bb-d1e23914-d1e219">Ad illud quod obicitur, quod nullus sperat nisi quod amat, dicendum quod verum est ; sed
      tamen ex hoc non sequitur quod spes caritatem sequatur, pro eo quod caritas addit talem
      circumstantiam super amorem, quae necessario subsequitur actum sperandi et eius
      rectitudinem, sicut prius tactum est. Cum enim duplex sit motus amoris caritatis, videlicet
      amor amicitiae et amor concupiscentiae caritas amore concupiscentiae desiderat Deum super
      omnia, amore vero amicitiae similiter diligit Deum propter se et super omnia. Unde Deum
      concupiscit plus quam aliud bonum, Deo etiam bonum optat plus quam habens caritatem optet
      sibi ipsi. Amor autem concupiscentiae adeo intensus esse non potest nisi praeambula
      exspectatione. Similiter nec amor amicitiae potest esse adeo elevatus nisi praecedat
      confidentia. Nullus enim vult plus bonum alii quam sibi nisi in illum totaliter confidat ;
      nullus etiam aliquod bonum super omnia concupiscit nisi qui se ad illud aliquando
      perventurum praesumit.</p>
          <p xml:id="bb-d1e23914-d1e222">Ad illud quod obicitur, quod timor consequitur amorem, ergo et spes similiter, respondendum
      est, sicut dictum est, quod, licet haec affectio praecedat illam, tamen habitus iste in com
      paratione ad actum non praecedit ilium, propter praecipuam perfectionem quam caritas ponit
      circa actum diligendi. Praeterea, cum dicitur quod timor sequitur ad amorem, hoc non
      intelligitur de quolibet amore, sed de amore sui. Ideo enim quis timet poenam, quia se ipsum
      amat ; caritas autem non dicit principaliter amorem sui, sed amorem Dei. Et propterea non
      sequitur quod actus caritatis praecedat actum timoris ; nec ex hoc potest concludi quod
      similiter praecedat actum spei.</p>
          <p xml:id="bb-d1e23914-d1e226">Ad illud quod obicitur, quod prius est a quo non convertitur consequentia, dicendum quod
      illud habet veritatem in his quae essentialiter consequuntur ad se invicem ; in his autem
      quae se invicem concomitantur non habet veritatem. Et hoc patet, quia sequitur, si est nix,
      quod sit album, sed non convertitur ; tamen albedo nivis non praecedit ipsam nivis
      substantiam. Quoniam ergo sperare et amare sunt actus se invicem concomitantes, ideo,
      quamvis actus amandi se extendat ad diligibilia, non oportet quod sit prius secundum ordinem
      naturae. Praeterea, quamvis caritas generalior sit a parte obiecti, tamen spes generalior et
      in plus est a parte subiecti. Omnis enim viator, qui habet caritatem, habet spem ; sed non
      convertitur, quia spes potest esse in peccatore ; et ideo actus spei origine praecedit actum
      caritatis respecta subiecti, a quo uterque actus sumit originem. Et sic ratio non valet.</p>
          <p xml:id="bb-d1e23914-d1e229">Ad illud quod obicitur de dotibus, quod perfecta tentio sequitur perfectam dilectionem,
      dicendum quod illud non est usquequaque simile, propter hoc quod dotes in patria erunt
      aequalis perfectioni ; in via autem caritas maioris perfectionis et dignitatis est, quantum
      est de ratione virtutis, quam sit ipsa spes. Et ideo non oportet, quodsi in via exspectatio
      praecedit dilectionem praecipuam, quod propter hoc in patria tentio praecedat dilectionem
      perfectam. Quamvis enim virtutes aequales sint quantum ad rationem merendi, perfectior tamen
      est actus dilectionis quam exspectationis ; sed in gloria perfecte diligere non est maioris
      dignitatis quam perfecte habere et perfecte tenere. Unde, quamvis in via actus irascibilis
      praecedat actum concupiscibilis, non tamen sic oportet esse in patria, ubi est reformatio
      perfecta, immo potest esse e contrario. Sunt autem et hic alii modi respondendi, qui causa
      brevitatis omittuntur ad praesens propter hoc quod trahunt extra materiam istam ad ordinem
      et distinctionem ipsarum dotum.</p>
        </div>
      </div>
    </body>
  </text>
</TEI>