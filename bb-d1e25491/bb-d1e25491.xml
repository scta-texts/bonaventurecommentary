<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 27, A. 2, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 27, A. 2, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e25491">
        <head xml:id="bb-d1e25491-Hd1e119">III, D. 27, A. 2, Q. 5</head>
        <head xml:id="bb-d1e25491-Hd1e122" type="question-title">Utrum actus dilectionis in Deum habeat modum.</head>
        <p xml:id="bb-d1e25491-d1e125">Quinto quaeritur, utrum actus dilectionis in Deum habeat modum.</p>
        <div xml:id="bb-d1e25502" type="rationes-principales">
          <head xml:id="bb-d1e25491-Hd1e130">Rationes Principales</head>
          <p xml:id="bb-d1e25491-d1e133">Et quod sic, videtur. Sapientiae 11, 21 : <quote xml:id="bb-d1e25491-Qd1e135">Omnia in numero et mensura et pondere
       disposuisti, Domine</quote>. Ergo motus caritatis in Deum mensuram habet ; et omne quod
      habet mensuram, habet modum : ergo necesse est motum dilectionis in Deum esse
      modificatum.</p>
          <p xml:id="bb-d1e25491-d1e139">Item, omne finitum est terminatum, et omne terminatum est mensuratum, et omne tale est
      modificatum. Ergo, a primo, omne finitum habet modum ; sed motus caritatis in Deum est
      finitus, cum sit creatus et a virtute finita : ergo necesse est ipsum habere modum.</p>
          <p xml:id="bb-d1e25491-d1e142">Item, sapientia est supra caritatem, sicut dicit <name ref="#Bernard">Bernardus</name>, in libro De amore Dei, quod
       <quote xml:id="bb-d1e25491-Qd1e147">amor proficit in caritatem et caritas in sapientiam</quote>. Sed sapientiam oportet
      habere modum, secundum quod dicit Apostolus ad Romanos 12, 3 : <quote xml:id="bb-d1e25491-Qd1e150">Non plus sapere quam
       oportet sapere</quote> etc. Si ergo sapientia debet habere modum, pari ratione videtur,
      immo multo fortiori, quod ipsa caritas habeat modum.</p>
          <p xml:id="bb-d1e25491-d1e154">Item, modus, species et ordo ad se invicem comparantur sicut unum, verum et bonum ; sed
      bonum praesupponit verum, et verum praesupponit unum : ergo pari ratione ordo praesupponit
      speciem, et species praesupponit modum. Sed motus caritatis in Deum est ordinatus : ergo et
      modificatus</p>
          <p xml:id="bb-d1e25491-d1e158">Sed contra : <name ref="#Bernard">Bernardus</name>, De diligendo Deo : <quote xml:id="bb-d1e25491-Qd1e163">Causa diligendi Deum Deus est ; modus est
       sine modo diligere</quote> ; et iterum : <quote xml:id="bb-d1e25491-Qd1e166">Mihi fides tanto plus dicit Deum amandum,
       quanto me pluris ipsum aestimandum intelligo</quote>. Sed intelligo quod ipse pluris
      aestimandus est quam ego in infinitum : ergo in infinitum est diligendus ; sed nihil tale
      habet modum ; ergo motus caritatis non habet modum.</p>
          <p xml:id="bb-d1e25491-d1e170">Item, ratio diligendi Deum est ipsa summa Bonitas ; sed summa Bonitas est infinita, non
      habens modum neque mensuram : ergo et habitus qui movere et inclinare habet secundum
      rationem illam : videtur ergo quod motus dilectionis in Deum non habeat terminum neque
      modum.</p>
          <p xml:id="bb-d1e25491-d1e173">Item, caritas est aequa ponderatrix, cum sit affectio ordinata ; sed qui aequaliter et
      ordinate ponderat, appretiatur et amat unumquodque quantum est appretiandum et amandum : si
      ergo summum Bonum in infinitum excedit oinne bonum creatum, videtur quod motus caritatis in
      Deum in infinitum excedat motum caritatis in proximum : ergo non videtur quod habeat
      modum.</p>
          <p xml:id="bb-d1e25491-d1e176">Item, omne quod habet modum per sui excessum potest vitiari. Ergo, si motus caritatis in
      Deum modum haberet, per suum excessum vitiari posset ; sed nemo vituperabilis est,
      quantumcumque diligat Deum affectuose et intense : si ergo motus caritatis in Deum non
      potest vitiari per excessum, videtur quod in se non habeat modum.</p>
        </div>
        <div xml:id="bb-d1e25554">
          <head xml:id="bb-d1e25491-Hd1e182">Conclusio</head>
          <head xml:id="bb-d1e25491-Hd1e185" type="question-title">Actus dilectionis ergo Deum habet modum ex virtutis limitatione et
      debitarum circumstantiarum additione, sed non modum ex mediatione inter superfluum et
      diminutum.</head>
          <p xml:id="bb-d1e25491-d1e188">Respondeo : Dicendum quod tripliciter potest dici aliquis actus habere modum : uno modo per
      limitationem quantum ad se ipsum ; alio modo per aggregationem circumstantiarum ; tertio
      modo ex mediatione inter superfluum et diminutum. Primo modo est dicere quod modum habet
      actus omnis virtutis creatae. Omnis enim virtus creata finita est et limitata ; et ideo
      omnis actus eius finitatem habet et mod um, loquendo de limitatione et finitate non secundum
      possibilitatem, sed secundum actum. Secundo vero modo est dicere modum esse circa actum
      virtutis moralis et meritoriae, quia nullus actus fit laudabiliter, nisi ad eum concurrant
      debitae circumstantiae. Tertio modo est dicere quod modum habet actus omnis virtutis
      cardinalis sive politicae. Omnes enim in medietate consistunt inter superfluum et diminutum,
      ex hoc ipso quod habent obiectum creatum et finitum.</p>
          <p xml:id="bb-d1e25491-d1e191">Quoniam ergo caritas est virtus creata et virtus gratuita et virtus theologica, hinc est
      quod actus eius modum habet ex virtutis limitatione ; modum etiam habet ex debitarum
      circumstantiarum additione, ut patet, quia. modus, qui est circa actum caritatis, est ut
      quis diligat Deum super omnia et propter se ex toto corde, ex tota anima et ex tota mente.
      Sed modum ilium, qui est ex mediatione inter superfluum et diminutum, non habet, quia
      obiectum eius est immensum et infinitum.</p>
          <p xml:id="bb-d1e25491-d1e194">Ex his patet responsio ad quaestionem propositam, quia motus dilectionis in Deum, quodam
      modo accipiendi modum, modificari habet, quodam modo vero minime. Et secundum hoc currunt
      rationes ad oppositas partes. Nam rationes, quae ad primam partem inducuntur, quae ostendunt
      motum caritatis habere modum, coneludunt de modo qui consistit in limitatione actus quantum
      ad se ipsum. Illa tamen ratio de sapientia non cogit, quia sapientia uno modo dicta est a
      sapere, alio modo dicta est a sapore ita quod uno modo consistit in cognitione, alio modo in
      affectione. Et secundum quod consistit in affectione, sic dicit <name ref="#Bernard">Bernardus</name> quod caritas
      crescit in sapientiam ; et hoc modo non habet vitiari per excessum. Secundum autem quod
      consisfit in cognitione, sic potest vitiari per excessum et curiositatem perscrutationis ;
      sed hoc modo non est superior ad caritatem nec illa dignior : et ideo non sequitur quod
      motus caritatis in Deum habeat modum, secundum quod modus dicit medium inter superfluum et
      diminutum. Aliae vero tres rationes verum concludunt, et ideo concedendae sunt.</p>
        </div>
        <div xml:id="bb-d1e25576">
          <head xml:id="bb-d1e25491-Hd1e204">Ad Rationes</head>
          <p xml:id="bb-d1e25491-d1e207">Ad rationes vero quae ad oppositum adducuntur, similiter plana est responsio. Nam illud
      <name ref="#Bernard">Bernardi</name>, De diligendo Deo, quod Deus diligendus est sine modo, non tollit modum debitae
      circumstantiae vel finitatem virtutis creatae ; sed hoc tollit quod nemo debet sibi terminum
      infra virtutem suam praefigere, quia nemo potest superflue Deum diligere, et ita aufert
      modum tertio modo dictum.</p>
          <p xml:id="bb-d1e25491-d1e213">Ad illud quod obicitur, quod ratio diligendi Deum est Bonitas infinita, dicendum quod,
      licet caritas moveat conformiter illi rationi secundum quod potest, nunquam tamen facit
      aequalem ; et ideo, quamvis ipsa summa Bonitas sit infinita, non tamen propter hoc oportet
      quod affectio caritatis, quae movetur secundum illam, habeat infinitatem et careat omni
      mensura ; pro eo quod sicut lux claritatis divinae, quam sumus visuri in patria, est in se
      infinita, tamen finite cognoscetur a nobis, et claritas cognoscibilis in infinitum excedet
      claritatem nostrae cognitionis : sic etiam intelligendum est ex parte affectionis quod multo
      maior erit bonitas illius. summi Boni amabilis quam sit affectio amantis.</p>
          <p xml:id="bb-d1e25491-d1e216">Ad illud quod obicitur, quod caritas est aequa ponderatrix, dicendum quod verum est ; hoc
      etiam verum est quod in infinitum plus diligit Deum quam creaturam ; sed tamen non propter
      hoc sequitur quod diligat Deum. omnino infinite sine mensura, quia linea in infinitum
      excedit punctum et tamen ipsa in se finita est.</p>
          <p xml:id="bb-d1e25491-d1e219">Ad ultimum quod obicitur de excessu, patet responsio, quia obicit de modo, qui non solum
      est ex parte virtutis moventis, sed etiam ex parte obiecti, qui etiam medium locum tenet
      respectu superflui et diminuti ; et hunc non est reperire circa actum dilectionis Dei, sicut
      prius factum est, propter immensitatem ipsius obiecti.</p>
        </div>
      </div>
    </body>
  </text>
</TEI>