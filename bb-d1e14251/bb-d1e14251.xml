<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 15, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 15, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e14251">
        <head xml:id="bb-d1e14251-Hd1e119">III, D. 15, A. 2, Q. 1</head>
        <head xml:id="bb-d1e14251-Hd1e122" type="question-title">Utrum Christus habuerit ignorantiam in rationali.</head>
        <p xml:id="bb-d1e14251-d1e125">Circa primum sic proceditur et quaeritur, utrum Christus habuerit ignorantiam in
    rationali.</p>
        <div xml:id="bb-d1e14251-Dd1e128" type="rationes-principales">
          <head xml:id="bb-d1e14251-Hd1e130">Rationes Principales</head>
          <p xml:id="bb-d1e14251-d1e133">Et quod sic, videtur. Primo, auctoritate <name ref="#JohnDamascenus">Damasceni</name> : <quote xml:id="bb-d1e14251-Qd1e138">Oportet scire quod servilem et
       ignorantem naturam assumpsit</quote> ; loquitur de Verbo incarnato. Ergo natura assumpta
      in Christo fuit ignorans : habuit igitur defectum ignorantiae.</p>
          <p xml:id="bb-d1e14251-d1e142">Item, <name ref="#Ambrose">Ambrosius</name>, in libro 1 De Spiritu Sancto : <quote xml:id="bb-d1e14251-Qd1e147">Per humanam imprudentiam quod adhuc
       non didicit ignorat</quote>. Ergo habuit ignorantiam.</p>
          <p xml:id="bb-d1e14251-d1e151">Item, Leo Papa, in homilia de Epiphania : <quote xml:id="bb-d1e14251-Qd1e153">Adoraverunt infantem, in nullo ab aliorum
       generalitate discretum</quote>. Sed generaliter alii infantes sunt ignorantes : ergo et
      Christus in sua infantia habuit ignorantiam.</p>
          <p xml:id="bb-d1e14251-d1e157">Item, scientia inflat ; sed Christus summe se humiliavit et defectus illos assumpsit qui
      faciunt ad humilitatem : ergo habuit in se defectum et inopiam scientiae. Sed iste defectus
      est ignorantia ; ergo etc.</p>
          <p xml:id="bb-d1e14251-d1e161">Item, Christus in sua infantia habuit defectum eloquentiae, quamvis esset Verbum Patris, ut
      veritatem humanae naturae in se ostenderet. Ergo pari ratione, quamvis esset sapientia
      Patris, secundum humanam naturam debuit habere defectum sapientiae ; sed hic est ignorantia
      : ergo etc.</p>
          <p xml:id="bb-d1e14251-d1e164">Item, quamvis Christus esset virtus Patris - iuxta illud quod dicit Apostolus, 1 ad
      Corinthios 1, 24 : Dicimus Christum Dei virtutem et Dei sapientiam - habuit tamen defectum
      virium iuxta exigentiam humanae natutae. Videtur igitur pari ratione quod habuerit defectum
      sapientiae.</p>
          <p xml:id="bb-d1e14251-d1e167">Sed contra : Assumptio carnis fuit opus divinae sapientiae ; sed sapientia, secundum quod
      huiusmodi, non est principium ignorantiae : ergo Christus non assumpsit defectum illum qui
      est ignorantia.</p>
          <p xml:id="bb-d1e14251-d1e170">Item, Christus venerat nos docere ; sed ignorantis non est docere : ergo non debuit
      ignorantiam assumere.</p>
          <p xml:id="bb-d1e14251-d1e173">Item, nulli nisi scienti credendum est ; sed Christus ad hoc venit in carnem ut crederemus
      in eum : ergo videtur quod cum sapientia debuerit venire, non cum ignorantia.</p>
          <p xml:id="bb-d1e14251-d1e176">Item, anima illa non potuit uniri Verbo quin esset deiformis ; sed deiformitas tollit
      obscuritatem ignorantiae : ergo videtur quod impossibile fuerit Christum secundum humanam
      naturam defectum ignorantiae in se assumere.</p>
        </div>
        <div xml:id="bb-d1e14251-Dd1e180">
          <head xml:id="bb-d1e14251-Hd1e182">Conclusio</head>
          <head xml:id="bb-d1e14251-Hd1e185" type="question-title">Christus non habuit defectum ignorantiae.</head>
          <p xml:id="bb-d1e14251-d1e188">Respondeo : Dicendum quod, sicut dicit <name ref="#Lombard">Magister</name> in littera, Christus non habuit defectum
      ignorantiae. Et ratio huius est : quia ipsum non decebat nec nobis expediebat. Ipsum non
      decebat, quia anima eius debuit esse deiformis, ac per hoc repleta luce sapientiae et
      rectitudine iustitiae ; ignorantia autem privatio est scientiae et potest esse via in
      errorem et obliquationem a rectitudine iustitiae, ac per hoc Christo non competebat. Nobis
      etiam non expediebat, quos venerat redimere et dirigere. Si enim defectum ignorantiae
      habuisset, nos redimere nescivisset ; dirigere etiam nescivisset, quia et, si caecus caeco
      ducatum praebeat, ambo in foveam cadunt. Et ideo nec ipsum decebat nec nobis expediebat quod
      talem defectum assumeret. Concedendum est igitur Christum defectum ignorantiae nequaquam in
      se habuisse. Et rationes ad hoc inductae sunt concedendae.</p>
        </div>
        <div xml:id="bb-d1e14251-Dd1e196">
          <head xml:id="bb-d1e14251-Hd1e198">Ad Rationes</head>
          <p xml:id="bb-d1e14251-d1e201">Ad illud vero quod obicitur de <name ref="#JohnDamascenus">Damasceno</name>, quod assumpsit naturam servilem et ignorantem,
      dicendum quod ignorantia et servilitas non attribuitur naturae assumptae ratione illius
      singularis naturae quae fuit Verbo copulata in unitatem personae, sed quantum ad alias
      naturae consimiles in specie, quasi dicat : assumpsit naturam nostram, quae est ignorans,
      non in Christo, sed in nobis.</p>
          <p xml:id="bb-d1e14251-d1e207">Ad illud <name ref="#Ambrose">Ambrosii</name>, quod dicitur Christum ignorasse quod non didicit, dieendum quod quaedam
      est scientia simplicis notitiae, quaedam experientiae. <name ref="#Ambrose">Ambrosius</name> autem non loquitur ibi de
      ignorantia prout dicit privationem cuiuscumque scientiae, sed prout dicit privationem
      experientiae, secundum quod in praecedentibus determinatum est.</p>
          <p xml:id="bb-d1e14251-d1e216">Ad illud quod obicitur de Leone Papa, quod infans ille in nullo erat ab aliorum
      generalitate discretus, dicendum quod Leo Papa loquitur quantum ad ea quae exterius
      apparebant ; nam quantum ad ea quae intrinsecus latebant, in multis ab aliis differebat.</p>
          <p xml:id="bb-d1e14251-d1e219">Ad illud quod obicitur, quod scientia inflat, dicendum quod est loqui de scientia prout est
      absque caritate vel prout est caritati coniuncta. Si prout est a caritate divisa, sic dicit
      Apostolus quod inflat. Si autem prout est caritati coniuncta, sic non est via ad
      inflationem, sed potius ad rectitudinem et aedificationem et humilitatem. Ex cognitione enim
      sui et Dei consurgit perfectio humilitatis ; et hoc secundo modo fuit in Christo.</p>
          <p xml:id="bb-d1e14251-d1e223">Ad illud quod obicitur, quod in Christo fuit defectus eloquentiae, ergo siiniliter et
      sapientiae, dicendum quod non est simile, quia in defectu eloquentiae, sicut in aliis
      necessitatibus infantilibus, manifestabatur veritas naturae assumptae ; defectus autem
      sapientiae interius latet ; ideo ad nihil valuisset, si in Christo fuisset. Et ideo non est
      simile.</p>
          <p xml:id="bb-d1e14251-d1e226">Ad illud quod obicitur, quod Christus, Dei virtus, habuit defectum virium, dicendum quod
      non est simile, tum quia defectus virium exterius apparebat et in carne erat, defectus vero
      sapientiae interius erat in anima, quae ad unionem sui cum Verbo a primordio debuit esse
      perfecte disposita ; tum etiam quia defectus virium est materia exercendae virtutis, non sic
      autem defectus cognitionis, quin potius impedit. Ideo non est simile hinc et inde.</p>
        </div>
      </div>
    </body>
  </text>
</TEI>