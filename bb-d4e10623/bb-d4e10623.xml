<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e10623">
        <head xml:id="bb-d4e10623-Hd1e106">Quaestio 1</head>
        <head xml:id="bb-d4e10623-Hd1e109" type="question-title">Utrum Christus sit in Sacramento altaris secundum
          veritatem.</head>
        <div xml:id="bb-d4e10623-Dd1e114" type="rationes-principales">
          <head xml:id="bb-d4e10623-Hd1e114">Rationes principales</head>
          <p xml:id="bb-d4e10623-d1e117">Et quod sit in altari secundum veritatem, videtur : Quia Dominus dixit : <quote xml:id="bb-d4e10623-Qd1e119" source="http://scta.info/resource/mt26_26 http://scta.info/resource/mc14_22 http://scta.info/resource/lc22_19">Hoc est corpus meum</quote> : ergo si mentiri non
            potuit, quod demonstravit fuit corpus suum ; et dedit ilium ritum secundum quem ipse
            confecit : ergo, cum modo conficitur secundum illum ritum, verum corpus Christi est in
            altari. Si dicas quod illud non intelligitur per identitatem, sed per significationem,
            sicut illud : Petra est Christus ; ergo secundum hoc per significationem similiter
            posset dici de manna, agno paschali et sacrificio Melchisedech : tunc ergo non erit
            differentia inter sacramentum Novae Legis et Veteris.</p>
          <p xml:id="bb-d4e10623-d1e123">Item, I ad Corinthios 10, 16 : <quote xml:id="bb-d4e10623-Qd1e125" source="http://scta.info/resource/Icor10_16">Panis, quem frangimus, nonne
              participatio corporis Domini est ?</quote> Ergo etc. Si dicas quod hoc similiter
            dicitur per significationem, contra : Apostolus postea infert, 11 capitulo, 21 : <quote xml:id="bb-d4e10623-Qd1e128" source="http://scta.info/resource/Icor11_21">Itaque qui manducat et bibit indigne reus est corporis et sanguinis
              Domini</quote>. Sed si hoc verum esset quia signum, tunc similiter, quia haec vox
            Christus est signum, qui pronuntiaret in peccato esset reus corporis et sanguinis ; quod
            falsum est.</p>
          <p xml:id="bb-d4e10623-d1e132">Item, Matthaei ultimo, 20 : <quote xml:id="bb-d4e10623-Qd1e134" source="http://scta.info/resource/mt28_20">Ecce ego vobiscum sum usque ad
              consummationem saeculi</quote>. Constat quod hoc non dicit quantum ad Apostolos, quia
            ante sunt mortui : ergo quantum ad credentes ; sed non quantum ad effectum divinitatis
            et gratiae - quia secundum divinitatem est cum omnibus hominibus, secundum gratiam non
            est semper cum fidelibus omnibus - intelligit ergo secundum humanitatem. Sed hoc non
            visibiliter, sed sub sacramento : ergo etc.</p>
          <p xml:id="bb-d4e10623-d1e138">Item, ratione videtur quia caro Christi vere est cibus ; sed cibus qui non exponitur ad
            cibandum est frustra : ergo, si caro Christi non est frustra, exponitur ad cibandum. Sed
            non in se nec visibiliter, ne generet horrorem : ergo est vera caro Christi sub
            sacramento.</p>
          <p xml:id="bb-d4e10623-d1e142">Item, Christus pro salute nostra carnem suam veram exposuit ad patiendum, cum adhuc
            essemus iniusti. Ergo, si multo magis debet diligere iustos, carnem ergo, suam veram
            exponet ad reficiendum, non tantum signa : ergo etc.</p>
          <p xml:id="bb-d4e10623-d1e145">Item, ars et virtus circa difficile, et quanto difficilius est credere, tanto magis
            meritorium ; sed quod Christus sit in sacramento sicut in signo tantum, nullam habet
            difficultatem ; quod autem sit in sacramento veraciter sicut in caelo, hoc maximam habet
            difficultatem : ergo hoc maxime meritorium est credere. Ergo si debuit facere quod magis
            esset meritorium, patet etc.</p>
          <p xml:id="bb-d4e10623-d1e148">Contra : Ostenditur quod non sit ibi secundum veritatem, primo per impossibilitatem,
            quia corpus Christi non ante erat in altari et nunc est. Ergo aliquo genere motus est
            mutatum ; sed non mutatione locali, quia tunc a caelo recederet : ergo aliquo alio
            genere mutationis. Sed aliae species motus solum cadunt circa mutabile et alterabile ;
            corpus autem Christi glorificatum impossibile est variari : ergo etc.</p>
          <p xml:id="bb-d4e10623-d1e151">Item, nihil est nec potest esse extra terminum substantiae suae ; sed corpus Christi in
            caelo existens habet ibi terminum suae substantiae : ergo impossibile est, quod sit
            alibi quam in caelo ; ergo impossibile est, quod sit secundum veritatem in hoc
            sacramento : ergo, si est ibi, est solum sicut in signo.</p>
          <p xml:id="bb-d4e10623-d1e154">Item, hoc ipsum ostenditur propter congruitatem, quia sacramenta instituta sunt propter
            humiliationem, ut homo in inferioribus se quaereret et inveniret salutem. Ergo, cum
            corpus Christi verum non sit inferius, non congruit sacramento.</p>
          <p xml:id="bb-d4e10623-d1e157">Item, omnia sacramenta sunt ad Dei honorificationem et reverentiam ; sed, si corpus
            Christi verum esset ibi, cum reverentia sit a loco, in quo est, se elongare, sicut
            dictum est Moysi, Exodi 3, 5 : Solve calceamentum etc., nullus deberet ad hoc
            sacramentum accedere. Si ergo institutum est ut homo accedat, salva reverentia, non est
            ibi corpus verum.</p>
          <p xml:id="bb-d4e10623-d1e161">Item, hoc ipsum ostenditur etiam propter inutilitatem, quia Ioannis 6, 64 dicitur :
            Caro non prodest quidquam. Ergo caro secundum sui veritatem non reficit : ergo, si non
            debet in hoc sacramento esse aliquid quod non prosit, non ergo est ibi Christus secundum
            carnem.</p>
          <p xml:id="bb-d4e10623-d1e164">Item, gratia quae datur in hoc sacramento est a Deo ; sed Deus Christus aeque bene
            operatur ubi non est secundum praesentiam corporis - sicut ubi est sicut patet in filio
            reguli, unde reprehenditur regulus, quia corporalem praesentiam quaerebat - ergo nulla
            esset ibi utilitas.</p>
        </div>
        <div xml:id="bb-d4e10623-Dd1e170">
          <head xml:id="bb-d4e10623-Hd1e170">Conclusio</head>
          <head xml:id="bb-d4e10623-Hd1e173" type="question-title">Christum esse in Sacramento altaris secundum veritatem, et
            fidei pietas docet et Sacramenti dignitati congruit</head>
          <p xml:id="bb-d4e10623-d1e176">Respondeo : Sicut tangit <name ref="#Lombard">Magister</name>, opinio quorumdam fuit et
            error pessimus, quod Christus non esset in altari nisi tantum sicut in signo, et dicitur
            manducari, quia signum eius accipitur et manducatur. Et hoc quidem volunt habere per
            simile in aliis, quia in aqua Baptismi non est gratia sicut contenta, sed tantum sicut
            in signo. Et ad hoc quidem videntur pietate moveri, quasi nemo sit dignus tangere nedum
            comedere veram carnem Dei. Sed iste est error pessimus et contra pietatem fidei, quae
            tantum sibi beneficium a Deo datum recognoscit et gratias agit quod in carne sua et
            natura propria nobiscum sit. Est etiam contra sacramenti dignitatem et excellentiam, in
            quo relucet divina potentia, sapientia et bonitas altius ceteris sacramentis ; unde
            cetera sacramenta excellit et quasi consummativum est aliorum omnium, sicut caritas
            omnium virtutum.</p>
          <p xml:id="bb-d4e10623-d1e182">Primum igitur hic manifestatur Dei potentia in operis singularitate. Cum enim panis in
            Christi corpus verum et integrum in multis altaribus convertitur, nullo remanente
            communi, et subito hoc fit : ostendit se Deus posse supra omnem potentiam operativam in
            conversione, supra imaginativam in hoc quod idem est in pluribus locis, supra
            intellectivam in hoc quod tam magnum et integrum in tam parva specie facit existere non
            contractum.</p>
        </div>
        <div xml:id="bb-d4e10623-Dd1e188">
          <head xml:id="bb-d4e10623-Hd1e188">Ad rationes</head>
          <p xml:id="bb-d4e10623-d1e191">Ex hoc patet responsio ad illud quod obicitur de impossibilitate. Dicendum enim est
            quod, quamvis natura hoc non possit facere neque ratio. intelligere, tamen Deus potest
            multa in corpus Christi convertere ; et ex hoc corpus Christi est in multis locis, non
            per mutationem quae fit in Christo, sed in pane qui convertitur in ipsum.</p>
          <p xml:id="bb-d4e10623-d1e194">Similiter patet aliud. Quamvis enim corpus Christi terminum habeat in caelo quantum ad
            existentiam naturalem, non tamen. habet quantum ad potestatem conversionis, secundum
            quam alibi potest corpus converti in ipsum ; et ideo illa virtute supernaturali fit
            alibi qua aliud convertitur in ipsum ; et hoc melius patebit in tertio problemate.</p>
          <p xml:id="bb-d4e10623-d1e197">Relucet autem sapientia in congruitate. Christus enim Dominus noster satis magnum
            populum Domino acquisierat, ipsos in suo corpore mystico uniendo. In hoc autem corpore,
            quod est Ecclesia, sunt multi et diversi, sunt viatores et infirmi, sunt etiam
            quotidianis peccatis circumdati. Quia sunt multi in uno corpore, indigent connexione ;
            quia viatores, indigent refectione ; quia quotidianis peccatis implicati, indigent
            oblatione ; et haec quidem non tantum interius fienda erant per gratiam virtutum, sed
            exterius per gratiam sacramentorum. Congruum ergo fuit ut haberent unum exterius
            connecteris sicut habebant unum interius ; sed illud unum debuit esse ubi erant membra,
            et ita, cum in multis locis sint membra, debuit tale esse quod congrueret esse in multis
            locis. Sed hoc non est nisi Deus vel Divinitati unitum ; sed Deus est interius,
            Divinitati unitum est corpus Christi ; ergo corpus Christi debuit dari in sacramento
            exteriori, quod est unum in quo omnes fideles uniuntur in manducando unam et eamdem
            escam. Congruebat etiam, ut haberent exterius reficiens in sacramento ; sed reficiens
            animam non est nisi Deus vel Deo unitum ; et hoc est corpus Christi verum : et ita
            congruum fuit ut corpus Christi verum in sacramento isto esset. Congruebat etiam ut
            haberent oblationem exteriorem ; sed Dominus unica oblatione offerendo se omnes alias
            oblationes evacuaverat : ergo, si non debuit reficere quod destruxerat, debuit dare
            nobis illam eamdem quam obtulit et non aliam. Ergo sicut corpus Christi verum fuit
            oblatum in cruce, ita sacrificatur in altari.</p>
          <p xml:id="bb-d4e10623-d1e200">Et ex hoc patet quod non valet quod obicit propter congruitatem. Quod obicit, quod homo
            non humiliatur in hoc sacramento, dicendum quod immo, quia in signo exteriori visibili
            est humiliatio. Praeterea, in hoc super omnia humiliatur et captivatur hominis
            intellectus, quia credere compellitur quod nullatenus potest comprehendere. Praeter hoc
            etiam in hoc sacramento est exemplum totius humilitatis, quia Dominus maiestatis tam
            modico et paupere pallio adhuc in exemplum humilitatis et paupertatis vestitur.</p>
          <p xml:id="bb-d4e10623-d1e204">Ad illud quod obicitur de reverentia, dicendum quod reverentia non tantum fit Deo
            recedendo, sed etiam humiliter ad ipsum accedendo, maxime cum ipse vocat ; quia, si homo
            non iret cum vocatur, non esset reverentia, sed stultitia.</p>
          <p xml:id="bb-d4e10623-d1e207">Apparet etiam tertio divina bonitas in utilitate. Nam ex hoc quod Christus est ibi
            corporaliter praesens, fidei meritum augetur, dum hoc credit quod nullatenus ratione
            cognoscit. Caritatis etiam devotio inflammatur, quando sentit Dominum sibi praesentem in
            carne ; sicut enim ad praesentiam ignis expellitur frigus, sic ad praesentiam carnis
            Christi expellitur tepor. Unde Damascenus dicit quod <quote xml:id="bb-d4e10623-Qd1e209">caro Christi est tanquam
              carbo ignitus</quote>. Item, spei fiducia sublevatur ; dum enim ipsum eumdem offert
            Patri qui oblatus est in cruce, quis est qui non confidat exaudiri ?</p>
          <p xml:id="bb-d4e10623-d1e213">Per hoc etiam patet , quod obicit de inutilitate, quia quod dicit Dominus : Caro non
            prodest quidquam, intelligit : carnaliter intelligenti. Ille autem intelligit
            carnaliter, non qui intelligit carnem esse praesentem, sed qui intelligit Christum
            manducari secundum quod comeditur caro cuiuslibet animalis per frusta. Sed tamen multum
            prodest eam veraciter assumenti sub sacramento.</p>
          <p xml:id="bb-d4e10623-d1e216">Similiter patet aliud, quia praesentia corporis non auget Dei virtutem ; sed congruum
            est quod Dominus ex sua praesentia corporali aliquod munus specialius tribuat ; et licet
            non valeat illi qui credit eum non posse operari nisi ubi est corporaliter, credenti
            tamen multum valet, sicut multum valuit Zachaeo praesentia corporis.</p>
        </div>
      </div>
    </body>
  </text>
</TEI>