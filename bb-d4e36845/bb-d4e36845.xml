<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e36845">
        <head xml:id="bb-d4e36845-Hd1e108">Quaestio 1</head>
        <head xml:id="bb-d4e36845-Hd1e111" type="question-title">Utrum in celebrandis nuptiis debeat tempus. observari.</head>
        <div xml:id="bb-d4e36845-Dd1e114" type="rationes-principales">
          <head xml:id="bb-d4e36845-Hd1e116">Rationes principales</head>
          <p xml:id="bb-d4e36845-d1e119">Circa primum ostenditur quod tempus debeat observari : primo, per illud quod dicitur
            Ecclesiastis 3, 5 : <quote xml:id="bb-d4e36845-Qd1e121" source="http://scta.info/resource/qoh3_5">Tempus amplexandi et tempus longe fieri ab
              amplexibus</quote>. Ergo videtur quod non omni tempore liceat nuptias celebrare.</p>
          <p xml:id="bb-d4e36845-d1e125">Item, <ref xml:id="bb-d4e36845-Rd1e127" target="http://scta.info/resource/gd-p2c33q4-d1e271">Causa XXXIII,
              quaestione 4, Nicolaus</ref> : <quote xml:id="bb-d4e36845-Qd1e130">Nec uxorem ducere nec convivia facere in
              quadragesimali tempore ullo modo convenire posse arbitror</quote>.</p>
          <p xml:id="bb-d4e36845-d1e134">Item, secundum omnium mores, tempus celebrationis nuptiarum est tempus solemnitatis et
            gaudii carnalis, quia vehemens est amoris conversio ad haec ; sed haec non competit
            fieri in tempore deputato ad sanctificationem spiritus : ergo etc.</p>
          <p xml:id="bb-d4e36845-d1e137">Item, plus est nuptias celebrare quam debitum solvere ; sed in actu carnali, ad hoc
            quod fiat recte et honeste, servanda sunt tempora : ergo multo fortius in contractione
            Matrimonii sive nuptiarum celebratione prima.</p>
          <p xml:id="bb-d4e36845-d1e141">Contra : Ad Galatas 4, 10-11 : <quote xml:id="bb-d4e36845-Qd1e143" source="http://scta.info/resource/gal4_10">Dies observatis et menses et
              tempora et annos</quote> ; et post : <quote xml:id="bb-d4e36845-Qd1e146" source="http://scta.info/resource/gal4_11">Timeo, ne absque causa
              laboraverim in vobis</quote>. Ergo videtur quod illud. sit haereticum tempora
            observare : ergo videtur quod quolibet tempore bonum sit nuptias celebrare.</p>
          <p xml:id="bb-d4e36845-d1e150">Item, in aliorum sacramentorum perceptione non est determinatio temporum nisi ex sola
            congruitate, nec servantur communiter temporum determinationes. Ergo videtur similiter
            quod nec in Matrimonio et sponsae traductione.</p>
          <p xml:id="bb-d4e36845-d1e153">Item, Matrimonium est sanctum et bonum, cum sit sacramentum ; ergo in diebus sacris
            competens est ipsum celebrare.</p>
          <p xml:id="bb-d4e36845-d1e156">Item, si Matrimonium repugnat diebus poenitentiae, non est secundum rationem sui ; sed
            potius ratione abusus. Ergo potius deberet in nuptiis prohiberi et interdici abusus quam
            tempus.</p>
          <p xml:id="bb-d4e36845-d1e159">Est igitur quaestio : propter quid tantum ista tria tempora interdicuntur quae ponuntur
            in littera ; et magis haec tempora et in hoc Sacramento quam in alio ?</p>
        </div>
        <div xml:id="bb-d4e36845-Dd1e163">
          <head xml:id="bb-d4e36845-Hd1e165">Conclusio</head>
          <head xml:id="bb-d4e36845-Hd1e168">Ob duplicem rationem aliquibus temporibus interdictum est publicas solemnitates
            nuptiarum celebrare</head>
          <p xml:id="bb-d4e36845-d1e171">Respondeo : Dicendum quod duplex est ratio quare in his tribus temporibus interdictum
            est nuptias celebrari, una scilicet moralis, alia figuralis : moralis quidem, quia in
            his tribus temporibus anni propter praecipuarum solemnitatum exspectationem, in quibus
            consueverunt fideles communicare, scilicet Natali Domini, Pascha et Pentecoste, debent
            se fideles praeparare ut Dominum suum possint digne et reverenter excipere ; et per hoc
            debent sensum a terrenis aliquatenus elevare. Et quoniam in sponsae traductione et
            nuptiarum celebratione, propter novitatem, vehementer animus convertitur ad id quod
            deorsum est et ad gaudia vana, ideo ista tria tempora ex rationabili causa sunt
            interdicta, scilicet tempus Adventus usque ad octavas Epiphaniae, tempus a Septuagesima
            usque ad Octavas Paschae, tempus a tertio die ante Ascensionem usque ad Octavas
            Pentecostes ; et quia multae abusiones fiunt, quae his temporibus non conveniunt. Alia
            est ratio figuralis, scilicet quia in his temporibus sunt dies ieiuniorum ; et sicut
            dicitur Matthaei 9, 15 : Non debent filii sponsi lugere, quamdiu cum illis est sponsus ;
            cum autem auferetur etc. ; ideo quodam modo in his diebus signatur absentia sponsi, et
            ideo in talibus diebus non debet fieri sponsi et sponsae coniunctio nec nuptiarum
            celebratio. Unde non est interdictum contrahi sponsalia vel Matrimonium in his diebus
            per simplicem consensum ; sed interdictum est nuptias celebrari et sponsam in domum viri
            adduci ; et hoc totum congruitatis rationem exigit, pro eo quod est constitutio
            humana.</p>
        </div>
        <div xml:id="bb-d4e36845-Dd1e175">
          <head xml:id="bb-d4e36845-Hd1e177">Ad rationes</head>
          <p xml:id="bb-d4e36845-d1e180">Ad illud ergo quod obicitur, quod non sunt tempora observanda, dicendum quod tempora
            observari est tripliciter : aut enim tempora observantur quantum ad naturam in his quae
            subsunt naturae, ut quantum ad actum seminandi et navigandi ; aut tempora servantur in
            his quae sunt supra naturam, sicut sunt ea quae sunt gratiae et liberi arbitrii ; aut
            tempora observantur secundum spiritualem institutionem in exsecutione spiritualium, ut
            dies instituta ad colendum Natale Domini observanda est, ut in ea amplius laudetur Deus.
            Primum quidem non est peccatum nec tertium, sed secundum ; et hoc modo non fit
            observatio in Matrimonio, quia non observatur lunatio neque temporum variatio, nisi
            secundum quod statutum est ad cultum Dei ; unde non est observatio ratione temporis, sed
            magis ratione cultus divini.</p>
          <p xml:id="bb-d4e36845-d1e183">Ad illud quod obicitur, quod in aliis non interdicitur tempus, patet responsio, quia
            hoc sacramentum habet aliquid speciale, tum ratione actus carnalis, tum etiam ratione
            significationis.</p>
          <p xml:id="bb-d4e36845-d1e186">Ad illud quod obicitur, quod est sanctum et bonum, dicendum quod verum est ; attamen
            habet annexum aliquid quod tempus orationis impedit ; et si impedit post primam
            coniunctionem, quanto magis in prima, ubi est maior ardor et ardentior affectio.</p>
          <p xml:id="bb-d4e36845-d1e189">Ad illud quod obicitur, quod abusus deberet interdici, dicendum quod non solum ratione
            abusus, sed etiam ratione usus habet aliquod praestare impedimentum. Praeterea, facilius
            est determinare tempus et melius observatur quam si prohiberetur gaudium superfluum.
            Quod ultimo quaeritur iam determinatum est.</p>
        </div>
      </div>
    </body>
  </text>
</TEI>