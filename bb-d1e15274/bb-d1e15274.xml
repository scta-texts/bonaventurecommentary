<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 16, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 16, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e15274">
        <head xml:id="bb-d1e15274-Hd1e119">III, D. 16, A. 2, Q. 3</head>
        <head xml:id="bb-d1e15274-Hd1e122" type="question-title">Utrum dolor fuerit intensior in parte rationali animae Christi an in
    parte sensuali.</head>
        <p xml:id="bb-d1e15274-d1e125">Tertio quaeritur, in qua parte animae Christi fuerit dolor intensior, utrum in parte
    rationali an in parte sensuali.</p>
        <div xml:id="bb-d1e15285" type="rationes-principales">
          <head xml:id="bb-d1e15274-Hd1e130">Rationes Principales</head>
          <p xml:id="bb-d1e15274-d1e133">Et quod in parte sensuali, videtur. Illud magis patitur ad praesentiam affligentis, quod
      magis est passibile ; sed sensualitas in Christo erat magis passibilis quam ipsa ratio, erat
      enim fragilior : ergo videtur quod magis affligebatur anima Christi secundum sensualitatem
      quam affligeretur secundum rationem.</p>
          <p xml:id="bb-d1e15274-d1e136">Item, omne illud quod magis in patiendo a consolatione elongatur magis patitur et
      affligitur ; sed sensualitas plus recedebat a gaudio in passione quam ipsa ratio, sicut
      manifestum est : ergo etc.</p>
          <p xml:id="bb-d1e15274-d1e139">Item, ubi magis viget passio timoris, ibidem magis intenditur passio doloris ; sed Christus
      plus timebat secundum sensualitatem quam secundum rationem - secundum enim rationem securus
      erat, licet sensualitas formidaret - ergo pari ratione plus dolebat ex parte sensualitatis
      quam rationis.</p>
          <p xml:id="bb-d1e15274-d1e142">Item, sicut gaudium est in coniunctione convenientis cum convenienti, ita dolor est in
      separatione : ergo ibi est maior dolor, ubi est separatio. magis convenientis ; sed anima
      plus convenit cum carne secundum sensualitatem quam secundum rationem, sicut dicit
      <name ref="#Augustine">Augustinus</name>, in libro De spiritu et anima : ergo etc.</p>
          <p xml:id="bb-d1e15274-d1e149">Item, quod magis alligatur alicui et plus indiget illo magis patitur et affligitur in
      illius corruptione et amissione ; sed sensualitas magis alligatur carni et plus indiget
      carne ad suam operationem exercendam quam ratio : ergo, carne patiente, plus affligebatur
      anima in sensualitate quam in ratione.</p>
          <p xml:id="bb-d1e15274-d1e152">Sed contra : Sicut dicit <name ref="#Augustine">Augustinus</name>, De civitate Dei : <quote xml:id="bb-d1e15274-Qd1e157">Dolor est testimonium bonae
       naturae</quote>. Ergo in meliori natura intensior est dolor ; sed melior est natura animae
      secundum rationem quam secundum sensualitatem : ergo intensior est dolor ex parte rationis
      quam ex parte sensualitatis.</p>
          <p xml:id="bb-d1e15274-d1e161">Item, quod ex pluribus causis dolet intensius dolet quam quod ex una tantum ; sed dolor
      erat in sensualitate tantum ex carne, ratio vero non tantum condolebat carni, sed etiam
      sensualitati et nobis : ergo videtur quod intensior erat dolor in ratione quam in
      sensualitate.</p>
          <p xml:id="bb-d1e15274-d1e164">Item, ubi est intensior amor, ibi est intensior dolor ; sed Christus magis diligebat in
      nobis vitam gratiae quam in se diligeret vitam naturae : ergo magis dolebat de hoc quod nos
      amiseramus vitam gratiae quam de hoc quod ipse amittebat vitam naturae. Sed primus dolor
      erat in ratione, secundus in sensualitate : ergo magis doluit secundum rationem quam
      secundum sensualitatem.</p>
          <p xml:id="bb-d1e15274-d1e167">Item, in ea parte intensior est dolor quae habet maiorem rationem dolendi ; sed sensualitas
      non habebat rationem dolendi nisi propter afflictionem carnis suae, ratio vero habebat
      rationem dolendi propter dehonorationem maiestatis divinae ; sed magis dolendum est de Dei
      inhonoratione quam de carnis afflictione ; et Christus dolebat secundum quod debebat : ergo
      intensior dolor erat in Christo quantum ad partem rationalem quam quantum ad partem
      sensuatem.</p>
          <p xml:id="bb-d1e15274-d1e170">Item, Christus diligebat alios sicut se ipsum, quia perfectam habebat caritatem. Ergo
      tantum dolebat de separatione aliorum a Deo, quantum si ipse separaretur ab ipso ; sed
      constans est quod omnis anima recta plus doleret de separatione a Deo quam de separatione a
      corpore proprio : ergo anima Christi plus compatiebatur aliis quam propriae carni. Si ergo
      compassio respectu alionm erat in ratione, compassio respectu carnis erat in sensualitate ;
      ergo intensior dolor erat secundum partem rationalem quam secundum sensualitatem.</p>
        </div>
        <div xml:id="bb-d1e15331">
          <head xml:id="bb-d1e15274-Hd1e176">Conclusio</head>
          <head xml:id="bb-d1e15274-Hd1e179" type="question-title">Quoad dolorem passionis Christus magis doluit in parte sensuali,
      quoad dolorem compassionis magis in parte rationali; ipse autem dolor compassionis fuit
      intensior quam dolor passionis.</head>
          <p xml:id="bb-d1e15274-d1e182">Respondeo : Ad praedictorum intelligentiam est notandum quod in Christo duplex dolor fuit,
      secundum quod dicunt Sancti, videlicet dolor passionis et dolor compassionis, et uterque
      dolor intensus fuit et acerbus. Multum enim in se doluit, et multum nobis condoluit ; et
      uterque istorum. dolorum et in.sensualitate fuit et in ratione, sed ordine permutato. Nam
      dolor passionis et carnis primo attingebat animam secundum sensualitatem et deinde secundum
      alias vires. Dolor vero compassionis primo erat in ratione et ex ratiorie redundabat in
      sensualitatem. Sicut enim, ratione nostra dolente pro peccatis nostris, geniit sensualitas
      et lacrymatur, sic et Christus, quia multum.pro peccatis nostris doluit, de peccatis nostris
      flevit.</p>
          <p xml:id="bb-d1e15274-d1e185">Cum ergo comparamus dolorem sensualitatis ad dolorem rationis ; hoc potest esse in duplici
      genere. Et si quidem intelligatur de dolore passionis, cum ille primo sensualitatem
      attingeret, concedendum est animam Christi secundum partem sensualem magis doluisse, sicut
      ostendunt rationes ad primam partem. Si vero intelligatur de dolore compassionis, quo
      interius afficiebatur propter scelera nostra, cum ille ortum et originem habeat a ratione ;
      concedendum est ipsum magis secundum rationem doluisse, sicut ostendunt rationes ad partem
      sequentem inductae. Et sic patet responsio ad quaestionem propositam, patet etiam responsio
      ad obiecta. Membra enim huius quaestionis habent se sicut excedentia et excessa, et obiecta
      verum concludunt secundum diversas vias.</p>
          <p xml:id="bb-d1e15274-d1e188">Si quis autem ulterius quaerat, cum ratio et sensualitas secundum duo genera doloris mutuo
      se excedant, quis eorum fuerit intensior in Christo, utrum videlicet dolor passionis vel
      compassionis ; responderi potest quod dolor compassionis fuit intensior. Et ratio huius est,
      quia quamvis magna causa esset dolendi in sensualitate propter separationem ipsius a carne,
      magna etiam esset dispositio ad dolendum propter optimam complexionem ; in dolore tamen
      compassionis amplior erat ratio dolendi propter inhonorationem Dei et separationem hostram a
      Deo, maior etiam erat dispositio ad dolendum propter dilectionis nimietatem. Secundum enim
      quod dilectio maior est, secundum hoc sunt ptagae compassionis maiores. Unde multo plus
      compassio Christi excessit aliorum compassioties quam passio passiones, sicut fuit in eo
      maior excellentia dilectionis quam passionis respectu aliorum ; licet in utroque multum
      excederet. Et quod ille dolor intensior fuerit, colligitur ex duplici signo. Unum est, quod
      maluit animam suam a corpore eparari quam quod nos essemus a Deo separati. Aliud vero signum
      est, quod flevit pro peccatis nostris, et non flevit pro poenis corporis sui, sicut
      <name ref="#Bernard">Bernardus</name> dicit ; planctus autem signum est amaritudinis et doloris. Et ideo hoc eleganter
      exprimit cancellarius Philippus in quadam prosula valde notabili et devota. Ait enim sic :
      <!--this is verse, I dont know if you want to mark the line breaks-->Homo, vide quid pro te
      patior ! Ad te clamo qui pro te morior. Vide poenas quipus afficior, Vide clavas quibus
      confodior ! Cum sit tantus dolor exterior, Interior tamen planctus est gravior, Tam ingratum
      dum te experior.</p>
        </div>
      </div>
    </body>
  </text>
</TEI>