<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 12, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 12, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e11383">
        <head xml:id="bb-d1e11383-Hd1e119">III, D. 12, A. 1, Q. 1</head>
        <head xml:id="bb-d1e11383-Hd1e122" type="question-title">Utrum decuerit Filium Dei assumere humanam naturam de massa
    perditionis.</head>
        <p xml:id="bb-d1e11383-d1e125">Circa primum sic proceditur et quaeritur, utrum decuerit Filium Dei assumere humanam naturam
    de massa perditionis sive de genere Adam.</p>
        <div xml:id="bb-d1e11383-Dd1e128" type="rationes-principales">
          <p xml:id="bb-d1e11383-d1e130"> Et quod non, videtur. Alterius qualitatis et naturae debet esse morbus et medicina. Ergo,
      si Christus ratione naturae assumptae fuit humani generis medicina, videtur igitur quod eius
      caro non debuerit formari de massa corrupta.</p>
          <p xml:id="bb-d1e11383-d1e133">Item, nobili formae nobilis debet aptari materia. Ergo, si anima Christi fuit purissima cet
      immunis ab omni peccato, videtur quod caro Christi debuerit esse ab omni corruptione aliena
      : non ergo de massa corrupta, ac per hoc nec de genere Adam.</p>
          <p xml:id="bb-d1e11383-d1e136">Item, improperium parentum redundat in prolem, secundum quod dicit Sapiens ; sed Christus
      debuit esse omnino immunis ab omni peccati improperio : ergo non debuit esse de genere
      hominis primi.</p>
          <p xml:id="bb-d1e11383-d1e139">Item, debitum parentum imputatur proli ; sed Mediator debuit esse absque omni debito, ut
      eius solutio omnino acceptaretur a Deo, sicut dicit <name ref="#Anselm">Anselmus</name> : ergo non debuit exite de
      genere Adae.</p>
          <p xml:id="bb-d1e11383-d1e145">Sed contra : Ad Hebraeos 2, 11 : <quote xml:id="bb-d1e11383-Qd1e147" ana="#hebr2_11">Qui sanctificat et qui
       sanctificatur, ex uno omnes</quote> ; sed Christus est qui sanctificat, qui vero
      sanctificantur sunt filii Adam : videtur igitur quod sicut alii sunt de genere Adae, ita
      Christus fuerit et debuerit esse.</p>
          <p xml:id="bb-d1e11383-d1e152">Item, pro culpa hominis non decet nisi hominem satisfacere : ergo pro culpa omnium filiorum
      Adae et ipsius Adae nullus debet satisfacere nisi qui sit filius Adam ; sed Christus
      satisfecit pro culpa nostra : ergo debuit esse de nostro genere et de nostra massa.</p>
          <p xml:id="bb-d1e11383-d1e155">Item, si homo stetisset, nulli alii generi creaturae esset obnoxius. tamquam per ipsum
      haberet stare. Ergo, si homo per Christum revocatur in pristinam dignitatem, videtur quod
      nulli alii generi creaturae debuit esse obnoxius, tamquam per illud resurgeret ; sed
      resurrexit per Christum : ergo videtur quod Christus secundum carnem debuit esse de genere
      carnis vitiatae.</p>
          <p xml:id="bb-d1e11383-d1e158">Item, tanto congruentior est mediator, quanto proximior est utriusque generi. Si ergo
      congruentissimus mediator fuit Christus inter homines peccatores et Deum, ergo debuit esse
      de genere hominum peccatorum.</p>
        </div>
        <div xml:id="bb-d1e11383-Dd1e162">
          <head xml:id="bb-d1e11383-Hd1e164">Conclusio</head>
          <head xml:id="bb-d1e11383-Hd1e167" type="question-title"/>
          <p xml:id="bb-d1e11383-d1e169">Respondeo : Dicendum quod absque dubio Dei Filius potuisset carnem assumere aliunde quam de
      massa corrupta, sive aliunde quam ex his qui processerunt de genere Adam ; magis tamen
      congruebat quod de genere Adae carnem assumeret. Et licet multae sint congruentiae quae nos
      latent, iuxta multiformitatem sapientiae Dei, tamen secundum verba et dicta Sanctorum
      quatuor possunt rationes congruentiae assignari.</p>
          <p xml:id="bb-d1e11383-d1e172">Prima est propter conservandam rectitudinem iustitiae, ut videlicet eiusdem generis esset
      satisfactor et praevaricator. Nam si alterius generis esset, non attribueretur eidem generi
      satisfactio cui et offensio ; ac per hoc non recte servaretur iustitiae rectitudo, quae ab
      illo genere requirit emendam in quo reperit praecedentem offensam.</p>
          <p xml:id="bb-d1e11383-d1e175">Secunda est propter manifestandam dulcedinem misericordiae, ut videlicet ipse Dominus, qui
      ab homine contemptus fuerat tamquam ab adversario et inimico, ipse idem generi humano
      uniretur in Christo in unitatem personae ; in quo manifestatur mira Dei condescensio in hoc
      quod ipse genus humanum sibi inimicum coniungere voluit in indissolubile vinculum, iuxta
      illud quod dicitur ad Romanos 5, 8 : <quote xml:id="bb-d1e11383-Qd1e177" ana="#rom5_8">Commendat autem caritatem suam
       Deus</quote> etc.</p>
          <p xml:id="bb-d1e11383-d1e182">Tertia ratio est ad declarandam. ordinationem sapientiae, quae quidem ordinatio nullo
      potest infringi vitio. Decreverat enim. Deus et ordinaverat ut genus humanum totum
      multiplicaretur et disseminaretur ex uno, propter repraesentationem illius universalis
      principii, quod Deus est ; nec hoc per peccatum infringi debuit : et ideo Christus, Mediator
      Dei et hominum, homo verus, non aliunde, sed de massa totius generis humani debuit
      formari.</p>
          <p xml:id="bb-d1e11383-d1e185">Quarta vero ratio est ad conservandam altitudinem humanae naturae, quam Deus in tanta
      dignitate condiderat ut nulli alii generi creaturae, sed soli Deo esset obnoxia. Si ergo non
      modicum est obnoxia Redemptori, decens est ut Redemptor aut solum esset Deus aut, si haberet
      in se genus naturae creatae, hoc esset de genere illius massae quae ortum habet a lumbis
      Adae.</p>
          <p xml:id="bb-d1e11383-d1e188">Propter has igitur quatuor rationes congruentiae, quae apparent manifeste et a verbis
      Sanctorum habent firmitatem, concedendum est quod, non solum fuit congruum quod Christus
      assumeret carnem de nostro genere ad reparationem humanae naturae, verum etiam hoc ; magis
      fuit congruum quam quod alio modo faceret, licet alio modo facere posset. Unde rationes hoc
      probantes sunt concedendae.</p>
        </div>
        <div xml:id="bb-d1e11383-Dd1e193">
          <head xml:id="bb-d1e11383-Hd1e195">Ad rationes</head>
          <p xml:id="bb-d1e11383-d1e198">Ad illud ergo quod primo obicitur, quod alterius naturae debet esse morbus et medicina,
      dicendum quod verum est pro eo tempore in quo res potest dici medicina ; alterius, inquam,
      generis, non quantum ad naturam, sed quantum ad vim curativam. Et sic fuit in Christo, quia
      ipse non erat infectus corruptione concupiscentiae, sed habebat in se plenitudinem gratiae.
      Unde et Apostolus dicit quod primus homo fuit de terra terrenus, secundus de caelo
      caelestis, non propter diversitatem naturae vel materiae, sed propter differentiam quantum
      ad qualitatem virtutis et vitii, gratiae et culpae. Quodsi velit instare quod morbus et
      medicina sunt diversarum naturarum simpliciter, dicendum quod hoc habet locum in medicina,
      cuius operatio est per vim naturae, non per actum voluntatis deliberativae.</p>
          <p xml:id="bb-d1e11383-d1e201">Ad illud quod obicitur, quod nobilis materia debet respondere nobili formae, dicendum quod
      verum est de materia disposita dispositione ultima, quae est necessitas ; sed de materia
      remota non oportet, quoniam omnis nobilitas consurgit ex forma ipsi materiae superaddita. Et
      quoniam massa humani generis non est proxima materia respectu animae Christi, ideo non
      sequitur quod corpus Christi non fuerit de illa massa ; sed caro organizata et perfecta
      complexione aptata fuit illius materia ; et de hac bene licet inferre quod valde nobilis
      fuit, cum ad nobilissimam animam aptata esset ; unde optime fuit complexionata et ab omni
      corruptione et foeditate concupiscentiae aliena. Ex hoc tamen non licet inferre quod non
      fuerit sumpta de illa corruptionis massa ; ita enim pura fuit illa caro per virtutem
      Spiritus agentem sicut si de caelesti substantia sumpta fuisset.</p>
          <p xml:id="bb-d1e11383-d1e204">Ad illud quod obicitur, quod improperium parentum redundat in filium, dicendum quod verum
      est, cum filius est imitator scelerum patris ; cum autem ei contrarius et oppositus est
      quantum ad mores, non debet in eum iuste redundare, nisi ipse filius mera sua benignitate
      improperium patris portare velit et sustinere. Et sic in proposito intelligendum est fuisse.
      Unde Christus non ex merito vel necessitate sustinuit improperium Adae, sed ex mera sua
      benignitate, ut dum ipse sustineret pro alio quod ex se non meruit, alius liberaretur ab
      improperio quod ex sua culpa promeruit.</p>
          <p xml:id="bb-d1e11383-d1e207">Ad illud quod obicitur, quod debitum parentum imputatur proli, dicendum quod hoc verum est,
      cum proles succedit parentibus in hereditate ; et quoniam Christus a parentibus
      concupiscentiam non hereditavit, per quam homo obligatur poenae, hinc est quod nullius
      poenae fuit debitor, sed liberalis et voluntarius persolutor.</p>
        </div>
      </div>
    </body>
  </text>
</TEI>