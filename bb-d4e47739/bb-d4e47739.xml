<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e47739">
        <head xml:id="bb-d4e47739-Hd1e108">Dubia</head>
        <div xml:id="bb-d4e47739-Dd1e111">
          <head xml:id="bb-d4e47739-Hd1e113">Dub. I</head>
          <p xml:id="bb-d4e47739-d1e116">In parte ista sunt dubitationes circa litteram. Et primo dubitatur de hoc quod dicit,
            quod maius erit gaudium Sanctorum in resurrectione. Videtur enim male dicere, quia
            gaudium Beatorum totum consistit in visione Dei ; sed visio Dei tota est animae, non
            corporum ; ergo, si animae sunt in statu comprehensionis et completae visionis, ergo
            ipsarum gaudium nunquam augebitur.</p>
          <p xml:id="bb-d4e47739-d1e119">Respondeo : Dicendum quod gaudium augeri est dupliciter : vel numerositate vel
            intensione sive qualitative. Augmentum gaudii quantum ad numerositatem non ponit
            augmentum in praemio essentiali, quia illud est in uno solo, sed in praemio accidentali,
            quod consistit in gaudio de bono creato ; et illud potest augeri, maxime quantum ad
            obiectum, ut de pluribus gaudeat tunc quam prius. Si loquamur intensive, sic non augetur
            nisi per accidens, quia inclinatio animae ad corpus, quae ipsam retardat ne tota
            intentione feratur in summum caelum, illa, inquam, auferetur. Et sic patet quomodo istud
            potest intelligi dupliciter. Aliqui tamen non habent pro inconvenienti quod simpliciter
            tunc augeatur et gaudium, quia magis aperietur Dei Verbum ad illuminandum, et per
            consequens ad delectandum.</p>
        </div>
        <div xml:id="bb-d4e47739-Dd1e123">
          <head xml:id="bb-d4e47739-Hd1e125">Dub. II.</head>
          <p xml:id="bb-d4e47739-d1e128">Item quaeritur de hoc quod dicit, quod animas abditis receptaculis tenet ; quaeritur,
            pro quanto dicantur abdita receptacula.</p>
          <p xml:id="bb-d4e47739-d1e131">Et dicendum quod receptacula illa dicuntur abdita, non quia sint alia receptacula
            animarum nunc et post iudicium, sed quia eadem nunc sunt nobis incognita, sed post
            iudicium et resurrectionem erunt nobis nota. Si autem quaeratur ratio, dicendum quod
            ratio huius est, ut fides habeat locum, quae est de non visis ; unde meremur et in
            credendo paradisum et in credendo infernum, cum iam non videamus. Beati enim qui non
            viderunt et crediderunt. Non tantum est autem ad fidei meritum, sed etiam ad probandum
            humanum affectum ; unde voluit Dominus quod mors nostra similis esset morti bestiarum,
            ut probaret corda filiorum hominum.</p>
        </div>
        <div xml:id="bb-d4e47739-Dd1e135">
          <head xml:id="bb-d4e47739-Hd1e137">Dub. III.</head>
          <p xml:id="bb-d4e47739-d1e140">Item quaeritur de hoc quod dicit, quod sacrificio salutari non est dubium mortuos
            adiuvari. Videtur enim falsum dicere, quia sacrificium altaris est sacramentum Ecclesiae
            ; sed sacramenta Ecclesiae non prosunt nisi in statu viatoris : ergo etc. Item,
            quaeritur iuxta hoc : cum ali sacramenta non prosint post mortem, unde est quod hoc
            Sacramentum altaris prodest ?</p>
          <p xml:id="bb-d4e47739-d1e143">Respondeo : Dicendum quod aliter prodest Sacramentum altaris vivis, aliter mortuis.
            Vivis enim prodest sub ratione sacramenti et cibi, mortuis autem prodest sub ratione
            sacrificii. In quantum enim sacramentum est, cibat et dat gratiam et perfectionem
            manducanti. In quantum autem sacrificium, Deum placat ; hostiae enim placant ; et
            quoniam Deus iratus est, non affectione, sed poenae inflictione : ideo Deum placando non
            sedat ipsius affectionem, sed remitti facit poenae acerbitatem.</p>
          <p xml:id="bb-d4e47739-d1e146">Quod quaeritur : quare alia sacramenta non prosunt ? dicendum quod aliorum
            sacramentorum dispensatio respicit actum in persona vel circa personam, sicut patet in
            Baptismo ; et ideo non potest baptizari nisi qui praesto est in aquam mergi ; sed
            sacrificium est actus pro persona. Et quoniam actus in personam requirit personam actu
            existentem, sed pro persona non, sicut Christus obtulit se Patri pro illis qui fuerunt
            et qui futuri sunt, sic sacrificium prodest his qui finierunt vitam.</p>
        </div>
        <div xml:id="bb-d4e47739-Dd1e150">
          <head xml:id="bb-d4e47739-Hd1e152">Dub. IV</head>
          <p xml:id="bb-d4e47739-d1e155">Item quaeritur de hoc quod dicit, quod pauperes Christi sibi fecerunt amicos de mammona
            iniquitatis secundum hoc obicitur, quia qui diligit alium et orat pro pecunia, dat
            spirituale pro temporali : et omnis talis est simoniacus : ergo etc.</p>
          <p xml:id="bb-d4e47739-d1e158">Respondeo : Dicendum quod mammona hic appellatur possessio terrena ; de hae facit homo
            sibi pauperes amicos, dum eorum subvenit necessitatibus ; pauperes enim Christi grati
            sunt beneficiis. Et ita patet quod beneficium temporale non est sicut finis motivus ;
            sed sicut aliquid inducens ; et quoniam hoc non principaliter intendunt, ideo propter
            hoc non orant finaliter ; et oratio non venditur, sed impetratur per accidens, scilicet
            per acquisitionem amoris.</p>
        </div>
        <div xml:id="bb-d4e47739-Dd1e163">
          <head xml:id="bb-d4e47739-Hd1e165">Dub. V.</head>
          <p xml:id="bb-d4e47739-d1e168">Item quaeritur de hoc quod dicitur, quod iniuria est pro Martyre orare in Ecclesia.
            Videtur enim male dicere, qui orationes pro valde bonis sunt gratiarum actiones ; sed
            qui agit gratiam pro Sanctis, non facit eis iniuriam : ergo etc. Item, quod licet nobis
            desiderare, licet et petere : sed desiderare possumus honorem Sanctorum : ergo orare
            debemus pro ipsorum honore.</p>
          <p xml:id="bb-d4e47739-d1e171">Respondeo : Dicendum quod <name ref="#Augustine">Augustinus</name> hic orare pro aliquo
            dicit orare pro eius salute ; nullus autem orat pro eo quod iam habet : si ergo constare
            debet nobis quod martyres statim beatificantur, sicut nullus debet de eorum gloria
            dubitare ; ita nullus debet pro eis orare. Si enim orat, videtur praesumere quod non
            fuerit in gloria, et ita quod non sit Martyr vere, et non tantum praesumere, sed etiam
            exterius innuere, ac per hoc iniuriam martyri facere.</p>
          <p xml:id="bb-d4e47739-d1e177">Quod ergo obicitur, quod sunt gratiarum actiones, dicendum quod istud est verum, quando
            Ecclesia de salute alicuius potest probabiliter dubitare.</p>
          <p xml:id="bb-d4e47739-d1e180">Quod obicitur, quod desiderandus est honor Sanctorum, dicendum quod verum est ; sed cum
            hoc petimus, non ipsis Sanctis petimus, sed petimus nobis, ut nobis innotescat eorum
            virtus perfecta, et detur affectio bona ad laudem divinam sive ipsorum. Si quis tamen
            contendat hoc esse orare pro martyre, dicendum quod isto modo non intelligit <name ref="#Augustine">Augustinus</name>, sed eo quod orare pro aliquo est petere salutem
            eius vel accelerationem salutis.</p>
        </div>
        <div xml:id="bb-d4e47739-Dd1e187">
          <head xml:id="bb-d4e47739-Hd1e189">Dub. VI.</head>
          <p xml:id="bb-d4e47739-d1e192">Item quaeritur de hoc quod dicit : Nec habebat tantae perfectionis merita ; quae his
            suffragiis non egerent. Videtur enim quod omnes sint tales, quia super illud II ad
            Corinthios 8, 14 : Ut illorum abundantia, Glossa : Qui vivunt in hoc saeculo non habent
            merita ad vitam sufficientia, nisi iuventur merito Christi et angelorum. Sed contrarium
            videtur, quia aut habet veram caritatem aut non. Si non, ergo nullum habet meritum ; si
            habet ergo, cum habeat Spiritum Sanctum, et ita pignus hereditatis aeternae, habet
            sufficientiam.</p>
          <p xml:id="bb-d4e47739-d1e195">Respondeo : Dicendum quod tria sunt genera hominum habentium caritatem in hac vita.
            Quidam enim habent caritatem perfectam et absolutionem ab omni culpa et poena, et tales
            sibi sufficiunt ; sed hi potius sunt in caelis quam in terris ; talium enim conversatio
            in caelis est. Quidam habent perfectum amorem, tamen propter mala, opera praecedentia
            sunt obligati ad poenam ; et tales indigent suffragiis, non ad salutis obtentionem, sed
            accelerationem. Quidam habent caritatem imperfectam, ita quod proni sunt ad casum et
            obligati sunt multis reatibus peccatorum ; et tales vivunt in hoc saeculo, licet non
            omnino se conforment saeculo, et indigent suffragiis, ut in caritate permaneant et ut
            exeuntes de terra tormenta non eos detineant.</p>
        </div>
        <div xml:id="bb-d4e47739-Dd1e199">
          <head xml:id="bb-d4e47739-Hd1e201">Dub. VII.</head>
          <p xml:id="bb-d4e47739-d1e204">Item de hoc quod dicit : Ut quodam modo eas offerant Deo etc. ; quaeritur, per quem
            modum angeli offerunt Deo petitiones nostras, utrum scilicet propter se an propter
            nos.</p>
          <p xml:id="bb-d4e47739-d1e207">Respondeo : Dicendum quod sicut videmus in causis terrenis, quod qui nescit loqui coram
            praetore, conducit advocatum qui loquatur et alleget pro ipso, sic in spiritualibus
            intelligendum quod, cum nos nec perorare, immo quasi nec balbutire sciamus coram Deo,
            quod angelus tamquam advocatus et allegator magnus in illa superna curia assumit verbum
            et orationem nostram proponit.</p>
          <p xml:id="bb-d4e47739-d1e210">Si autem quaeritur, per quem modum habeat esse, dico quod loqui nostrum et oratio
            nostra est desiderium alicuius rei vel petitio formata secundum desiderium ; et quando
            desiderium nostrum ex mera et vera et ardenti dilectione est, tunc fortiter clamamus in
            auribus Dei et tunc optime peroramus. Et quoniam affectiones nostrae sunt tepidae et
            affectiones angelorum ferventissimae et magis elevatae ad ipsum, desiderando pro nobis
            quod nos desideramus, cum accedant ad Deum familiarius et proximius, dicuntur sibi
            offerre ; et quod Deus vidit nos primo petere et approbare per os nostrum, secundo magis
            approbat per os et desiderium angelorum. Et quoniam istud dicitur nocere quod approbat,
            hinc est quod petitiones nostrae dicuntur apud Deum innotescere non solum per nos, verum
            etiam per angelos. Angeli enim dicuntur loqui Deo per affectiones voluntatis et per
            adminiculum rationis, sicut exponit <name ref="#GregoryGreat">Gregorius</name> super
            principium Iob.</p>
        </div>
        <div xml:id="bb-d4e47739-Dd1e217">
          <head xml:id="bb-d4e47739-Hd1e219">Dub. VIII.</head>
          <p xml:id="bb-d4e47739-d1e222">Item quaeritur de hoc quod dicit, quod bonum est de operibus suis eius consulere
            veritatem. Videtur enim male dicere, quia istud consilium dicit inquisitionem, et ita
            ratiocinationem ; sed angeli, ut dicit Dionysius, habent intellectum deiformem : ergo in
            eis non cadit consilium.</p>
          <p xml:id="bb-d4e47739-d1e225">Respondeo : Dicendum quod consulere aliquem hoc est dupliciter : aut ut per
            indagationem inquisitionis discussionem perveniat ad cognitionem rei dubiae, aut ut per
            illustrationem eius subito cognoscat quomodo debeat facere. Primum est humanum, secundum
            vero non solum humanum, sed etiam angelicum esse perhibetur.</p>
        </div>
        <div xml:id="bb-d4e47739-Dd1e229">
          <head xml:id="bb-d4e47739-Hd1e231">Dub. IX.</head>
          <p xml:id="bb-d4e47739-d1e234">Item quaeritur de hoc quod dicit : Ut ipsi a Deo discant etc. Videtur enim male dicere,
            quia beatus <name ref="#GregoryGreat">Gregorius</name> dicit : Quid est quod non vident
            qui videntem omnia vident ?</p>
          <p xml:id="bb-d4e47739-d1e240">Respondeo : Dicendum quod multa addiscunt angeli sive per ipsum Verbum et per alios
            angelos, sive per experientiam. Quod autem dicit <name ref="#GregoryGreat">Gregorius</name>, non intelligitur quia omnia videant, sed quia vident istud unum,
            quod est melius videre quam omnia. Unde sicut ille qui habet Deum dicitur omnia habere,
            non quia omnium sit possessor, sed quia habet illud unum cui non possunt aequiparari
            omnia, ideo per aequipollentiam vel supervalentiam dicitur habere omnia ; sic qui novit
            Deum dicitur omnia nosse.</p>
        </div>
      </div>
    </body>
  </text>
</TEI>