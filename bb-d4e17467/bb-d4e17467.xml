<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e17467">
        <head xml:id="bb-d4e17467-Hd1e108">Quaestio 1</head>
        <head xml:id="bb-d4e17467-Hd1e111" type="question-title">Utrum possibile sit Deo reconciliari per satisfactionem.</head>
        <div xml:id="bb-d4e17467-Dd1e114" type="rationes-principales">
          <head xml:id="bb-d4e17467-Hd1e116">Rationes principales</head>
          <p xml:id="bb-d4e17467-d1e119">Circa primum ostenditur quod sit possibile Deo reconciliari : Per definitionem eius
            quod est satisfacere, quia dicit <name ref="#Anselm">Anselmus</name> :
              <quote xml:id="bb-d4e17467-Qd1e124">Satisfacere est honorem debitum Deo reddere</quote>. Sed hoc est possibile
            homini : ergo possibile est satisfacere.</p>
          <p xml:id="bb-d4e17467-d1e128">Item, quanto is contra quem delinquitur misericordior est, tanto minorem exigit poenam
            ; et quanto minorem exigit poenam, tanto facilius et possibilius est ei satisfacere ;
            sed Deus est multo misericordior homine : ergo, si potest homini satisfieri, et Deo.</p>
          <p xml:id="bb-d4e17467-d1e131">Item, sufficienter aliquis punitur, quando tantum datur ei tormentum, quantum fuit
            delectamentum, quia haec est iustitia legis Moysaicae : Deuteronomii 25, 2 :
              <quote xml:id="bb-d4e17467-Qd1e133">Iuxta mensuram peccati erit et plagarum modus</quote> etc. ; et legis divinae :
            Quantum se glorificavit etc. Sed aliquis potest sibi hoc facere : ergo potest Deo
            satisfacere.</p>
          <p xml:id="bb-d4e17467-d1e137">Contra : Tanta est offensa, quantus is est qui offenditur ; sed Deus est infinitus, qui
            offenditur in peccato : ergo et offensa. Sed quanta est offensa, tanta debet esse
            satisfactio, alioquin non fit satis : ergo in infinitum oportet quod homo se puniat. Sed
            hoc est impossibile alicui : ergo non potest Deo satisfacere homo de peccato.</p>
          <p xml:id="bb-d4e17467-d1e141">Item, peccatum diaboli peccatum nostrum non excedit in infinitum, immo quanto eius
            culpa excedit humanam, tanto virtus naturae ad sustinendum mala et faciendum bona est
            fortior ; sed diabolus non potest satisfacere : ergo nec homo.</p>
          <p xml:id="bb-d4e17467-d1e144">Item, primus parens non potuit de culpa sua satisfacere, quia, cum esset homo, voluit
            in scientia assimilari Deo ; ideo ad satisfactionem necesse fuit quod Deus fieret homo ;
            sed quilibet peccator praefert voluntatem suam voluntati divinae : ergo non potest
            satisfacere.</p>
          <p xml:id="bb-d4e17467-d1e147">Item, nullus de originali potuit satisfacere nisi pet mortem Christi ; sed multo minus
            ponderat originale quam actuale : ergo etc.</p>
        </div>
        <div xml:id="bb-d4e17467-Dd1e151">
          <head xml:id="bb-d4e17467-Hd1e153">Conclusio</head>
          <head xml:id="bb-d4e17467-Hd1e156" type="question-title">Possibile est homini Deo satisfacere quod duplici via
            explicatur</head>
          <p xml:id="bb-d4e17467-d1e159">Respondeo : Dicendum quod hic est unus modus dicendi satis probabilis, quod de omni eo
            quod est in peccato non.fit satisfactio, quoniam hoc est impossibile. Unde et Deus non
            exigit satisfactionem de omni eo quod est in culpa, sed aliquid condonat per
            misericordiam, de aliquo requirit satisfactionem per iustitiam, ut simul sit hic
            misericordia et veritas ; nec unquam est satisfactio, nisi praecedat condonatio, sicut
            nunquam est meritum nisi praecedat donum gratuitum. Unde notandum quod in peccato duo
            sunt, scilicet offensa Dei et libido deordinata. Offensa Dei est infinita, et pro illa
            non fit satisfactio ; sed Dei misericordia illam remittit suam dando gratiam. Libido
            autem perversa finita est ; et quia Deus iustus est, non totum remittit, sed pro illa
            exigit poenam condignam ; et quantum ad hoc possibile est Deo satisfacere.</p>
        </div>
        <div xml:id="bb-d4e17467-Dd1e163">
          <head xml:id="bb-d4e17467-Hd1e165">Ad rationes</head>
          <p xml:id="bb-d4e17467-d1e168">1-2. Et per hoc patet responsio ad duo prima : ad primum, quia non fit satisfactio de
            offensa ; ad secundum, quia diabolus non potest satisfacere propter impossibilitatem
            percipiendi gratiam in qua remittatur sibi divina offensa.</p>
          <p xml:id="bb-d4e17467-d1e171">3-4. Patet etiam responsio ad tertium. Deus enim per misericordiam relinquit omnino
            offensam dando gratiam, sed satisfactionem exigit de ipso damno quod intulit sibi
            peccator per culpam et delectationem libidinosam. Et quia Adam intulit sibi damnum
            mortis et toti posteritati, ideo non potuit plene satisfacere nisi ille qui non esset
            mortis debitor et valeret totum genus humanum. Sed peccator quilibet, dum peccat, infert
            damnum in imaginis deformatione, quae reparabilis est, et infert damnum sibi, non aliis
            ; et ideo non est simile.</p>
          <p xml:id="bb-d4e17467-d1e174">Alius etiam modus dicendi est satis probabilis et videtur rationabilis, quod, etsi
            divina misericordia relinquat offensam homini dando gratiam, non tamen ita omnino
            relinquit quin etiam exigat de offensa satisfactionem per iustitiam. Et quia homo non
            potuit pro tanta offensa satisfacere, ideo Deus dedit ei Mediatorem, qui satisfaceret
            pro offensa. Unde in sola fide passionis Christi remittitur omnis culpa ; sine fide enim
            nullus iustificatur. Et secundum hoc dicunt quod omnis satisfactio nostra virtutem habet
            a satisfactione Christi. Sed ipsa satisfactio Christi habet effectum in membris per
            sacramentum Baptismi plenum, per sacramentum Poenitentiae secundum partem, per fidem
            autem et ante Novam Legem et etiam post, ut in his qui non possunt confiteri, effectum
            habet adhuc minorem. Unde omnis satisfactio non tantum de peccato primi parentis, sed
            etiam de aliis, fundata est super satisfactionem Mediatoris.</p>
          <p xml:id="bb-d4e17467-d1e177">Et secundum hanc viam facilis est responsio ad obiecta. Sicut enim offensa est
            infinita, sic quod Deus patitur est satisfactio infinita. Similiter secundum patet, quia
            diabolus non habuit mediatorem super quem posset fundari eius satisfactio. Similiter
            patet tertium de Adam, quoniam sicut ipse non potuit satisfacere de peccato suo, sic
            nemo posset sufficienter satisfacere de suo, nisi super satisfactionem passionis Christi
            per fidem esset fundatus.</p>
        </div>
      </div>
    </body>
  </text>
</TEI>