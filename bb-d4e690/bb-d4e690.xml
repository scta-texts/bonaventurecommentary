<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 5</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 5</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e690">
        <head xml:id="bb-d4e690-Hd1e108">Quaestio 5</head>
        <head xml:id="bb-d4e690-Hd1e111" type="question-title">De differentia inter sacramenta vetera et nova.</head>
        <p xml:id="bb-d4e690-d1e114">Quinto quaeritur de differentia sacramentorum Novae Legis et Veteris ; et assignat <name ref="#Lombard">Magister</name> hanc differentiam : <quote xml:id="bb-d4e690-Qd1e119">quia illa tantum promittebant
            gratiam et non dabant, haec autem dant</quote>. Unde communiter assignatur differentia,
          quod sacramenta Novae Legis efficiunt quod figurant, sed Veteris non. </p>
        <div xml:id="bb-d4e690-Dd1e123" type="rationes-principales">
          <head xml:id="bb-d4e690-Hd1e125">Rationes principales</head>
          <p xml:id="bb-d4e690-d1e128">Contra haec sic obicit <name ref="#HughOfStVictor">Hugo</name>, in libro De sacramentis
            : <quote xml:id="bb-d4e690-Qd1e133">Sacramentorum alia sub natura, alia sub Lege, alia sub gratia, alia quidem in
              specie, sed eumdem effectum sanitatis habentia</quote>.</p>
          <p xml:id="bb-d4e690-d1e137">Item, <name ref="#HughOfStVictor">Hugo</name> : Ex quo homo aegrotare coepit, Deus
            reparando in sacramentis suis medicinam praeparavit. Sed impossibile est mederi Deum
            sine gratia iustificante : ergo in omnibus sacramentis est gratia iustificans et sic.
            nulla differentia.</p>
          <p xml:id="bb-d4e690-d1e143">Item, per rationem videtur, quia semper decuit ut curreret medicina cum morbo, quia
            semper et in omni Lege aliqui sunt salvati ; sed sacramentum non est medicina nisi curet
            per gratiam : ergo in omni tempore sacramenta contulerunt gratiam : et sic etc.</p>
          <p xml:id="bb-d4e690-d1e146">Item, sacramenta Novae Legis non habent efficaciam nisi per gratiam fidei, quia qui
            infidelis est ficte accedit et non reportat commodum ; sed sacramenta illa coniuncta
            fidei iustificabant, quia omne opus, nisi sit secundum se malum, quando est a fide
            operante per dilectionem, fit meritorium : ergo sicut ista iustificant, sic et illa.</p>
          <p xml:id="bb-d4e690-d1e150">Contra : <name ref="#HughOfStVictor">Hugo</name>, in libro De sacramentis : Tempore
            legis naturae relictus est homo sibi, et sibi relictus erravit per ignorantiam, et ideo
            convictus est de caecitate ; postmodum data est Lex Vetus sine gratia, in qua quid esset
            faciendum cognovit, sed concupiscentia pressus cecidit ; et sic est victus de impotentia
            ; et tunc venit Christus, de quo Ioannis 1, 17 : Gratia et veritas per Iesum Christum
            iacta est. Ergo sacramenta tempore Legis Veteris non conferebant aliquam gratiam : ergo
            etc.</p>
          <p xml:id="bb-d4e690-d1e156">Item, super illud ad Romanos 3, 20 : <quote xml:id="bb-d4e690-Qd1e158" ana="#rom3_20">Ex operibus Legis</quote>,
            Glossa : <quote xml:id="bb-d4e690-Qd1e161">Opera Legis dicuntur, quae cum Lege instituta et terminata sunt, quae
              nunquam iustificare potuerunt, etiam si in fide et caritate fierent</quote>.</p>
          <p xml:id="bb-d4e690-d1e165">Item, super illud Isaiae 1, 11 : <quote xml:id="bb-d4e690-Qd1e167" ana="#is1_11">Sanguinem hircorum nolui</quote>,
            Glossa : <quote xml:id="bb-d4e690-Qd1e170">Praeterito utens, ostendit se nunquam sacrificia Iudaeorum
              amasse</quote>.</p>
          <p xml:id="bb-d4e690-d1e174">Item, ratione videtur, quia Lex Vetus data est in onus ; unde Ezechielis 20, 25 :
              <quote xml:id="bb-d4e690-Qd1e176" ana="#ez20_25">Dedi eis praecepta non bona et verba, in quibus non
              vivent</quote> ; sed si haberent sacramenta dantia gratiam, alleviarent ; et beatus
            Petrus, Actuum 15, 10 : <quote xml:id="bb-d4e690-Qd1e179" ana="#act15_10">Hoc est onus, quod nec nos nec patres
              nostri portare potuimus</quote>. Ergo etc.</p>
        </div>
        <div xml:id="bb-d4e690-Dd1e184">
          <head xml:id="bb-d4e690-Hd1e186">Conclusio</head>
          <head xml:id="bb-d4e690-Hd1e189" type="question-title">Sacramenta novae legis per se iustifiant et gratiam conferunt
            ex opere operato, quod non faciebant Sacramenta legis veteris nisi per accidens</head>
          <p xml:id="bb-d4e690-d1e192">Respondeo : Dicendum quod istam differentiam aliter intellexit <name ref="#HughOfStVictor">Hugo</name>, aliter intellexit Pictaviensis et <name ref="#Lombard">Magister</name>.</p>
          <p xml:id="bb-d4e690-d1e201">Magister enim, secutus Pictaviensem, dixit quod sacramenta Veteris Legis, excepta
            circumcisione, instituta essent ad significandum tantum in perfectis viris et fidelibus,
            quia aliis erant instituta vel in onus, si duri erant, vel ad revocandum ab idololatria.
            Et si ad aliquam fuerunt efficaciam ordinata, hoc fuit solum ut absolverent ab
            irregularitate carnali vel poena temporali, ut baptismata et sacrificia. Et quia solum
            ad hoc instituta erant, etiam si ex fide et caritate fierent, non erat in eis meritum,
            quia non se extendebant ultra id ad quod erant. Unde sicut motus caritatis non erit in
            patria meritorius, sic tunc non merebantur in opere exteriori, sed tantum in interiori.
            Et si tu obicias ei de medicina, dicit quod fides Redemptoris fuit medicina pro tempore
            illo ; illa vero non iustificabant nec per se nec per accidens. Et huius positionis fuit
            Pictaviensis. Sed haec positio magistro <name ref="#HughOfStVictor">Hugoni</name> non
            videbatur rationabilis, quia tunc sacrificia facta a viris sanctis non placuissent Deo,
            nec sacrificium Abel nec <name ref="#Abraham">Abraham</name> nec Salomonis ; quod
            manifeste falsum est, sicut patet in narratione canonis. Et quid etiam de oblatione
            sacrae Virginis, cum obtulit par turtutum, nunquid a merito vacua fuit ?</p>
          <p xml:id="bb-d4e690-d1e210">Propter hoc aliter magister <name ref="#HughOfStVictor">Hugo</name> voluit dicere quod
            sacramenta Veteris Legis, excepta circumcisione, instituta fuerunt primo ad
            significandum vel. passionem, ut sacrificia, vel etiam nostra sacramenta, ut baptismus
            eorum nostrum ; et ad efficiendum non sunt instituta nisi solum exterius circa carnem.
            Sed, quia significant quod fides credit, in eorum perceptione est professio fidei, non
            tantum verbo, sed et facto ; et quia talis fides disponebat ad iustificationem, ideo
            sacramenta illa per accidens iustificabant. Sed Novae Legis sacramenta non solum ex
            prima sua institutione ordinata sunt ad significandum, sed etiam ad gratiam obtinendam,
            et ideo per se ordinata sunt ad iustificationem ; ideo, per se loquendo, ista
            iustificant, illa non nisi per accidens. Et huius signum est quod sacramenta Veteris
            Legis principaliter significant id quod credendum est, ut Christi passionem et, per
            posterius iustificationem, excepta sola circumcisione, quae principaliter significat
            amotionem originalis. Sed sacramenta Novae Legis e contrario primo significant gratiae
            efficaciam per posterius passionem, sive id quod est credendum, ut Baptismus interiorem
            ablutionem et passionem. Unde <name ref="#HughOfStVictor">Hugo</name> : Sacramenta Novi
            Testamenti primo loco spiritualis gratiae signa sunt et ad ipsam gratiam sanctificandis
            conferendam principaliter instituta. llla vero signa horum tantum erant, et mediantibus
            his gratiam in sustentationem contulerunt ; mediantibus his, id est fide istorum, quia
            non erant in re, sed in fide.</p>
          <p xml:id="bb-d4e690-d1e220">Et has opiniones tamquam rationabiles concordant aliqui magistri moderni temporis,
            dicentes Magistrum locutum esse quod illa non iustificabant per se, sed <name ref="#HughOfStVictor">Hugo</name> per accidens ; ideo non est contradictio. Sunt etiam
            alii qui dicunt idem ipsum aliis verbis, quod ista iustificant ratione operis operati,
            sed illa ratione operis operantis, non operati ; et opus operans est fides, sed operatum
            exterius est sacramentum ; et quod iustificarent, hoc est ratione fidei et caritatis
            coniunctae.</p>
          <p xml:id="bb-d4e690-d1e226">Sed si quis attendat, hae positiones directe sibi contradicunt. Primum quidem, quia
              <name ref="#Lombard">Magister</name> non solum dicit quod illa sacramenta non
            iustificabant, sed etiam quod non iustificabant etiam si in fide et caritate fierent ;
            et sic nec per se nec per accidens. Rursus, uterque loquitur de his in quantum sunt
            sacramenta ; et constat quod opus operans non est sacramentum, sed opus operatum : ergo
            uterque intellexit de operato ; et illud verum est, et de illo opere operato dixit <name ref="#Lombard">Magister</name> quod solum significabat, non iustificabat ;sicut
            aspersio aquae vel sanguinis. Nunquam enim iustificabat sanguis hircorum aspersus, etiam
            si in fide et caritate fieret, et hoc nec per se nec per accidens ; et hoc satis fuit
            probabile.</p>
          <p xml:id="bb-d4e690-d1e235">Sed certe multo probabilius est quod magister <name ref="#HughOfStVictor">Hugo</name>
            posuit quod, cum in mo opere operato, esset professio fidei facto, quod ratione fidei
            coniunctae erat in illis primo et per illa, per accidens tamen, iustificatio. Sed in hoc
            est differentia ipsorum ad nova, quod in sacramentis Novae Legis, quantum ad opera
            operata, est iustificatio non tantum per accidens, sed etiam per se. Huius autem signum
            evidens praeostensum est in modo significandi horum sacramentorum et illorum. Si vero
            quaeratur ratio unde hoc est, responsio est ex praedictis, quia causalitas sacramentorum
            non est aliud quam quaedam efficax ordinatio ad recipiendam gratiam ex pactione divina ;
            hoc autem fuit solum in sacramentis Novae Legis, et non Veteris, nisi in circumcisione,
            quia ibi fuit pactio. Quare autem in istis est pactio et ordinatio, in illis non, patet,
            quia tunc fuit tempus figurae et vincendi duritiam, modo est tempus gratiae.</p>
          <p xml:id="bb-d4e690-d1e241">Ex his patent obiecta ad utramque partem ; nam illa quae probant quod non iustificant
            intelliguntur per se loquendo ; alia vero ad oppositum, per accidens.</p>
        </div>
      </div>
    </body>
  </text>
</TEI>