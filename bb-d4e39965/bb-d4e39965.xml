<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e39965">
        <head xml:id="bb-d4e39965-Hd1e108">Dubia</head>
        <div xml:id="bb-d4e39965-Dd1e111">
          <head xml:id="bb-d4e39965-Hd1e113">Dub. I.</head>
          <p xml:id="bb-d4e39965-d1e116">In parte ista sunt dubitationes circa litteram. Et primo de hoc quod dicit : Si ipsa
            femina fuerit in servitute detecta etc., quaeritur, si, antequam plene detegatur, sunt
            in causa et lite, utrum debeat sibi reddere debitum. Et quod non videtur, quia aut
            cognoscit eam affectu maritali aut non. Si sic, generat sibi praeiudicium et consentiens
            reputatur. Si non cognoscit affectu maritali, peccat mortaliter. Sed contra hoc est,
            quia nullus debet spoliari iure suo ante causae cognitionem.</p>
          <p xml:id="bb-d4e39965-d1e119">Respondeo : Dicendum quod talis potest dupliciter nosse quod illa sit ancilla quam
            liberam credidit : aut levi suspicione, aut probabili vel vehementi praesumptione sive
            certa cognitione. Primo, non debet petere, quousque inquirat ; sed tamen, si Ecclesia
            compellat, debet reddere, quia ignorantia eum excusat, si non est uxor ; nescit enim
            utrum sit uxor. Secundo modo, sive Ecclesia compellat sive non, non debet, quia aut tunc
            sibi praeiudicat necessario, aut fornicatur ; et propter mandatum Ecclesiae non est
            fornicandum. Aliter iudicandum est de uxore fornicaria, quae vere uxor est, cui, cum ex
            mandato Ecclesiae redditur debitum, non generatur praeiudicium nec incurritur aliquod
            peccatum.</p>
        </div>
        <div xml:id="bb-d4e39965-Dd1e123">
          <head xml:id="bb-d4e39965-Hd1e125">Dub. II.</head>
          <p xml:id="bb-d4e39965-d1e128">Item quaeritur de hoc quod dicit : Uno coniugio permanentes, dominis suis serviant.
            Videtur enim male dicere, quia ponatur quod unus dominorum vendat servum ad remotas
            terras : si ancilla sequitur virum, privatur iure suo dominus eius ; si non tenetur
            sequi, tunc ergo non fuit verum coniugium. Item, ponatur quod uxor sit libera et servus
            venumdetur gentilibus ; quaeritur, utrum debeat sequi eum. Et quod sic, videtur per
            legem Matrimonii.</p>
          <p xml:id="bb-d4e39965-d1e131">Respondeo : Dicendum quod, si servus et ancilla contraxerunt, dominis contradicentibus,
            ipsi sibi praeiudicant, non dominis suis ; et ideo, si dominus indiget, potest ancillam
            vendere, et si non potest vendere in terra sua, potest vendere in aliena. Si tamen in
            terra sua possit vendere, tenetur ; alioquin manifeste iniuriatur viro et abutitur re
            sua in praeiudicium alienum. Si vero dominis consentientibus, tunc simpliciter dicendum
            quod non potest aliquis eorum vendi a domino in praeiudicium coniugis ; et si alter
            vendat, debet alter compelli vel quod redimat vel debet eum emere vel ancillae licentiam
            dare quod virum sequatur.</p>
          <p xml:id="bb-d4e39965-d1e134">Ad illud quod quaeritur, uttum debeat sequi virum, si venumdetur hominibus gentilibus,
            dicendum quod dominus suus non debet eum vendere gentilibus, pro eo quod est ibi
            periculum fidei. Si tamen vendat de facto, si uxor non timet periculum peccati quod sit
            in contumeliam Dei, vel alicuius fornicationis alterius, potest et debet virum sequi ;
            sed vix video quomodo possit eum sequi sine periculo fidei aut, aliquo alio peccato
            moris</p>
        </div>
        <div xml:id="bb-d4e39965-Dd1e138">
          <head xml:id="bb-d4e39965-Hd1e140">Dub. III.</head>
          <p xml:id="bb-d4e39965-d1e143">Item quaeritur de hoc quod dicit : Si. mulier virum liberurit acceperit etc., utrum
            aliquis possit se ipsum vendere. Et quod non, videtur, I ad Corinthios 6, 19 : Non estis
            vestri ; empti enim estis pretio magno : ergo etc.</p>
          <p xml:id="bb-d4e39965-d1e146">Respondeo : Dicendum quod est emptio vel venditio ad obsequium humanum et ad servitium
            divinum. Divino autem servitio non repugnat obsequium hominis sive servitus corporalis,
            sed servitus spiritualis, quae est servitus peccati. Dicendum ergo quod, quia fideles
            redempti sunt et Dei templa facti sunt, non possunt se vendere ut faciant mala ; possunt
            tamen se vendere ad obsequia.</p>
          <p xml:id="bb-d4e39965-d1e149">Item, iuxta hoc quaeritur, utrum pater possit vendere prolem suam, uxore invita. Et
            quod sic, videtur quia ad ipsum spectat regimen domus. Ad oppositum autem est, quia
            partus plus sequitur matrem.</p>
          <p xml:id="bb-d4e39965-d1e152">Respondeo : Dicendum quod filii non debent vendi nec possunt vendi sine culpa, nisi sit
            paupertatis et famis necessitas, in quo casu uxor debet viro consentire. Quod si in alio
            casu velit, non potest cum uxor dissentit, sicut vir non potest vendere nec alienare
            dotem uxoris, quamvis sit dominus domus ; sic in proposito : Et quod in tempore
            necessitatis et famis vendi possint, probatur per id quod scribitur Nehemiae 5, 5.</p>
        </div>
        <div xml:id="bb-d4e39965-Dd1e156">
          <head xml:id="bb-d4e39965-Hd1e158">Dub. IV</head>
          <p xml:id="bb-d4e39965-d1e161">Item quaeritur de hoc quod dicit : Iudicatum est uxorem minime debere dimitti, utrum
            vir possit se vendere, uxore invita. Et quod non, videtur, quia vir non habet potestatem
            sui corporis, sed mulier : ergo etc. Item, mulier non potest se vendere, viro invito :
            ergo, cum ad paria iudicentur, patet etc.</p>
          <p xml:id="bb-d4e39965-d1e164">Item, quaeritur, utrum, si uxor consentiat, per hoc efficiatur serva.</p>
          <p xml:id="bb-d4e39965-d1e167">Respondeo : Dicendum quod, si uxor contraxit cum libero, ita quod uterque est liber,
            uxore dissentiente, non debet vir nec potest se facere servum eatenus ut praeiudicium
            generetur aliquod mulieri, quin reddat sibi debitum, cum petit ; unde sicut servus
            contrahens contra voluntatem domini, non potest facere contractum Matrimonii in
            praeiudicium domini, sic nec vir in praeiudicium uxoris ; nihilominus tamen, quia caput
            est mulieris, quantum ad alia, excepta debito, potest servum se facere, quamvis uxor non
            possit, cum sit sub potestate viri.</p>
          <p xml:id="bb-d4e39965-d1e170">Si vero uxor consentiat in venditionem viri, tantum tunc vir potest se vendere in omne
            obsequium domini et mulier praeiudicat sibi ; tamen nec mulier nec proles vendi potest a
            viro nisi ipsa consentiat, nisi forte in articulo necessitatis ; hoc dico de prole, ut
            praedictum est. Et sic patet quomodo littera illa intelligitur.</p>
        </div>
        <div xml:id="bb-d4e39965-Dd1e175">
          <head xml:id="bb-d4e39965-Hd1e177">Dub. V.</head>
          <p xml:id="bb-d4e39965-d1e180">Item, quaeritur, si ante quatuordecim annos puer contraheret per verba de praesenti et
            de facto corrumpat sponsam, utrum separari queat. Et quod non, videtur, quia est
            Matrimonium ratum et consummatum. Contrarium videtur per illud quod dicitur in littera :
            Si ante praedicta tempora etc.</p>
          <p xml:id="bb-d4e39965-d1e183">Respondeo : Dicendum quod in hoc differunt constitutiones iuris et demonstrationes
            disciplinarum, quia demonstrationes fiunt de his quae fiunt semper ; et si fiant de his
            quae frequenter, non tamen ut frequenter, sed ut semper : exemplum est de eclipsi ; sed
            constitutiones iuris de his quae sunt saepe. Si ergo aliquis sit exceptus a generalitate
            hominum, pro eo quod in eo malitia supplet aetatem, iudicandum est sicut si haberet
            aetatem. Et sic est in casu proposito intelligendum et in aliis consimilibus.</p>
        </div>
      </div>
    </body>
  </text>
</TEI>