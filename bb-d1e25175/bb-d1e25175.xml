<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 27, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 27, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e25175">
        <head xml:id="bb-d1e25175-Hd1e119">III, D. 27, A. 2, Q. 2</head>
        <head xml:id="bb-d1e25175-Hd1e122" type="question-title">Utrum possibile sit motum caritatis esse mercenarium.</head>
        <p xml:id="bb-d1e25175-d1e125">Secundo quaeritur, utrum possibile sit motum caritatis esse mercenarium.</p>
        <div xml:id="bb-d1e25175-Dd1e128" type="rationes-principales">
          <head xml:id="bb-d1e25175-Hd1e130">Rationes Principales</head>
          <p xml:id="bb-d1e25175-d1e133">Et quod sic, videtur. Lucae 15, 11, super illud : <quote xml:id="bb-d1e25175-Qd1e135">Quanti mercenarii in domo patris
       mei abundant panibus</quote>, dicit <name ref="#Ambrose">Ambrosius</name> quod multi sunt, boni mercenarii, qui spe
      aeternorum Deo serviunt ; sed nemo Deo bene servit nisi qui servit ei ex.caritate : ergo
      possibile est motum mercenarii ex caritate habere ortum.</p>
          <p xml:id="bb-d1e25175-d1e142">Item, <name ref="#Augustine">Augustinus</name>, super illud Psalmi [7, 10] : <quote xml:id="bb-d1e25175-Qd1e147">Scrutans corda et renes Deus</quote>
      : <quote xml:id="bb-d1e25175-Qd1e150">Finis curae et cogitationis est delectatio, ad quam quisque nititur
       pervenire</quote>. Ergo habens caritatem finaliter quaerit delectari ; sed qui quaerit
      suam delectationem quaerit proprium commodum, et omnis talis est mercenarius : ergo videtur
      quod affectus caritatis mercenarius esse possit</p>
          <p xml:id="bb-d1e25175-d1e154">Item, qui vult implere mandata Dei propter retributionem mercenarius est ; sed de viro
      sancto dicitur in Psalmo [118, 112] : <quote xml:id="bb-d1e25175-Qd1e156">Inclinavi cor meum ad faciendas iustificationes
       tuas propter retributionem</quote> ; et ad Hebraeos 11, 26 dicitur de Moyse : Aspiciebat
      in remunerationem. Si ergo tam iste quam ille iustus erat et ex caritate movebatur, videtur
      quod motus caritatis possit esse mercenarius.</p>
          <p xml:id="bb-d1e25175-d1e160">Item, homo sanctus desiderat dissolvi et esse cum Christo, ut fruatur eo, secundum quod
      Apostolus desiderabat, ad Philippenses 1, 23 ; sed desiderium illud non potest esse nisi
      caritatis, cum nullus naturali affectu desideret mori : ergo, si tale desiderium intuetur
      proprium commodum et delectationem, videtur quod possibile sit affectum caritatis esse
      mercenarium.</p>
          <p xml:id="bb-d1e25175-d1e164">Sed contra : I ad Corinthios 13, 5 : <quote xml:id="bb-d1e25175-Qd1e166">Caritas non quaerit quae sua sunt</quote> ; sed
      omnis mercenarius quaerit quod suum est : ergo motus caritatis non potest esse
      mercenarius.</p>
          <p xml:id="bb-d1e25175-d1e170">Item, <name ref="#Bernard">Bernardus</name>, De diligendo Deo : <quote xml:id="bb-d1e25175-Qd1e175">Etsi sine praemio non possit serviri, tamen sine
       intuitu praemii serviendum est</quote> ; et paulo post : <quote xml:id="bb-d1e25175-Qd1e178">Serviamus Deo in caritate,
       quae timorem expellit, laborem non sentit, praemium non requirit, meritum non
       intuetur</quote>. Si ergo omnis mercenarius requirit praemium, et caritas non requirit
      praemi um, ergo motus caritatis non potest esse mercenarius.</p>
          <p xml:id="bb-d1e25175-d1e182">Item, amor caritatis est amor gratuitus ; sed gratuitum et mercenarium ex opposito
      dividuntur, quia quod fit gratis non fit ex mercimonia : si ergo caritati essentiale est
      esse gratuitum, videtur quod motus eius et actus nullo modo possit esse mercenarius.</p>
          <p xml:id="bb-d1e25175-d1e185">Item, timor, qui principaliter oculum habet ad poenam, est timor servilis, qui non est Deo
      acceptus. Ergo et pari ratione amor, qui habet oculum ad praemium, non potest esse
      meritorius ; sed talis est mercenarius : omnis autem affectus caritatis est meritorius :
      ergo nullus potest esse mercenarius.</p>
        </div>
        <div xml:id="bb-d1e25175-Dd1e189">
          <head xml:id="bb-d1e25175-Hd1e191">Conclusio</head>
          <head xml:id="bb-d1e25175-Hd1e194" type="question-title">Motus aliquis caritalis non improbabUiter dici potest mercenarius,
      quatenus respicit ad Bonum increalum tanquam ad finale praemium.</head>
          <p xml:id="bb-d1e25175-d1e197">Respondeo : Ad praedictorum intelligentiam est notandum quod mercenarius dicitur ille qui
      principaliter habet oculum ad mercedem ; nam si eam aspiceret non principaliter, non propter
      hoc mercenarius esset. Secundum hoc intelligendum quod duplex est merces, videlicet creata
      et increata, temporalis et aeterna. Et secundum hoc est duplex mercenarius, videlicet bonus
      et malus ; et duplex mercinonia, una laudabilis et alia vituperabilis. Nam qui principaliter
      respicit ad mercedem creatam et temporalem, malus mercenarius est ; et hunc vituperat,
      Ioannis 10, 13, Dominus dicens : <quote xml:id="bb-d1e25175-Qd1e199">Mercenarius autem fugit, quia mercenarius
       est</quote>. Ille vero qui aspicit principaliter ad mercedem aeternam, de qua dicitur
      Genesis 15, 1 : <quote xml:id="bb-d1e25175-Qd1e202">Merces tua magna nimis</quote>, bonus mercenarius est ; et hic
      mercenarius <quote xml:id="bb-d1e25175-Qd1e205">panibus abundat fidei, spei et caritatis</quote>, sicut dicit <name ref="#Ambrose">Ambrosius</name>
      super illud : <quote xml:id="bb-d1e25175-Qd1e211">Quanti mercenarii</quote> etc.</p>
          <p xml:id="bb-d1e25175-d1e215">De prima mercimonia intelligendo, non est dubium quod motus caritatis non potest esse
      mercenarius, quia illa nec est a caritate nec cum caritate, cum caritati repugnet.</p>
          <p xml:id="bb-d1e25175-d1e218">De secunda mercimonia dubium est, pro eo quod illa potest esse cum caritate ; non est tamen
      omnino certum utrum sit a caritate. Nam quidam voluerunt dicere quod non est a caritate, sed
      potius ab affectu naturae caritatem concomitante. Amor enim caritatis, ut dicunt, cum sit
      amor gratuitus, non intuetur praemium ; immo liberaliter omnino facit hominem servire Deo
      sicut filium patri suo. Aliis autem videtur quod talis affectus mercenarius possit esse a
      caritate. Desiderium enim habendi aeternam mercedem et fruendi aeterno bono est. desiderium
      gratiae, nec est amoris naturalis nec acquisiti, sed potius amoris gratuiti, praecipue illud
      desiderium, quo dicebat Apostolus : Cupio dissolvi et esse cum Christo. Ad affectum enim
      caritatis non tantum spectat amare Deum amore amicitiae, immo etiam amore concupiscentiae.
      Frui enim est amore inhaerere, et constat quod frui Deo est per caritatem. Et ideo voluerunt
      isti dicere, et satis probabiliter, ut videtur, quod motus caritatis secundum aliquod genus
      mercimoniae possit esse mercenarius, scilicet secundum quod constituit mercedem suam circa
      Bonum increatum, ad quod tendit sicut ad finale praemium et desiderat tamquam omne bonum. Si
      igitur hanc positionem sustinere velimus tamquam probabilem, satis faciliter dissolvuntur
      rationes quae sunt ad oppositam partem.</p>
        </div>
        <div xml:id="bb-d1e25175-Dd1e223">
          <head xml:id="bb-d1e25175-Hd1e225">Ad Rationes</head>
          <p xml:id="bb-d1e25175-d1e228">Ad illud enim quod primo obicitur, quod caritas non quaerit quae sua sunt, dicendum quod
       <mentioned> suum </mentioned> ibi vocatur proprium bonum, ita quod excluditur bonum
      commune. Quod autem appetit Deum sicut mercedem suam non quaerit hoc modo quod suum est,
      quia illud bonum est omnibus commune. Quaerere enim et videre et amare Deum sicut suam
      mercedem et praemium non est quaerere bonum proprium, illo modo dicendi proprium qui sonat
      in vitium.</p>
          <p xml:id="bb-d1e25175-d1e234">Ad illud quod obicitur, quod Deo sine intuitu praemii est serviendum, dicendum quod duplex
      est motus in caritate, videlicet motus amicitiae et motus concupiscentiae. Motus amicitiae
      est ille quo quis desiderat Deo placere et servire ; motus concupiscentiae est quo desiderat
      Deum. habere et videre. Cum ergo dicit <name ref="#Bernard">Bernardus</name> quod Deo sine intuitu praemii est
      serviendum, intelligit de amore amicitiae. Si enim per affectum amicitiae homo servit amico
      et eum diligit sine intuitu praemii, sicut dicit <name ref="#Aristotle">Philosophus</name>, multo fortius amore caritatis
      homo vult bonum Deo sine intuitu alicuius retributionis ; sed per hoc non excluditur quin
      caritas amore concupiscentiae exoptet et desideret illam summam mercedem apprehendere, ad
      quam finaliter intendit pervenire.</p>
          <p xml:id="bb-d1e25175-d1e243">Ad illud quod obicitur, quod amor caritatis est simpliciter gratuitus, ergo non potest esse
      mercenarius, dicendum quod illud argumentum bonum est de ea mercimonia quae repugnat gratiae
      ; sed mercimonia vitae aeternae non re pugnat gratiae, immo illi consonat, quia ad eam.
      specialiter ordinat. Unde sicut amor concupiscentiae non repugnat amori amicitiae in
      caritate, immo quanto magis quis Deum recte desiderat, tanto magis ad honorem eius anhelat,
      sic affectus huiusmodi mercimoniae non repugnat gratiae.</p>
          <p xml:id="bb-d1e25175-d1e246">Ad illud quod obicitur de timore, quod ille qui principaliter habet oculum ad poenam, non
      potest esse Deo acceptus etc., dicendum quod non est simile. Nam, cum poena nec sit Deus nec
      sit aliquid Dei, qui principaliter aspicit poenam ad finem ultimum non est recte ordinatus,
      cum principaliorem intuitum habeat ad aliud quam ad Deum. Sed merces et beatitudo summa est
      ipse Deus ; et ideo ipsam principaliter potest quis aspicere et tamen in finem recte
      ordinatus esse. Et sic patet quod nullum est inconveniens dicere quod motus caritatis possit
      esse mercenarius, si dicatur mercenarius ex intuitu mercedis aeternae et increatae. Et hoc
      modo currunt rationes ad primam partem. Si autem alio modo mercenarius dicatur, rationes
      illae non cogunt nos fateri motum caritatis posse esse mercenarium.</p>
        </div>
      </div>
    </body>
  </text>
</TEI>