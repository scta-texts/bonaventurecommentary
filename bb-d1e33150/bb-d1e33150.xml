<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 35, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 35, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e33150">
        <head xml:id="bb-d1e33150-Hd1e119">III, D. 35, A. 1, Q. 3</head>
        <head xml:id="bb-d1e33150-Hd1e122" type="question-title">Utrum donum intellectus simul consistat in contemplatione Creatoris
    et creaturae.</head>
        <p xml:id="bb-d1e33150-d1e125">Tertio quaeritur de actu et obiecto ipsius doni intellectus, et est quaestio, utrum donum
    intellectus simul consistat in contemplatione Creatoris et creaturae.</p>
        <div xml:id="bb-d1e33150-Dd1e128" type="rationes-principales">
          <head xml:id="bb-d1e33150-Hd1e130">Rationes Principales</head>
          <p xml:id="bb-d1e33150-d1e133">Et quod sic, videtur. Primo, auctoritate <name ref="#Lombard">Magistri</name> in littera : <quote xml:id="bb-d1e33150-Qd1e138">Intelligentia vero
       non modo de aeternis est, sed etiam de rebus invisibilibus et spiritualibus temporaliter
       exortis</quote>.</p>
          <p xml:id="bb-d1e33150-d1e142">Item, hoc ipsum videtur per Dionysium, Ad Titum, qui dicit quod <quote xml:id="bb-d1e33150-Qd1e144">impossibile est,
       quamdiu in via sumus, relucere nobis divinum radium nisi circumvelatum</quote>. Si ergo
      illud est velamen creaturae, videtur quod intellectus non possit Deum nisi in creatura
      cognoscere : ergo, si est ad cognitionem Creatoris, necesse est quod sit simul ad
      cognitionem creaturae.</p>
          <p xml:id="bb-d1e33150-d1e148">Item, non est perfectus habitus amoris nisi ametur Deus et in se et in sua imagine. Ergo
      similiter non erit perfectum donum intellectus nisi Deus per illud cognoscatur et quantum ad
      conditiones suas et quantum ad conditiones creaturarum quae sunt ei similes. Ergo videtur
      quod donum intellectus sit ad contemplanda temporalia et aeterna.</p>
          <p xml:id="bb-d1e33150-d1e151">Item, de eisdem habet esse intellectus de quibus habet esse fides, secundum quod dicit
      Gregorius quod <quote xml:id="bb-d1e33150-Qd1e153">Deus intellectum dat, dum de auditis mentem illustrat</quote>. Sed
      fides non tantummodo respicit divinam essentiam in se, verum etiam in comparatione ad
      creaturam : videtur ergo quod actus doni intetlectus ordinetur ad illa duo contemplanda.</p>
          <p xml:id="bb-d1e33150-d1e158">Sed contra : Dono sapientiae cognoscuntur aeterna, dono scientiae cognoscuntur temporalia,
      sicut dicit <name ref="#Augustine">Augustinus</name>, et habetur in littera. Ergo aut donum intellectus superfluit, duobus
      donis habitis, aut circa illa duo actus eius praecipuus non consistit.</p>
          <p xml:id="bb-d1e33150-d1e164">Item, sapientia et scientia differunt et sunt diversa dona per hoc quod unum eorum est
      circa temporalia, aliud vero circa aeterna. Ergo, si donum intellectu est unum, videtur quod
      non possit esse circa illa duo.</p>
          <p xml:id="bb-d1e33150-d1e167">Item, aut donum intellectus consistit in cognoscendo tantum aut in cognoscendo et
      afficiendo. Si consistit in cognoscendo tantum, ergo non videtur quod sit donum gratuitum,
      cum actus pure cognitivus non sit meritorius. Si in cognoscendo et afficiendo, ergo doni
      intellectus est aeterna cognoscere et circa illa affici ; sed iste est actus doni sapientiae
      : ergo aut donum intellectus non est circa aeterna aut, si est, non differt ab ipsa
      sapientia.</p>
          <p xml:id="bb-d1e33150-d1e170">Item, sicut contingit Deum cognoscere et contemplari in imagine, ita contingit Deum
      cognoscere et contemplari in eius vestigio. Ergo sicut donum intellectus est ordinatum ad
      cognitionem ipsius creaturae spiritualis, ita ad cognitionem creaturae corporalis ; sed non
      dirigit ad cognitionem corporalis creaturae : ergo pari ratione non videtur donum
      intellectus ordinari ad cognitionem alicuius creaturae.</p>
          <p xml:id="bb-d1e33150-d1e173">Item, dona, quae sibi invicem correspondent et ad se combinantur, ad idem et circa idem
      versantur ; sed donum intellectus et sapientiae combinantur ad invicem : ergo, cum donum
      sapientiae sit circa aeterna et non circa creata, videtur quod et donum intellectus.</p>
          <p xml:id="bb-d1e33150-d1e176">Item, si simul est circa Creatorem et creaturam, ergo videtur quod donum intellectus
      intelligat et cognoscat Deum per speculum : ergo non videtur dlfferre a cognitione
      fidei.</p>
        </div>
        <div xml:id="bb-d1e33150-Dd1e180">
          <head xml:id="bb-d1e33150-Hd1e182">Conclusio</head>
          <head xml:id="bb-d1e33150-Hd1e185" type="question-title">Domum intellectus attenditur in contemplatione tum Creatoris tum
      spiritualis creaturae.</head>
          <p xml:id="bb-d1e33150-d1e188">Respondeo : Dicendum quod cognitio de Deo sub ratione veri potest haberi secundum triplicem
      modum : uno modo habetur cognitio de Deo per simplicem assensum ; alio modo per rationis
      adminiculum ; tertio modo per simplicem contuitum. Primum est virtutis fidei, cuius est
      assentire ; secundum est doni intellectus, cuius est credita per rationem intelligere ;
      tertium est beatitudinis munditiae cordis, cuius est Deum videre. Quoniam ergo rationes,
      secundum quas iuvamur ad credita intelligenda, accipiuntur non solum a conditionibus
      Creatoris, sed etiam a conditionibus creaturae spiritualis, quae inter creaturas habet
      proximiorem assimilationem ad Creatorem, hinc est quod donum intellectus - cuius actus est
      in contemplationem summi Veri elevare per lumen, quod non solum facit assentire, sed etiam
      per congruas rationes credita intelligere - non solum attenditur in contemplatione
      creatricis essentiae, sed etiam spiritualis creaturae.</p>
          <p xml:id="bb-d1e33150-d1e191">Et ex hoc patet quis sit actus et obiectum proprium ipsius doni intellectus, quoniam
      obiectum eius est ipsum Verum aeternum in quantum intelligibile, non solum secundum proprias
      conditiones, sed etiam secundum proprietates creaturarum sibi similium, secundum quod dicit
      <name ref="#Lombard">Magister</name> in littera ; actus vero eius est contemplari ipsum Verum creditum, ut devotius
      credatur et ardentius diligatur. Et ita donum intellectus consistit in contemplatione
      rationali Creatoris et spiritualis creaturae, sicut ostendunt rationes quae ad istam partem
      sunt inductae.</p>
        </div>
        <div xml:id="bb-d1e33150-Dd1e199">
          <head xml:id="bb-d1e33150-Hd1e201">Ad Rationes</head>
          <p xml:id="bb-d1e33150-d1e204">Ad illud ergo quod primo obicitur in contrarium, quod donum sapientiae ordinatur ad
      cognitionem Creatoris et donum scientiae ad cognitionem creaturae, dicendum quod aliter et
      aliter sunt illa duo dona ad cognitionem illorum duorum quam donum intellectus, quia donum
      sapientiae est ad cognitionem aeternorum secundum aeternas rationes, secundum tamen quod
      illae aeternae rationes sunt via ad gustum et experimentalem cognitionem divitiae
      suavitatis, ita quod cognitio illa gustui est annexa ; donum vero intellectus negotiatur
      circa aeterna secundum rationes aeternas, quae sunt via ad cognitionem veritatis. Et hinc
      est quod <name ref="#Bernard">Bernardus</name> appropriat donum intellectus fidei, quae assentit summae Veritati propter
      se ; donum vero sapientiae appropriai caritati, euius est disponere ad gustandum Deum. Per
      hunc etiam modum est differentias invenire inter intellectum et scientiam, quia scientia
      negotiatur circa creaturas secundum rationes creatas ; unde negotiari habet non solum circa
      creaturas spirituales, quae habent rationem imaginis, sed etiam circa sensibiles et
      corporales quae habent rationem vestigii. Donum vero intellectus, etsi negotiatur circa
      creaturas, hoc tamen est secundum rationes aeternas ; et ideo solum est circa creaturas
      spirituales in quibus rationes aeternae relucent magis expresse. Et sicpatet quod, quia alio
      et alio modo est intellectus circa Creatorem et creaturam quam sapientia et scientia, hinc
      est quod, illis habitis, non superfluit.</p>
          <p xml:id="bb-d1e33150-d1e210">Ad illud quod obicitur, quod donum sapientiae et scientiae distinguuntur, quia hoc est
      circa temporalia et illud circa aeterna etc., iam patet responsio, quia non est simile.
      Sapientia enim negotiatur circa aeterna secundum rationes aeternas ; scientia vero circa
      creata secundum ration es creatas ; et quia habent diversa obiecta etiam secundum rationem
      movendi et dirigendi, hinc est quod sunt dona diversa. Intellectus vero, sive circa
      creaturam sive circa Creatorem negotietur, semper refertur ad rationes aeternas, ad quas per
      creaturas etiam elevat contemplandas ; et ideo unum solum donum est, quamvis illa sint
      plura. Et ex hoc colligi potest quod donum intellectus est infra sapientiam et supra
      scientiam.</p>
          <p xml:id="bb-d1e33150-d1e213">Ad illud quod obicitur, quod donum intellectus aut est in simpliciter speeulando aut in
      speculando et afficiendo, dicendum quod est cognitio experientiae, quae attenditur secundum
      gustum, et ista est doni sapientiae acquisitae ; et est cognitio speculationis extensae,
      quae quodam modo via est ad gustum, sicut cognitio fidei ad delectationem caritatis ; et
      haec est doni intellectus, quae quidem viam praebet ad usum doni sapientiae, quae ideo
      gratuita est quoniam super assensum fidei fundatur et ulterius ordinat ad sapientiae gustum.
      Nihilominus tamen in ipso actu intellectus est quaedam delectatio, sed longe inferior quam
      in dono sapientiae. Delectatur enim quis in cognitione veritatis, sed non sic sicut in gustu
      snmmae suavitatis.</p>
          <p xml:id="bb-d1e33150-d1e216">Ad illud quod obicitur, quod sicut contingit Deum cognoscere in imagine, sic et in
      vestigio, dicendum quod non est omnimoda similitudo. In imagine enim, quia magis
      appropinquat, magis clare habet cognosci ; in vestigio vero, quia multum distat, sub maiori
      obscuritate et aenigmate. Et quia ad donum intellectus spectat contemplatio clarior et
      excellentior quam sit cognitio fidei, hinc est quod ad donum illud non spectat cognoscere
      Deum in quacumque creatura, sed in ea quae est eius imago et similitudo expressa, sicut
      dictum est supra.</p>
          <p xml:id="bb-d1e33150-d1e220">Ad illud quod obicitur, quod donum intellectus combinatur dono sapientiae, dicendum quod,
      quia donum sapientiae consistit in gustu, donum vero intellectus consistit in lumine
      rationis, et amplius ascendit affectio quam ratio et unio quam cognitio, secundum quod vult
      Dionysius, hinc est quod donum sapientiae in actu suo non sic indiget adminiculo creaturae
      secundum quod donum intellectus. Et ideo donum sapientiae in actu suo versatur solum circa
      aeterna, donum vero intellectus non solum circa aeterna, sed etiam circa creata. Cum ergo
      dicit quod dona quae ad invicem combinantur debent habere idem obiectum, hoc verum est de
      obiecto principali, non autem de eo quod habet rationem adminiculantis.</p>
          <p xml:id="bb-d1e33150-d1e223">Ad illud quod ultimo obicitur, quod intellectus videt per speculum sicut et fides, dicendum
      quod in visione per speculum sunt multi gradus secundum maiorem et minorem depurationem ab
      obscuritate aenigmatis ; et secundum hoc alio et alio modo habet illuminari et habilitari.
      Unde fides habilitat ad assentiendum Deo in articulis, quos etsi non videat in se, tamen
      videt in creatura, cognoscendo quid et quod per nomen dicitur ; nunquam enim cognoscit
      aliquis credens quid sit Trinitas, nisi quia videt quid sit ternarius in creatura. Sed
      ulterius donuni intellectus illuminat ad intelligendum, non solum quid est quod per nomen
      dicitur, sed etiam ad videndam rationem quod Trinitas debeat in Deo esse, per hoc quod videt
      in ipsa imagine egressum verbi a mente per viam generationis et amoris ab utroque per viam
      connexionis. Ex his patet quod, etsi fides et intellectus sint per speculum, tamen in modo
      speculandi differunt, et ideo sunt diversi habitus ; patet etiam similiter cum hoc quis sit
      actus doni intellectus et quod obiectum et quae differentia ipius respectu aliorum
      habituum.</p>
        </div>
      </div>
    </body>
  </text>
</TEI>