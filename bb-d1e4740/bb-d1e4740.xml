<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 4, A. 3, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 4, A. 3, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e4740">
        <head xml:id="bb-d1e4740-Hd1e119">III, D. 4, A. 3, Q. 3</head>
        <head xml:id="bb-d1e4740-Hd1e122" type="question-title">Utrum beata Virgo sit Dei genitrix appellanda.</head>
        <p xml:id="bb-d1e4740-d1e125">Tertio quaeritur, utrum Virgo Maria sit Dei genitrix appellanda.</p>
        <div xml:id="bb-d1e4740-Dd1e128" type="rationes-principales">
          <head xml:id="bb-d1e4740-Hd1e130">Rationes principales</head>
          <p xml:id="bb-d1e4740-d1e133">Et quod sic, ostenditur. <name ref="#JohnDamascenus">Damascenus</name>, III libro, capitulo 12 : <quote xml:id="bb-d1e4740-Qd1e138" source="http://scta.info/resource/jddfo-l3c12">Theotocon, id est Dei genitricem,
       principaliter et vere sanctam Mariam praedicamus Virginem</quote>.</p>
          <p xml:id="bb-d1e4740-d1e142">Item : <quote xml:id="bb-d1e4740-Qd1e144" source="http://scta.info/resource/jddfo-l3c12">Iuste et vere theotocon, id
       est Dei genitricem, nominamus ; hoc enim nomen universum mysterium incarnationis
       constituit</quote>.</p>
          <p xml:id="bb-d1e4740-d1e148">Item, hoc ipsum videtur ratione, quia quidquid dicitur de illo homine, dicitur de Filio Dei
      propter communicationem idiomatum ; sed Iesus fuit filius beatae Mariae : ergo Deus fuit
      filius beatae Mariae : ergo a relativis beata Maria est mater Dei.</p>
          <p xml:id="bb-d1e4740-d1e151">Item, sic se habet Filius Dei ad Virginem Matrem sicut se habet Filius hominis ad Deum
      Patrem ; sed Iesus est Filius Dei Patris : ergo Deus est Mariae Filius. Ergo Virgo Maria est
      recte Dei genitrix appellanda.</p>
          <p xml:id="bb-d1e4740-d1e155">Sed contra : <name ref="#JohnDamascenus">Damascenus</name>, III libro, capitulo 12 : <quote xml:id="bb-d1e4740-Qd1e160" source="http://scta.info/resource/jddfo-l3c12">Christotocon, id est Christi genitricem,
       non dicimus Virginem</quote>. Ergo, si Christus Deus est ; videtur quod non debeamus eam
      dicere Dei genitricem.</p>
          <p xml:id="bb-d1e4740-d1e164">Item, secundum hoc Virgo Maria est mater secundum quod est consubstantialis proli ; sed non
      est consubstantialis proli secundum divinam naturam, sed secundum humanam : ergo, cum Deus
      nominet Christum secundum divinam naturam, non videtur quod sit Dei genitrix appellanda.</p>
          <p xml:id="bb-d1e4740-d1e167">Item, propter assumtionem humanae naturae a Filio Deus Pater non dicitur esse hominum
      genitor. Ergo nec e converso Dei genitrix dicenda est Virgo.</p>
          <p xml:id="bb-d1e4740-d1e170">Item, iuxta hoc quaeritur, quare magis <name ref="#JohnDamascenus">Damascenus</name> vult quod dicatur Dei genitrix quam
      Christi genitrix. Si enim in Christo intelligitur divinitas et humanitas, immo intelligitur
      tota Trinitas, secundum <name ref="#Ambrose">Ambrosium</name>, in nomine Christi, non videtur quod ulla fiat veritatis
      aut virginalis dignitatis imminutio.</p>
        </div>
        <div xml:id="bb-d1e4740-Dd1e180">
          <head xml:id="bb-d1e4740-Hd1e182">Conclusio</head>
          <head xml:id="bb-d1e4740-Hd1e185" type="question-title">Gloriosa Virgo appellanda est non tam Christotocos, quam mater et
      genitrix Dei iuste et veraciter et devote, ut exstinguatur error Nestorii.</head>
          <p xml:id="bb-d1e4740-d1e188">Respondeo : Dicendum quod verba fidem christianam exprimentia debent esse ab errore
      longinqua et devotioni approximantia, maxime illa in quibus est sermo de Virgine Maria. Ipsa
      enim cunctas haereses interemit in universo mundo, Veritatem ex se ipsa concipiendo et
      pariendo ; ipsa enim reconciliationem toti generi humano promeruit : et ideo erga eam ardere
      debet omnis Christianorum devotio. Et propterea, quia beata Virgo illum concepit qui non
      tantum dicendus est Christus propter unionem, sed etiam Deus verus propter aeternam
      generationem, Dei genitrix debet dici, ut ex ipso vocabulo honoretur et impietatis error
      exstinguatur, qui dixit Mariam concepisse purum hominem. Ad cuius erroris fomentum
      Nestorius, ut narrat <name ref="#JohnDamascenus">Damascenus</name>, verus doctor, voluit eam Christi genitricem, non Dei
      genitricem appellare, quasi purum hominem genuisset. Et ideo <name ref="#JohnDamascenus">Damascenus</name>, verus doctor et
      Virginis amatbr, docet nos vocabulum hoc effugere, non quia falsum, sed quia haereticus sub
      illo volebat occultare venenum. Unde <name ref="#JohnDamascenus">Damascenus</name>, III libro, capitulo 12 : <quote xml:id="bb-d1e4740-Qd1e199" source="http://scta.info/resource/jddfo-l3c12">Christotocon, id est Christi genitricem,
       non dicimus Virginem, quoniam in destructionem Theotocos, id est Dei genitricis, vocis
       nequam et inquinatus Nestorius cum patre eius diabolo invenit</quote>. Concedendae sunt
      igitur rationes ostendentes quod beata Virgo est Dei genitrix appellanda iuste et veraciter
      et devote.</p>
        </div>
        <div xml:id="bb-d1e4740-Dd1e205">
          <head xml:id="bb-d1e4740-Hd1e207">Ad obiecta</head>
          <p xml:id="bb-d1e4740-d1e210">Ad illud ergo quod obicitur de <name ref="#JohnDamascenus">Damasceno</name> iam patet responsio. Non enim negat eam esse
      Christi genitricem, eo quod sit falsum, sed quia haereticus sub illo verbo abscondebat
      venenum.</p>
          <p xml:id="bb-d1e4740-d1e216">Ad illud quod obicitur, quod non est ei constibstantialis, dicendum quod mater Dei dicitur
      non propter hoc quod ipsa genuerit eum secundum divinam naturam, sed propter idiomatum
      communicationem et mysterii incarnationis expressionem et ipsius Virginis honorificationem.
      Unde ratio illa non valet non est mater Dei secundum divinam naturam : ergo non est mater
      Dei ; immo est ibi consequens, sicut si ita argueretur : hoc non praedicatur de illo per se
      : ergo non praedicatur de illo aliquo genere praedicandi.</p>
          <p xml:id="bb-d1e4740-d1e219">Ad illud quod obicitur, quod Deus non dicitur genitor hominis, dicendum quod potest dici.
      Non tamen consuevimus ita uti illo vocabulo, quia illa appellatio non sic facit ad
      expressionem piae fidei sicut illa qua appellamus Virginem matrem Dei.</p>
          <p xml:id="bb-d1e4740-d1e222">Ad illud quod obicitur, quare non dicitur Christotocos, dicendum quod nomen Christi magis
      communicatur creaturis quam nomen Dei. Unde et David dicitur christus Domini et alii reges
      Israel ; et ideo verbum illud magis erat propinquum errori. Nunc autem, quia ille error
      exstirpatus est, communiter eam vocamus et matrem Christi et matrem Dei, cum imploramus
      oculos misericordiae suae ad nos converti.</p>
        </div>
      </div>
    </body>
  </text>
</TEI>