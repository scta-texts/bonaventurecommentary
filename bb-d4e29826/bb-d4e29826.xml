<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e29826">
        <head xml:id="bb-d4e29826-Hd1e108">Quaestio 1</head>
        <head xml:id="bb-d4e29826-Hd1e111" type="question-title">Quis debeat administrare hoc sacramentum.</head>
        <p xml:id="bb-d4e29826-d1e114">Circa primum proceditur sic.</p>
        <div xml:id="bb-d4e29826-Dd1e117" type="rationes-principales">
          <p xml:id="bb-d4e29826-d1e119">Videtur quod huius sacramenti administratio solis episcopis competat : Primo per simile
            Sacramentum Confirmationis, quod habet materiam consecratam, a solis episcopis traditur
            : ergo pari ratione et sacramentum istud.</p>
          <p xml:id="bb-d4e29826-d1e122">Item, in moralibus nobilioris artificis est uti instrumenta facto quam ipsum facere ;
            unde nobilior est miles qui utitur ense, quam faber qui facit. Ergo, si episcopus solus
            oleum consecrat, videtur quod ipse solus hoc oleo inungere debeat.</p>
          <p xml:id="bb-d4e29826-d1e125">Item, in naturalibus videmus quod eadem vis quae praeparat materiam, inducit formam, et
            hoc spectat ad rectum ordinem operandi. Si ergo gratia et virtus conformis est naturae,
            cum episcopus materiam praeparet, videtur qupd ipse solus sacramentum consummet ; et hoc
            est in ipsa unctione : ergo etc.</p>
          <p xml:id="bb-d4e29826-d1e128">Sed contra ostenditur quod extendat se ad omnes : Quia verbum et elementum constituurtt
            sacramentum ; sed oleum consecratum potest administrari per simplicem laicum et verbum
            dici : ergo et sacramentum administrari.</p>
          <p xml:id="bb-d4e29826-d1e131">Item, quod ita debeat esse, videtur, quia illud est sacramentum eorum qui sunt in
            extrema mortis articula ; sed talibus frequenter non potest subveniri per sacerdotem :
            ergo videtur quod saltem per laicum eis subveniri possit.</p>
          <p xml:id="bb-d4e29826-d1e135">Item, hoc ostenditur exemplo, quia legitur in legenda sanctae Genovefae quod ipsa
            inungebat oleo infirmas et curabat eos : ergo videtur quod hoc saltem spectet ad viros
            sanctos.</p>
        </div>
        <div xml:id="bb-d4e29826-Dd1e139">
          <head xml:id="bb-d4e29826-Hd1e141">Conclusio</head>
          <head xml:id="bb-d4e29826-Hd1e144" type="question-title">Extremae unctionis minister est sacerdos, tum ratione
            materiae, quae est oleum consecratum, quod contingi non dbet nisi manibus consecratis,
            tum ratione formae, quae est per modum orandi, quod est officium sacerdotum</head>
          <p xml:id="bb-d4e29826-d1e147">Respondeo : Dicendum quod huius sacramenti dispensatio ex officia spectat ad sacerdotes
            ; et istud confirmat auctoritas et ratio : auctoritas, quia Iacobi ultimo, 14 dicitur :
              <quote xml:id="bb-d4e29826-Qd1e149" source="http://scta.info/resource/iac5_14">Inducat presbyteros, et orent super eum</quote> ; ratio, quia,
            cum huius sacramenti materia sit oleum consecratum, non debet administrari nec contingi
            nisi ab eo qui habet manus consecratas ; et talis est sacerdos : ideo non se extendit ad
            omnes. Nec ad solos episcopos, quia, cum hoc sit sacramentum periclitantium, qui non
            possunt adire praelatos, sed magis e converso, oporteret multos perire, si a solis
            episcopis dari deberet. Ideo disposuit Spiritus Sanctus, quod unguentum non solum esset
            in capite vel in barba Aaron, sed etiam descenderet usque in oram vestimenti, scilicet
            usque ad inferiores sacerdotes. Nec solum sumitur ratio a parte unctionis, verum etiam a
            parte orationis. Quoniam enim officium mediationis sacerdotibus competit, sicut competit
            offerre dona et sacrificia pro peccatis, nec solis episcopis nec etiam laicis, sic etiam
            dispensatio huius sacramenti, cuius efficacia principaliter consistit in oratione fidei,
            cuius est sacerdos minister de ratione sui officii.</p>
        </div>
        <div xml:id="bb-d4e29826-Dd1e155">
          <head xml:id="bb-d4e29826-Hd1e157">Ad rationes</head>
          <p xml:id="bb-d4e29826-d1e160">Ad illud ergo quod obicitur de Confirmatione, dicendum quod nullo modo est simile.
            Primum, quia confirmandi possunt adire episcopum, non sic inungendi. Praeterea, manuum
            impositio solis Apostolis competebat, sed infirmorum curatio usque ad alios discipulos
            descendebat ; et sacramentum Confirmationis est sacramentum impositionis manuum,
            sacramentum Unctionis est ad curationem ordinatum.</p>
          <p xml:id="bb-d4e29826-d1e163">Ad illud quod obicitur, quod in moralibus nobilius est uti instrumenta etc., dicendum
            quod illud veritatem habet ut plurimum in moralibus. Et ratio huius est, quoniam gradus
            dignitatis est in eis secundum ordinationem ad finem, et utens instrumenta immediatior
            est fini quam fabricans ; sed in his operibus Ecclesiae est gradus secundum
            comparationem ad primum principium, ex quo fluit totum regimen et operatio in corpore
            Ecclesiae ; et ideo virtus prior est superior. Unde superior est episcopus, qui ordinat
            sacerdotem ad celebrandum, quam ipse sacerdos qui celebrat ; sic in proposito est
            intelligendum. Praeterea, non est tantae servitutis oleum consecrare sicut infirmos
            inungere ; primum enim sufficienter potuit fieri ab uno, secundum vero minime : ideo
            magis voluit Spiritus Sanctus secundum communicari quam primum.</p>
          <p xml:id="bb-d4e29826-d1e166">Ad illud quod obicitur, quod eiusdem est formam inducere, cuius est materiam
            praeparare, dicendum quod verum est de forma quae perficit illam praeparationem ; sicut
            faber fabricando ferrum inducit formam ensis, sic episcopus, quando benedicit, inducit
            consecrationem ; sed propter hoc non oportet quod illo oleo utatur, sicut nec faber
            ense.</p>
          <p xml:id="bb-d4e29826-d1e169">Ad illud quod obicitur, quod verbum et elementum faciunt sacramentum, dicendum quod
            verum est in aliquibus sacramentis, quorum dispensatio omnibus est commissa ; sed non
            est verum in omnibus, ut in Eucharistia ; et sic intelligendum de Unctione Extrema.</p>
          <p xml:id="bb-d4e29826-d1e173">Ad illud quod obicitur de extremo mortis articulo, dicendum quod devotio potest
            supplere absentiam sacerdotis ; et ideo non est necesse orpnibus committi, maxime cum
            sacerdos satis de facili possit adesse, nisi absit propter negligentiam infirmi.</p>
          <p xml:id="bb-d4e29826-d1e176">Ad illud quod obicitur de sancta Genovefa, dicendum quod, sicut supra habitum est, quod
            quidam absolvunt merito, quidam ex officio, sic intelligendum est in proposito. Unde
            sicut ad solos sacerdotes pertinet absolvere, tamen viri sancti frequenter impetrant
            vitae merito quod alii faciunt ex officio, sic in unctione intelligendum est.</p>
        </div>
      </div>
    </body>
  </text>
</TEI>