<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 16, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 16, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e14791">
        <head xml:id="bb-d1e14791-Hd1e119">III, D. 16, A. 1, Q. 2</head>
        <head xml:id="bb-d1e14791-Hd1e122" type="question-title">Utrum in Christo fuerit acerbissimus dolor.</head>
        <p xml:id="bb-d1e14791-d1e125">Secundo quaeritur de doloris acerbitate, et est quaestio, utrum in Christo fuerit dolor
    acerbissimus.</p>
        <div xml:id="bb-d1e14802" type="rationes-principales">
          <head xml:id="bb-d1e14791-Hd1e130">Rationes Principales</head>
          <p xml:id="bb-d1e14791-d1e133">Et quod sic, videtur. Threnorum 1, 12 : <quote xml:id="bb-d1e14791-Qd1e135">O vos omnes, qui transitis per viam,
       attendite et videte si est dolor, sicut dolor meus</quote> ; hoc dicitur in persona
      Christi. Ergo videtur quod nullus alius dolor habeat illi aequari.</p>
          <p xml:id="bb-d1e14791-d1e139">Item, in Psalmo [87, 8] : <quote xml:id="bb-d1e14791-Qd1e141">Omnes fluctus tuos induxisti super me</quote>, dicitur in
      persona Christi ; sed non omnes induxit quantum ad varietatem : ergo omnes induxit quantum
      ad aequivalentiam et acerbitatem.</p>
          <p xml:id="bb-d1e14791-d1e145">Item, ratione videtur. Quanto complexio nobilior est, tanto passio doloris in ea est
      acerbior ; sed Christus nobilissimam habuit complexioriem - nobilitas enim complexionis
      respondet nobititati animae - ergo, cum Christus nobilissimam animam habuerit, habuit ergo
      in patiendo maximam doloris afflictionem.</p>
          <p xml:id="bb-d1e14791-d1e148">Item, quanto sensus tactus est vivacior, tanto dolor qui est secundum sensum est acutior :
      unde in illis membris in quibus viget sensus tactus est dolor acutissimus ; sed in Christo
      fuit sensus tactus vivacissimus ; <quote xml:id="bb-d1e14791-Qd1e150">prudentissimum enim animalium est homo</quote>, ut
      dicit <name ref="#Aristotle">Philosophus</name>, et inter omnes Christus, cum fuerit optime dispositus : ergo dolor, quem
      sensit, super omnes dolores fuit acutissimus.</p>
          <p xml:id="bb-d1e14791-d1e158">Item, quanto maius est bonum quod amittitur, tanto maiorem infert dolorem ei qui cognoscit
      et habet usum rationis ; sed vita Christi erat nobilissima et passio illa vitam perimebat :
      ergo dolorem illi animae acutissimum inferebat.</p>
          <p xml:id="bb-d1e14791-d1e161">Item, tanto poena est acerbior, quanto velocius virtutem naturae deiicit, maxime ubi
      aliquod membrorum principalium non corrumpit ; sed Christus in cruce suspensus adeo cito
      fuit. mortuus ut etiam miraretur Pilatus : ergo videtur quod ctolor eius gravissimus
      fuisset.</p>
          <p xml:id="bb-d1e14791-d1e164">Sed contra : Primo obicitur a parte generis poenae, quia poena ignis acutius affligit quam
      poena ferri ; sed Laurentius et Vincentius exusti fuerunt in igne : ergo videtur quod
      maiorem dolorem senserint quam Christus.</p>
          <p xml:id="bb-d1e14791-d1e167">Item, hoc ipsum ostenditur a parte voluntatis patiendi, quia quanto aliquis magis desiderat
      pati, tanto minus dolet in patiendo ; sed Christus vehementer desiderabat pati pro genere
      humano ; sicut dicitur in Lucae 12, 50 : <quote xml:id="bb-d1e14791-Qd1e169">Baptismo habeo baptizari, et quomodo
       coarctor usque dum perficiatur</quote> etc. : ergo videtur quod dolor eius valde parum de
      acerbitate habuit.</p>
          <p xml:id="bb-d1e14791-d1e173">Item, hoc ipsum ostenditur a parte adiutorii, quia quanto homo maiorem habet caritatem,
      tanto facilius stistinet cruciatum poenae ; sed Christus maximae caritatis fuit : ergo
      facillime torinenta portavit : ergo valde parum doluit.</p>
          <p xml:id="bb-d1e14791-d1e176">Item, hoc ipsum videtur a parte boni amissi, quia quanto maius est bonuni quod perditur,
      tanto maior dolor est ei qui amittit ; sed peccator perdidit Deum, qui est maius bonum quam
      sit vita ista corporalis : ergo videtur quod acerbior dolor sit in viro contrito et
      poenitente quam fuerit in Christo patiente.</p>
          <p xml:id="bb-d1e14791-d1e180">Item, hoc ipsum ostenditur a parte recompensationis, quia quanto alicui fit maior et melior
      recompensatio de bono amisso, tanto mitior est dolor ; sed Christo pro dolore passionis et
      expositione vitae suae restituebatur stola gloriae in se et in ceteris membris suis : ergo
      etc.</p>
          <p xml:id="bb-d1e14791-d1e183">Item, hoc ipsum ostenditur ex parte spei, quia quanto aliquis certius expectat
      liberationem, tanto minus affligitur in passione ; sed Christus certissimus erat de
      liberatione proxima : ergo videtur quod afflictio eius erat valde modica.</p>
        </div>
        <div xml:id="bb-d1e14861">
          <head xml:id="bb-d1e14791-Hd1e189">Conclusio</head>
          <head xml:id="bb-d1e14791-Hd1e192" type="question-title">Dolor passionis Christi inter ceteros dolores fuit acerbissimus et
      acutissimus.</head>
          <p xml:id="bb-d1e14791-d1e195">Respondeo : Dicendum quod dolor passionis Christi inter ceteros dolores et passiones fuit
      acerbissimus et acutissimus. Et hoc patet, si illa considerentur quae doloris passionem
      acerbiorem reddunt. Haec autem sunt tria, videlicet causa passionis et modus patiendi et
      conditio patientis.</p>
          <p xml:id="bb-d1e14791-d1e198">Si consideretur causa ob quam Christus passus est, fuit in eo doloris afflictio magna. Non
      enim patiebatur pro culpa propria, immo pro aliena ; non pro amicis tantum, sed etiam pro
      inimicis et etiam pro his quos videbat ingratos. Si autem consideretur modus patiendi, fuit
      in eo passio doloris acerbior, tum propter generalitatem, quia in omnibus membris
      affligebatur ; tum etiam propter continuitatem, quia suspendium eius continuabatur, et clavi
      adeo affligebant pendentem sicut afflixerunt quando manus eius et pedes confodiebantur, in
      quibus maxima erat afflictio propter nervos et musculos ibidem concurrentes, in quibus
      praecipue viget sensus. Si autem consideretur qualitas sive conditio patientis, maxima erat
      afflictio. propter maximam complexionis aequalitatem et propter sensus vivacitatem. Unde,
      quia nullus potuit ei aequari nec in aequalitate complexionis nec in vivacitate sensus,
      dolor illius omnium dolorum fuit acutissimus.</p>
          <p xml:id="bb-d1e14791-d1e201">Et ideo rationes quae hoc ostendunt concedamus ; et ei gratias, quantas possumus et supra
      quam possumus, referamus, si quo mocto donetur nobis ut tam graviter patienti compatiamur.
      Rationes vero quae obiciuntur ad contrarium, quae ostendunt mitigationem doloris Christi,
      non obviant veritati, si recte intelligantur. Contingit enim. esse acerbitatem in dolore
      quantum ad duo, videlicet quantum ad experientiam sensus et quantum ad repugnationem
      rationis. Licet autem in Christo fuerit maxima doloris afflictio quantum ad experientiam
      sensus, ratio tamen Christi modicos reputabat omnes illos cruciatus, hoc tamen non auferebat
      acerbitatem, sed rationis subversionem.</p>
        </div>
        <div xml:id="bb-d1e14880">
          <head xml:id="bb-d1e14791-Hd1e208">Ad Rationes</head>
          <p xml:id="bb-d1e14791-d1e211">Et per hoc patet responsio ad illas quatuor rationes quae sumuntur ex parte voluntatis
      desiderantis, ex parte caritatis adiuvantis, ex parte recompensationis et ex parte
      exspectationis.</p>
          <p xml:id="bb-d1e14791-d1e214">Ad illud quod obicitur ex parte generis poenae, dicendum quod ratio illa procedit ex
      insufficienti. Acerbitas enim poenae non tantum pensatur ex parte agentis, quantum ex parte
      patientis. Actus enim activorum est in patiente disposito ; et quia qualitas in Christo
      reddebat ipsum ad maiorem dolorem dispositum, ideo bene concedo quod clavus ferreus multo
      plus afflixit Christum quam ignis Laurentium.</p>
          <p xml:id="bb-d1e14791-d1e217">Ad illud quod obicitur, quod dolor in contrito excedit dolorem in Christo propter
      quantitatem boni amissi, dicendum quod damnificatio per se non infert dolorem, sed sensus
      damnificationis. Quamvis autem peccator maius bonum amittat, quia tamen non magis sentit,
      sed minus, non sequitur quod magis doleat ut plurimum. Valde enim parum affligitur, quamvis
      magnam dolendi habeat rationem et causam.</p>
        </div>
      </div>
    </body>
  </text>
</TEI>