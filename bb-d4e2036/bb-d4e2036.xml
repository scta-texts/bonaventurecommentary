<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e2036">
        <head xml:id="bb-d4e2036-Hd1e108">Quaestio 2</head>
        <head xml:id="bb-d4e2036-Hd1e111" type="question-title">Utrum in diversis temporibus debuerint alia et alia sacramenta
          institui vel semper eadem.</head>
        <p xml:id="bb-d4e2036-d1e114">Secundo quaeritur, utrum in diversis temporibus deburint alia et alia sacramenta institui
          vel semper eadem.</p>
        <div xml:id="bb-d4e2036-Dd1e117" type="rationes-principales">
          <head xml:id="bb-d4e2036-Hd1e119">Rationes principales</head>
          <p xml:id="bb-d4e2036-d1e122">Et quod non semper eadem, sed quod debuerint mutari, hoc rationabiliter ostendit :
              <name ref="#HughOfStVictor">Hugo</name> sic dicens : <quote xml:id="bb-d4e2036-Qd1e127">Dispensationis ordo et
              ratio hoc poposcit, ut sicut ab initio, currente tempore, magis ac magis Salvatoris
              adventus appropinquavit, sic magis ac magis effectus salutis cresceret et cognitio
              veritatis ; propter quod et ipsa signa salutis per successionem temporum alia post
              alia mutari debuerunt, ut effectus gratiae divinae in salutem cresceret, simul quoque
              et ipsa sanctificatio in signis visibilibus evidentior appareret</quote>.</p>
          <p xml:id="bb-d4e2036-d1e131">Item, hoc ostenditur per rationem, quia, variato morbo et conditione aegrotantis,
            necesse est variari remedium. Ergo, cum his temporibus fuerint homines diversarum
            conditionum et morbus invaluerit, necesse fuit medicamenta alia et alia adhiberi.</p>
          <p xml:id="bb-d4e2036-d1e134">Sed contra : Institutio sacramentorum fuit non a quocumque, sed a summo medico, cuius
            consilium est immutabile et est summe commendabile ; sed si immutabile, ergo et
            sacramenta secundum illud instituta debent esse immutabilia ; si summe laudabile ergo
            debent esse optima : ergo secundum hoc, cum sacramenta legis gratiae optima sint, semper
            illa debuerunt esse, nec ante nec post alia debuerunt institui nec mutari.</p>
          <p xml:id="bb-d4e2036-d1e137">Item, morbus originalis peccati semper idem fuit, nec crevit nec decrevit, et ratio
            infirmandi semper fuit eadem : ergo videtur quod medicina correspondens morbo debuerit
            esse eadem, non mutata.</p>
          <p xml:id="bb-d4e2036-d1e141">Item, omnia sacramenta habent efficaciam passione primo et a fide passionis immediate,
            et virtus illa est ad sanandum per gratiam : ergo, cum passio sit eadem et fides eadem,
            sicut dicit <name ref="#Augustine">Augustinus</name>, et gratia similiter eadem, ergo
            debent esse eadem sacramenta, non mutata.</p>
        </div>
        <div xml:id="bb-d4e2036-Dd1e148">
          <head xml:id="bb-d4e2036-Hd1e150">Diversis temporibus diversa debuerutn institui Sacramenta</head>
          <p xml:id="bb-d4e2036-d1e153">Respondeo : Ad praedictorum intelligentiam est notandum quod sacramenta sunt in
            documentum, sunt in medicamentum, sunt et in ornamentum ; et secundum statum perfectum
            sunt in apertum documentum divini secreti, sunt in efficax remedium morbi et in pulcrum
            ornamentum sponsae Christi. Quoniam igitur revelatio secretorum non debet fieri
            quocumque modo nec in omni tempore, sed illo quo est intellectus hominis capacior, ideo
            sacramenta perfecta dilata sunt usque ad tempus tale. Hoc autem tempus, sicut in homine
            est sexta aetas, quae appellatur senectus, iuxta illud Ecclesiastici 25, 7 : Quam
            speciosa veteranis sapientia et gloriosus intellectus et consilium ; similiter in mundo
            est sexta aetas, quae est post Christum, in qua aetate homines sunt sapientiores et
            capaciores. Ideo dilata sunt sacramenta completa usque ad hoc tempus.</p>
          <p xml:id="bb-d4e2036-d1e156">Rursus, quia sunt in medicamentum morbi efficax, eo tempore debent dari in quo
            efficacius curant ; sed spiritualis infirmitas efficaciter non curatur nisi quando
            cognoscitur et sentitur, alioquin redditur homo ingratus et peiori vulnere infirmatur :
            ideo necesse fuit sacramenta differri quousque morbus tantum invalesceret quod homo
            ipsum cognosceret et remedium quaereret. Hoc autem fuit in tempore gratiae, quia tempore
            legis naturae convictus est esse caecus ; et tunc venit Lex docens et onerans, et tunc
            convictus est de impotentia ; tunc ergo restabat tempus gratiae, in quo morbus iam
            cognitus curaretur et in hoc sacramenta completa darentur.</p>
          <p xml:id="bb-d4e2036-d1e159">Rursus, quia sunt in pulcrum ornamentum, debuit ea Christus illi sponsae dare a qua
            nunquam separari deberet ; et quia talis fuit Ecclesia collecta de gentibus, non
            synagoga, quae ipsum deseruit et negavit, usque ad tempus gratiae perfecta sacramenta
            non instituit ; nihilominus tamen aliqua imperfecta, secundum quod congruebat illis
            temporibus, in sustentationem dedit. Et sic patet quod non semper eadem, sed alia et
            alia debuerint institui.</p>
        </div>
        <div xml:id="bb-d4e2036-Dd1e164">
          <head xml:id="bb-d4e2036-Hd1e166">Ad rationes</head>
          <p xml:id="bb-d4e2036-d1e169">Ad illud ergo quod obicitur de consilio, dicendum quod, sicut dicit <name ref="#Augustine">Augustinus</name>, in libro De vera religione, sicut unus medicus
            secundum eamdem artem non mutatam pro mutatione morbi mutat remedia, sic, immo multo
            fortius, in proposito. Quod vero addit : quia summe laudabile etc., dicendum quod summe
            laudabilis est divina sapientia in operibus, non quia omnia sunt optima, quae facit in
            se, sed in ordine. Unde dicit <name ref="#Augustine">Augustinus</name>, De libero
            arbitrio : si quis quaerit : quare Deus non fecit duos soles ? non videt, quia fuisset
            superfluum. Si quaerit : quare fecit lunam ? non videt, quia, si deesset luna, aliquod
            bonum deesset de ordine. Sic et in proposito attendendum, quia ordinatissime fecit.
            Sicut enim haec sacramenta huic tempori conveniunt, ita illa sacramenta illi tempori
            congruebant.</p>
          <p xml:id="bb-d4e2036-d1e178">Ad illud quod obicitur, quod morbus est idem, dicendum quod, etsi morbus originalis
            quantum ad essentiam non creverit, tamen crevit in effectu, quia semper magis ac magis
            homines sequebantur concupiscentiam et de uno errore labebantur in alterum.</p>
          <p xml:id="bb-d4e2036-d1e181">Ad illud quod obicitur, si fides eadem, et passio etc., dicendum quod, etsi passio
            eadem sit, tamen prius fuit promissa et modo est persoluta ; et ideo, accepta
            satisfactione, misericordia Dei liberalior fuit ad remittendum quam cum tantum erat
            promissa : liberalior, inquam, dico quantum ad effectum, cum semper in se sit summe et
            aequaliter liberalis ; ideo effectus maior. Praeterea, etsi fides sit eadem, tamen haec
            est dignior et ad amandum efficacior, quia apertius credimus quam antiqui, et fides de
            passione iam praeterita et solutione facta magis ad amandum incitat quam de promissa.
            Ideo Deus et merito fidei et merito passionis iam praeteritae maiorem contulit
            sacramentis efficaciam. Et rursus, quia fides est expressior, sacramenta sunt
            evidentiora ; sed fides expressa remanet eadem, quia ratio credendi eadem ; sed
            sacramenta alia, quia signa sunt alia, et signa non numerantur quantum ad significatum,
            sed quantum ad speciem significantem. </p>
        </div>
      </div>
    </body>
  </text>
</TEI>