<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e32667">
        <head xml:id="bb-d4e32667-Hd1e108">Quaestio 4</head>
        <head xml:id="bb-d4e32667-Hd1e111" type="question-title">Utrum ad susceptionem Ordinis sit necessaria conditio
          libertatis.</head>
        <p xml:id="bb-d4e32667-d1e114">Quarto et ultimo quaeritur, utrum ad susceptionem Ordinis sit necessaria conditio
          libertatis.</p>
        <div xml:id="bb-d4e32667-Dd1e117" type="rationes-principales">
          <head xml:id="bb-d4e32667-Hd1e119">Rationes principales</head>
          <p xml:id="bb-d4e32667-d1e122">Et quod sic, videtur : Distinctione 54 : <quote xml:id="bb-d4e32667-Qd1e124">Nullus episcoporum ad clericatum servum
              alterius promovere praesumat</quote>.</p>
          <p xml:id="bb-d4e32667-d1e128">Item, in eadem decretali, capitulo 2 : <quote xml:id="bb-d4e32667-Qd1e130">Nulli de servili conditione ad sacros
              Ordines promoveantur, nisi a dominis suis prius legitimam libertatem
              consequantur</quote>.</p>
          <p xml:id="bb-d4e32667-d1e134">Item, si servus intret religionem, redditur domino suo et non potest ingredi nisi
            efficiatur liber. Ergo pari ratione, nisi efficiatur liber, non poterit ad sacros
            Ordines promoveri.</p>
          <p xml:id="bb-d4e32667-d1e137">Item, nemo potest duobus dominis servire, sicut ipse Salvator testatus est. Ergo, cum
            officium clericale totum hominem sibi requirat dedicari, nullus ad hoc poterit
            promoveri, qui sit in alterius potestate.</p>
          <p xml:id="bb-d4e32667-d1e141">Contra : Servus sapiens dominabitur stultis filiis, dicitur Proverbiorum 17, 2. Ergo
            videtur quod ubi est sapientia et vitae bonitas, quod nihil ex parte servitutis
            obsistat.</p>
          <p xml:id="bb-d4e32667-d1e144">Item, Ordo dicit potestatem spiritualem, servitus dicit subiectionem corporalem ; sed
            subiectio corporalis non habet repugnantiam cum eo quod spirituale est : ergo etc.</p>
          <p xml:id="bb-d4e32667-d1e147">Item, Deus non est acceptor personae : ergo tantum placet ei obsequium servi sicut
            obsequium domini : ergo sicut possunt ad divinum cultum et clericatum assumi domini, ita
            etiam possunt servi.</p>
          <p xml:id="bb-d4e32667-d1e150">Item, alia sacramenta ita libere possunt accipere servi ut domini et ad ea ita
            communiter admittuntur. Ergo pari ratione videtur quod ad Ordinem.</p>
          <p xml:id="bb-d4e32667-d1e153">Iuxta hoc quaeritur, si servus sit ordinatus, ignorante domino, utrum sit ei
            restituendus.</p>
          <p xml:id="bb-d4e32667-d1e156">Item, si restituitur, quare non res aliae consecratae ; et iterum, quanto tempore
            possit repetere.</p>
        </div>
        <div xml:id="bb-d4e32667-Dd1e160">
          <head xml:id="bb-d4e32667-Hd1e162">Conclusio</head>
          <head xml:id="bb-d4e32667-Hd1e165" type="question-title">Servus propter Sacramenti honestatem ordinari non debet</head>
          <p xml:id="bb-d4e32667-d1e168">Respondeo : Ad praedictorum intelligentiam notandum est quod sacramentum Ordinis non
            solum abundat ab aliis secundum rationem signi, propter hoc quod non tantum sacramentum,
            sed etiam suscipiens sacramentum tenet rationem signi ; immo etiam abundat secundum
            rationem remedii, quia non solum ibi gratia ad curandum subiectum ordinatur, sed etiam
            datur gratia, quae ordinat ad , curandum alios ; unde collocat hominem non tantum in
            statu sanitatis, imo etiam in gradu honestatis et dignitatis : et ideo ad hoc
            sacramentum requiritur non persona quaelibet, sed persona honesta ; cui honor et
            dignitas competat clericalis. Et quoniam honestas multa respicit exteriora, ideo non
            solum propter defectum vitae efficitur quis inhabilis ad hoc sacramentum suscipiendum,
            sed etiam propter defectum multorum aliorum.</p>
          <p xml:id="bb-d4e32667-d1e171">Ad hoc enim quod persona sit honesta, oportet quod in ea concurrat honestas a parte
            originis, nominis, corporis, actionis, conditionis et conversationis. Propter defectum a
            parte originis ineptus est filius sacerdotis spurius vel etiam quilibet illegitimus,
            Deuteronomii 23, 2. A parte nominis sive famae inepti sunt infames et publice
            poenitentes, distinctione 50, Ex poenitentibus. Propter defectuni a parte corporis,
            corpore vitiati et daemoniaci et epileptici, distinctione 33, Communiter definimus.
            Propter defectum a parte actionis, ut quando incidit in peccatum enorme sive factum, ut
            homicidium, distinctione 50 fere per totum ; et hoc est propter magnum horrorem qui est
            in sanguinis effusione, sive iuste fiat sive iniuste ; vel propter hoc quod dividit
            unitatem animae et corporis. Propter defectum conditionis, ut servus, distinctione 54.
            Propter defectum conversationis, ut curiales, distinctione 51. In omnibus autem tradunt
            distinctiones sive exceptiones, sed illae spectant ad scientiam inferiorem. Haec tantum
            in generali dixisse sufficiat quod, quia sacramentum Ordinis non tantum personae
            meritum, sed honestatem considerat, quia clericus est persona communis et Ordo ponit in
            gradu dignitatis, debent excludi illi, in quibus sacramentum et alia per consequens
            possint dehonestari. Quoniam servus, quamdiu in tali statu est, est ignobilis et ad
            ignobilia opera potest cogi ; et ideo non potest se totum mancipare, cum alii sit
            subiectus : ideo non potest ad sacras Ordines promoveri, quantum est de sacramenti
            honestate, recipit tamen Ordinem.</p>
        </div>
        <div xml:id="bb-d4e32667-Dd1e176">
          <head xml:id="bb-d4e32667-Hd1e178">Ad rationes</head>
          <p xml:id="bb-d4e32667-d1e181">1-4. Ad illud ergo quod obicitur, quod servitus non impedit, ad totum patet responsio
            per iam dicta.</p>
          <p xml:id="bb-d4e32667-d1e184">Verumtamen quod quaerit, si servus debet reddi domino suo, respondendum quod aut est
            ordinatus domino sciente et consentiente, aut ignorante et nolente. Si sciente et
            consentiente vel etiam non contradicente, generat sibi praeiudicium ut amplius non
            possit repetere eum. Si ignorante domino et nolente : aut ignorante praesentatore et
            episcopo, aut altero vel utroque sciente. Si eis ignorantibus, tunc servus tenetur se
            redimere, si babet pecuniam ; quodsi non habet, nec Ecclesia vult eum redimere, domino
            suo debet reddi. Si autem sciente ordinante et praesentatore, tenentur domino in pecunia
            vel in. alio servo vel in duplum ; quod si non habent, dominus potest sibi resumere
            servum. Aliqui tamen dicunt quod non, si pervenerit ad sacerdotium ; sed de omnibus
            videtur quod dominus debeat servari indemnis, habet tamen ius petendi eum infra annum ;
            et quidam dicunt quod post ordinationem, quidam dicunt quod post cognitionem, et haec
            omnia probantur per illa iura quae dicuntur distinctione 54.</p>
          <p xml:id="bb-d4e32667-d1e187">Sunt et alia multa quae determinantur in iure, quae, inquam,.competunt ordinandis, quae
            ex diversis locis Scripturae sunt tracta, et maxime I ad Timotheum 3, 2, et haec omnia
            determinantur a distinctione 23 usque in finem primae partis. Et quoniam haec distinctio
            magis spectat ad scientiam inferiorem, ideo ad praesens ista sufficiant, ne extra metas
            nostrae scientiae exeamus. Verum est tamen quod omnes huiusmodi ordinationes a sacra
            Scriptura habent ortum, et omnia ad ipsam sicut ad originem possent reduci, si quis
            haberet peritiam iuris canonici et divini.</p>
        </div>
      </div>
    </body>
  </text>
</TEI>