<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 28, A. 1, Q. 6</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 28, A. 1, Q. 6</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e26491">
        <head xml:id="bb-d1e26491-Hd1e119">III, D. 28, A. 1, Q. 6</head>
        <head xml:id="bb-d1e26491-Hd1e122" type="question-title">De diligendorum numero et sufficientia.</head>
        <p xml:id="bb-d1e26491-d1e125">Sexto quaeritur de diligendorum numero et sufficientia. Dicit enim <name ref="#Augustine">Augustinus</name> quod
      <quote xml:id="bb-d1e26491-Qd1e130">quatuor sunt ex caritate diligenda, videlicet Deus et nos ipsi, proximus et corpus
      nostrum</quote>.</p>
        <div xml:id="bb-d1e26491-Dd1e134" type="rationes-principales">
          <head xml:id="bb-d1e26491-Hd1e136">Rationes Principales</head>
          <p xml:id="bb-d1e26491-d1e139">Et videtur primo quod ibi sit superfluitas. Quia quae sunt eiusdem speciei et non
      distinguuntur nisi secundum materiam non debent facere diversa membra distinctionis ; sed
      nos et proximus noster sumus eiusdem speciei : ergo non debet homo habens caritatem cum
      proximo suo pro diversis diligibilibus numerari.</p>
          <p xml:id="bb-d1e26491-d1e142">Item, sacra Scriptura sufficienter enumerat diligibilia in praeceptis quae dat ; sed non
      enumerat nisi duo, scilicet Deum et proximum, de quibus dat duo praecepta : ergo videtur
      quod alia membra sint superflua.</p>
          <p xml:id="bb-d1e26491-d1e145">Item, nihil contingit esse beatum nisi tribus modis, <quote xml:id="bb-d1e26491-Qd1e147">videlicet per essentiam, per
       primam influentiam et per redundantiam</quote>. Ergo, si caritas non se extendit ad
      diligendum nisi id quod est beatum in actu vel in potentia, videtur quod non sint nisi tria
      diligenda, videlicet Deus, animus et corpus.</p>
          <p xml:id="bb-d1e26491-d1e151">Sed quod sit diminutio, videtur. Primo, per <name ref="#Ambrose">Ambrosium</name>, qui, secundum quod in sequenti
      distinctione habetur, assignat sex membra in numero diligendorum. Ergo, si <name ref="#Ambrose">Ambrosius</name> non
      fuit in enumerando superfluus, videtur quod <name ref="#Augustine">Augustinus</name> fuerit diminutus.</p>
          <p xml:id="bb-d1e26491-d1e164">Item, sicut ex caritate diligendum est corpus nostrum, ita etiam et corpus proximi. Ergo
      sicut animus noster et animus proximi constituunt duo membra diligendorum, ita videtur quod
      corpus nostrum et corpus proximi : ergo videtur quod quinque sunt ex caritate diligenda.</p>
          <p xml:id="bb-d1e26491-d1e167">Item, sicut ex caritate diligimus quod est supra nos et infra nos et iuxta nos, sic etiam
      ex caritate diligendum est quod est contra nos, videlicet inimicus, sicut supra ostensum
      est. Videtur ergo quod praedictis membris deficiat unum membrum.</p>
          <p xml:id="bb-d1e26491-d1e170">Quaeritur ergo : quare tot sunt ex caritate diligenda et non plura neque pauciora ?</p>
        </div>
        <div xml:id="bb-d1e26491-Dd1e174">
          <head xml:id="bb-d1e26491-Hd1e176">Conclusio</head>
          <head xml:id="bb-d1e26491-Hd1e179" type="question-title">Ex caritate quatuor sunt diligenda, quorum sufficientia duplici
      via demonstratur.</head>
          <p xml:id="bb-d1e26491-d1e182">Respondeo : Dicendum quod numerus diligibilium et sufficientia dupliciter potest accipi :
      uno modo per comparationem ad ipsam dilectionem ; alio modo per comparationem ad ipsum
      diligentem.</p>
          <p xml:id="bb-d1e26491-d1e185">Secundum ipsam dilectionem potest accipi numerus et sufficientia sic. Cum enim dilectio sit
      appetitus boni, in appetitu autem boni est considerare ipsum bonum desideratum et ipsum qui
      desiderat et ipsum cui desiderat bonum ; bonum autem desideratum, hoc est summ um Bonum,
      ille qui desiderat est habens caritatem ; cui autem desideratur potest esse in quadruplici
      differentia - quia aut optat summum Bonum ipsi Deo aut sibi ipsi aut sibi simili aut sibi
      adhaerenti - ideo quatuor sunt ex caritate diligenda, quia numerus diligendorum non
      accipitur ex parte optantis vel ex parte boni optati, cum sit unum, sed ex parte eius cui
      optatur ; quod cum sit in quadruplici differentia, quatuor sunt diligendorum membra. Et hoc
      est quod supra dictum est, quod in praedicta divisione sumitur numerus diligendorum secundum
      dilectionem amicitiae, qua dicitur quis diligere alium quando vult illi bonum.</p>
          <p xml:id="bb-d1e26491-d1e188">Alio modo potest sumi numerus et sufficientia diligendorum ex comparatione ad ipsum
      diligentem. Nam diligens aut habet respectum ad se aut ad id quod est supra se aut ad id
      quod est iuxta se aut ad id quod est infra se ; et secundum hoc quatuor tantummodo diligenda
      sunt ex caritate. Et secundum hunc modum assumit <name ref="#Augustine">Augustinus</name> diligibilium numerum et
      sufficientiam, in libro De doctrina christiana, nec tantum assignat numerum, sed etiam
      ordinem debitum. Ait enim sic : Quatuor sunt diligenda : unum, quod supra nos est, scilicet
      Deus ; alterum, quod nos sumus ; tertium, quod iuxta nos est, scilicet proximus ; quartum,
      quod infra nos est, scilicet corpus. Et quia omnia possunt reduci ad ista quatuor membra,
      ideo patet diligendorum numerus et sufficientia.</p>
        </div>
        <div xml:id="bb-d1e26491-Dd1e196">
          <head xml:id="bb-d1e26491-Hd1e198">Ad Rationes</head>
          <p xml:id="bb-d1e26491-d1e201">Ad illud ergo quod obicitur, quod est ibi superfluitas, quia non differimus specie a
      proximis, dicendum quod, quamvis specie non differamus, tamen ad nos et ad proximos nostros
      caritas nostra diversimode comparatur secundum rationem diligendi et gradum. Primo enim
      caritas facit habentem se tendere ad beatitudinem et deinde proximum ; illi optat tendere ad
      idem quasi a latere.</p>
          <p xml:id="bb-d1e26491-d1e204">Ad illud quod obicitur quod sacra Scriptura non exprimit nisi duo diligenda ; dicendum quod
      in sequenti mandato implicat tria diligenda. Nam, in hoc quod dicit : Dilige proximum tuum
      sicut te ipsum, mandat homini quod diligat se ipsum ; et cum ipse sit constitutus ex anima
      et corpore, includitur ibi dilectio utriusque.</p>
          <p xml:id="bb-d1e26491-d1e207">Ad illud quod obicitur, quod tantummodo tribus modis est quid beatum, dicendum quod verum
      est ; sed tamen caritas, quae disponit ad beatitudinem, alio modo respicit suum
      susceptibile, alio modo respicit illud quod est ei simile : primum ut participans, secundum
      ut comparticipans ; et ideo secundum istam diversam comparationem distingui possunt diversa
      diligibilia.</p>
          <p xml:id="bb-d1e26491-d1e210">Ad illud quod ultimo obicitur, quod est ibi diminutio, quia <name ref="#Ambrose">Ambrosius</name> assignat sex membra,
      dicendum quod illa sex membra reducuntur ad ista quatuor. <name ref="#Ambrose">Ambrosius</name> enim distinguit unum
      istorum membrorum in quatuor, videlicet dilectionem eius quod iuxta nos est, scilicet
      dilectionem proximi. Nec est ibi contrarietas, quia <name ref="#Ambrose">Ambrosius</name> considerat differentias
      diligibilium accidentales, <name ref="#Augustine">Augustinus</name> considerat gradus et differentias magis essentiales ;
      quod melius apparebit inferius.</p>
          <p xml:id="bb-d1e26491-d1e226">Ad illud quod obicitur de corpore proximi, dicendum quod tam corpus proximi quam corpus
      nostrum est infra nos, et ideo continetur sub quarto membro. Nec est simile de animo nostro
      et animo proximi, quia diversimode habet caritas comparari ad utrumque : ad unum sicut ad
      intrinsecum, ad aliud sicut ad propinquum. Ad corpora autem comparari habet uniformiter ; ad
      utrumque enim comparatur sicut ad inferius. Aliter volunt aliqui dicere quod dilectio
      corporis proximi continetur sub dilectione proximi, quia uniformiter comparatur caritas ad
      utrumque ; ad animum autem nostrum et ad corpus comparatur difformiter, quia ad animum
      comparatur sicut ipsum informans et eidem inhaerens, ad corpus vero sicut eidem dominans et
      ipsum regens.</p>
          <p xml:id="bb-d1e26491-d1e229">Ad illud quod obicitur, quod ex caritate diligendum est quod est contra nos, dicendum quod
      illud continetur sub eo membro quod est iuxta nos, pro eo quod, etsi inimici sint diligendi,
      qui sunt contra nos, non tamen sunt diligendi in eo quod sunt contra nos, hoc est ratione
      culpae, sed in eo quod sunt iuxta nos, hoc est secundum conformitatem naturae.</p>
        </div>
      </div>
    </body>
  </text>
</TEI>