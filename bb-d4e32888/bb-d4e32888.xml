<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e32888">
        <head xml:id="bb-d4e32888-Hd1e108">Quaestio 1</head>
        <head xml:id="bb-d4e32888-Hd1e111" type="question-title">Quando Matrimonium fuerit institutum.</head>
        <div xml:id="bb-d4e32888-Dd1e114" type="rationes-principales">
          <head xml:id="bb-d4e32888-Hd1e116">Rationes principales</head>
          <p xml:id="bb-d4e32888-d1e119"> Circa primum ostenditur quod matrimonium fuerit institutum ante lapsum : Per illud
            quod dicitur Matthaei 19, 4 : <quote xml:id="bb-d4e32888-Qd1e121" source="http://scta.info/resource/mt19_4">Non legistis, quod ab initio qui
              fecit homines, masculum et feminam fecit illos ? Et dixit : Propter hoc</quote>
            etc.</p>
          <p xml:id="bb-d4e32888-d1e125">Item, <name ref="#Lombard">Magister</name> in littera : Cum alia sacramenta post
            peccatum exordium sumpserint, matrimonii sacramentum etiam ante peccatum legitur
            institutum.</p>
          <p xml:id="bb-d4e32888-d1e131">Item, ratione videtur, quia usus coniugii est ad procreationem prolis ; sed prolis
            procreatio conveniebat statui innocentiae : ergo tunc debuit institui.</p>
          <p xml:id="bb-d4e32888-d1e134">Item, matrimonium est apud omnes, ergo est de dictamine naturae ; sed talia ab initio
            homini sunt impressa : ergo etc.</p>
          <p xml:id="bb-d4e32888-d1e138">Contra : <name ref="#HughOfStVictor">Hugo</name> de Sancto Victore : Tempus
            institutionis sacramentorum ex tunc esse coepit quando homo a gaudiis paradisi eiectus
            est ; et ita videtur quod Matrimonium post lapsum sit institutum.</p>
          <p xml:id="bb-d4e32888-d1e144">Item, ratione videtur, quia sacramentum est medicina contra morbum ; sed tempore status
            innocentiae nullus fuit morbus : ergo etc. Si tu dicas, sicut dicit <name ref="#Lombard">Magister</name>, quod institutum est in officium, non in remedium , quaeritur tunc :
            quare similiter alia non sunt instituta in officium et post in remedium, sicut
            Matrimonium ?</p>
          <p xml:id="bb-d4e32888-d1e150">Item, sacramenta sunt signa visibilia rerum invisibilium, per quae homo manuducitur ad
            spiritualia cognoscenda ; sed Adam non indigebat manuduci, quia spirituali mente erat
            praeditus : ergo non fuit necesse institui in statu innocentiae.</p>
          <p xml:id="bb-d4e32888-d1e153">Item, ante lapsum non erat maior inordinatio vel libido in actu generativae quam in
            actu nutritivae ; sed licuit Adae comedere de omni ligna : ergo similiter videtur quod
            licuit ei coire cum omni muliere ; aut si non, quaeritur : quare magis est arctatus ad
            istum actum quam ad alium ?</p>
          <p xml:id="bb-d4e32888-d1e156">Item, cum post lapsum habeamus sacramentum quod respicit actum nutritivae et
            generativae, et utrumque est in remedium, quare Adam similiter non habuit in statu
            innocentiae sacramentum quantum ad utrumque actum in officium ? Et videtur quod magis
            debuit habere quantum ad nutritivam, quia nutritiva magis erat ibi in usu quam
            generativa.</p>
        </div>
        <div xml:id="bb-d4e32888-Dd1e160">
          <head xml:id="bb-d4e32888-Hd1e162">Conclusio</head>
          <head xml:id="bb-d4e32888-Hd1e165" type="question-title">Matrimonium fuit institutum tempore status innocentiae tantum
            in officium, post lapsum etiam in remedium</head>
          <p xml:id="bb-d4e32888-d1e168">Respondeo : Dicendum quod, quia institutio respicit usum, et usus matrimonii est in
            remedium et est in officium, usus autem aliorum sacramentorum est tantum in remedium :
            ideo matrimonii usus non tantum convenit infirmis, sed etiam sanis ; et ideo duplex fuit
            eius institutio : una ante lapsum in officium, et alia post lapsum in remedium. Est
            autem usus matrimonii in remedium contra ignorantiam, dum erudit in quantum signum ; et
            in remedium contra concupiscentiam, dum illam refrenat ut medicamentum. Sic et eius
            officium fuit quantum ad duas operationes potentiarum : et quantum ad actum cognitivae,
            ut homo videret exterius coniunctionem in creatura quam intelligebat interius, non,
            inquam, ut erudiretur, sed ut, videndo materialiter quod sciebat, oblectaretur.
            Similiter quantum ad actum generativae fuit in officium, ut, quia per se homo non potuit
            speciem conservare, adiuncta socia, in actum illum conservationis prodire posset.</p>
        </div>
        <div xml:id="bb-d4e32888-Dd1e172">
          <head xml:id="bb-d4e32888-Hd1e174">Ad rationes</head>
          <p xml:id="bb-d4e32888-d1e177">1-3. Ex hoc patent tria obiecta.</p>
          <p xml:id="bb-d4e32888-d1e180">Ad illud vero quod obicitur de nutritiva, dicendum quod non est simile, quia ibi fit
            continua deperditio per calorem ; ideo frequens debet fieri restauratio et de multis,
            non de uno tantum. Aliter potest dici quod duplex est deperditio, scilicet quantum ad
            humidum nutrimentale et radicale ; similiter duplex est restauratio, scilicet quantum ad
            humidum nutrimentale per lignum paradisi et similiter quantum ad humidum radicale per
            lignum vitae ; hoc autem, ut dicit <name ref="#Augustine">Augustinus</name>, non solum
            fuit in usum, sed etiam in sacramentum. Significabat enim pastum sapientiae interiorem ;
            et quia una est sapientia, unicus fuit ille cibus, licet alii essent plures. Similier,
            quia in actu coniugii intelligitur coniunctio Christi et Ecclesiae, et Christus est
            sponsus unicus, et Ecclesia unica : inde est quod divina institutione est mulier viro
            matrimonio coniuncta, sicut et lignum vitae provisum in sacramentum. Quia vero per
            peccatum est amissa conservatio individui, salva nihilominus illa quae est speciei, ideo
            remansit matrimonium, sed non remansit illud lignum ; habuerunt tamen aliquod signum
            quousque Christus incarnaretur.</p>
          <p xml:id="bb-d4e32888-d1e186">Si tunc quaeratur : quare magis quantum ad nutritivam et generativam Adam habuit
            sacramenta quam quantum ad alias potentias, ut visum etc. ? dicendum quod ista fuerunt
            in usum et in talem usum qui veniebat ex indigentia. Nam Adam nec per se poterat
            conservari nec per se poterat generare. Et ideo indiguit aliquibus quibus uteretur ; et
            quia usus exterioris hominis et indigentia importabant similitudinem interioris, quia
            anima non per se potest vivere, nisi reficiatur a Christo, nec similiter per se bona
            opera facere, nisi fecundetur ab ipso : ideo patet quod utrumque fuit sacramentum, nec
            penes alios sensus oportuit alia sacramenta institui.</p>
        </div>
      </div>
    </body>
  </text>
</TEI>