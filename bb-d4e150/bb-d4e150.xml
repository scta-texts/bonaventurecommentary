<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e150">
        <head xml:id="bb-d4e150-Hd1e108">Quaestio 2</head>
        <head xml:id="bb-d4e150-Hd1e111" type="question-title">De sacramentorum significatione.</head>
        <p xml:id="bb-d4e150-d1e114">Secundo quaeritur de sacramentis quantum ad significationem.</p>
        <div xml:id="bb-d4e150-Dd1e117" type="rationes-principales">
          <p xml:id="bb-d4e150-d1e119"> Et quod significatio sit de essentia sive integritate sacramenti, ostenditur : Primo
            per definitionem sive notificationem quam <name ref="#Lombard">Magister</name> ponit in
            littera : <quote xml:id="bb-d4e150-Qd1e124">Sacramentum est sacrae rei signum</quote>. </p>
          <p xml:id="bb-d4e150-d1e128">Item, <name ref="#HughOfStVictor">Hugo</name>, in libro De sacramentis :
              <quote xml:id="bb-d4e150-Qd1e133">Sacramentum est materiale elementum ex similitudine repraesentans, ex
              institutione significans</quote>. Ergo, si sacramentum esse suum habet ex institutione
            et est institutum ad significandum, ergo significare est ei essentiale.</p>
          <p xml:id="bb-d4e150-d1e137">Item, sacramenta instituta sunt <quote xml:id="bb-d4e150-Qd1e139">ad nostram eruditionem</quote> , secundum quod
              <name ref="#HughOfStVictor">Hugo</name> dicit et <name ref="#Lombard">Magister</name>
            tangit in littera ; sed non ad eruditionem corporalium : ergo ad eruditionem
            spiritualium. Sed sacramenta sunt corporalia et non ducunt in spiritualia nisi in
            ratione significandi, quia offerendo se sensibus aliud faciunt in cognitionem venire :
            ergo etc.</p>
          <p xml:id="bb-d4e150-d1e149">Item, sacramentum est elementum ; aut ergo purum elementum corporale atit etiam simul
            cum hoc dicit aliquid spirituale. Non purum corporale, hoc constat : ergo cum hoc dicit
            aliquid spirituale. Illud ergo spirituale aut unitur ei secundum veritatem aut secundum
            intentionem ; sed non secundum veritatem ; illud constat, cum non sit capax, sicut infra
            probabitur ; ergo secundum intentionem. Sed uniri secundum intentionem est uniri sicut
            signatum unitur signo : ergo de sacramentorum integritate est ipsa significatio.</p>
          <p xml:id="bb-d4e150-d1e152">Contra : Sacramenta principaliter sunt instituta ad curandum ; sed ad hoc quod aliqua
            medicina sit curativa, nihil facit quod curationem significet, sed sufficit solum quod
            curet : ergo sacramentum potest esse perfecta medicina etiam sine significatione : ergo
            significatio non est de integritate sacramenti.</p>
          <p xml:id="bb-d4e150-d1e156">Item, si sacramentum est medicina, sacramentum aliquo modo potest causa ; sed causa non
            est signum effectus, immo magis signatum : ergo sacramenti potius est significari quam
            significare.</p>
          <p xml:id="bb-d4e150-d1e159">Item, si signum est de integritate sacramenti ; ergo quod non significat non est
            sacramentum, et quod non significat huic, ei cui non significat non est sacramentum ;
            sed sacramentum Baptismi nihil significat parvulo : ergo parvulo non est sacramentum :
            ergo dum parvulus recipit Baptismum, non recipit sacramentum. Sed hoc est absurdum :
            etgo signum non est de integritate Sacramenti.</p>
          <p xml:id="bb-d4e150-d1e162">Item, si signum, aut ergo demonstrativum aut prognosticum aut rememorativum. Non potest
            esse nisi demonstrativum, quoniam efficit quod figurat vel saltem, si non efficit, cum
            signum et signatum sint relativa, sunt simul natura, ergo, si signum est praesens, et
            signatum. Sed demonstrativum non est, ut videtur, quia, si hoc, cum demonstret, inesse
            gratiam, et non insit, tunc videtur esse falsum signum : ergo et falsum sacramentum.</p>
          <p xml:id="bb-d4e150-d1e165">Item, si signum est, aut est naturale aut voluntarium. Si naturale, ergo sacramenta
            sunt a natura ; et si hoc, cum illud quod est naturale sit idem apud omnes, tunc ergo et
            sacramentum ; quod certum est esse falsum. Si voluntarium, ergo, cum voluntaria
            augeantur et minuaritur tota die, sicut patet in dictionibus, ergo pari ratione videtur
            quod sacramenta possint mutari pro voto. Si tu dicas quod sunt signa voluntaria, quia a
            voluntate divina ; sed talia sunt cetera creata et omne quod est sub caelo : ergo non
            debent dici propter hoc signa voluntaria ; aut si hoc, tunc pari ratione cetera alia
            creata. </p>
        </div>
        <div xml:id="bb-d4e150-Dd1e169">
          <head xml:id="bb-d4e150-Hd1e171">Responsio</head>
          <head xml:id="bb-d4e150-Hd1e174" type="question-title">Significatio est de essentia Sacramentorum</head>
          <p xml:id="bb-d4e150-d1e177">Respondeo : Ad praedictum intelligentiam est notandum quod sacramentalis medicina de
            sua integritate habet significationem et haec communis est et essentialis omnibus
            sacramentis.</p>
          <p xml:id="bb-d4e150-d1e180">Ratio autem huius, ut credo, haec est, quoniam sacramentalis medicina est sufficiens
            medicamen. Quoniam igitur homo lapsus, non tantum lapsus est in pronitatem
            concupiscentiae, sed etiam in caecitatem ignorantiae : ideo, ut in utroque curetur per
            sacramentum, non tantum debet habere sacramentum quid gratuitum, sed etiam mysticum, et
            ita figurativum et significativum. Rursus, quia est sufficiens medicina de se, fert
            secum suum praeparatorium. Unde sicut medicina corporalis non prodest nisi praeparetur
            suscipiens, sic necesse est fieri spiritualiter ; et quoniam fides disponit hominem, ut
            ei sint salutifera sacramenta, et motus fidei excitatur per exhibitionem signi, ut
            requirat signatum, et per hoc homo disponitur ad curationem : ideo tamquam medicina
            efficax et sufficiens sacramentalis medicina habet significationem de sua integritate ;
            et ita, essentialiter loquendo, sacramentum est signum. </p>
        </div>
        <div xml:id="bb-d4e150-Dd1e185">
          <head xml:id="bb-d4e150-Hd1e187">Ad rationes</head>
          <p xml:id="bb-d4e150-d1e190">Et per hoc patet responsio ad primum argumentum quod obicit de medicina corporali,
            quoniam non est simile, ut iam patet.</p>
          <p xml:id="bb-d4e150-d1e193">Ad illud quod obicitur, quod causa non est signum effectus, dicendum quod illud verum
            est quando habitudo signandi consequitur habitudinem causandi ; in sacramentis autem
            antecedit. Vel dicendum quod hoc verum est in his quae habent vere ac proprie rationem
            causae et effectus ; vera enim causa natura prior est, et ideo a sensibus nostris
            remotior ; et quia significatio est per id quod est nobis propinquum, ideo significamus
            causam per effectum, non e converso. Sed hoc non est verum in proposito. Quia enim
            sacramentum non habet vere rationem causae nec gratia rationem effectus, ideo gratia
            sublimior est et a sensibus nostris remotior, et corporale nobis est propinquius : ideo
            recte per illud gratia significatur, non e converso. Propositio vero illa locum habet in
            vera causa.</p>
          <p xml:id="bb-d4e150-d1e196">Ad illud quod obicitur, quod sacramentum non significat parvulo, dicendum quod signum
            duplicem habet comparationem : et ad illud quod significat et ad illud cui significat ;
            et prima est essentialis et habet ipsam semper in actu, secundam autem habet in habitu ;
            et a prima dicitur signum, non a secunda. Unde circulus super tabernam semper est
            signum, etiam si nullus aspiciat ; sic sacramentum semper signum est, quamvis nullus
            cognoscat. Sed tamen adhuc non solvitur, quia, quamvis sit signum, non tamen significat
            huic. Ideo dicendum quod sicut parvulo sufficit fides aliena, ita sufficit quod
            significetur ipsi parvulo in alio : unde, quamvis non significet ei in se, significat
            tamen in alio. </p>
          <p xml:id="bb-d4e150-d1e199">Ad illud quod obicitur, quo genere signi continetur, dicendum quod aliqua sacramenta
            significaverunt quod futurum erat, ut legalia ; aliqua quod praeteritum, ut sacramenta
            nostra, quae significant passionem praeteritam, sicut dicit Glossa super illud ad
            Romanos 6, 4 : <quote xml:id="bb-d4e150-Qd1e201" ana="#rom6_4">Consepulti estis</quote> etc. : <quote xml:id="bb-d4e150-Qd1e204">Quidquid
              gestum est in cruce Christi, in his non tantum dictis, sed etiam gestis
              figuratur</quote> ; loquitur de sacramentis. Sunt etiam signa demonstrativa, quia
            significant quod donant ; unde duplicem habent significationem, propriam scilicet et
            allegoricam : propriam respectu praesentis, sed allegoricam respectu praeteriti. Quod
            ergo obicitur, quod signum et signatum simul sunt natura, dicendum quod verum est sub
            ratione signi, non autem oportet quod simul sub ratione rei substratae, quoniam haec
            intentio signorum non ponit rem esse nisi apud animam. Similiter, quod obicitur, quod,
            si sunt demonstrativa, tunc sunt falsa, dicendum quod signum duplicem habet veritatem,
            ut dicit <name ref="#Anselm">Anselmus</name> : unam ab institutione, aliam ab usu. Ab
            institutione, quia imposita est ad hoc significandum ; et haec veritas non potest
            permutari. Alia veritas est secundum usum, scilicet quando significat illud ad quod est
            instituta per usum, et hanc veritatem amittit. Signum igitur sacramentale quantum ad
            primam semper est verum ; similiter quantum ad secundam semper est verum quantum est ex
            parte sui sive etiam dantis, sed impeditur solum a parte suscipientis : ideo sacramentum
            non falsificatur, sed male recipiens falsus et fictus iudicatur. </p>
          <p xml:id="bb-d4e150-d1e212">Ad illud quod obicitur, quod non est naturale nec voluntarium, dicendum quod
            sacramentum habilitatem ad significandum habet ex natura, sed actualitatem habet ex
            institutione. Unde <name ref="#HughOfStVictor">Hugo</name> dicit quod <quote xml:id="bb-d4e150-Qd1e217">tria sunt
              in sacramento : similitudo ex creatione, significatio ex institutione, sanctificatio
              ex benedictione. Prima est indita per Creatorem, secunda adiuncta per Salvatorem,
              tertia administrata per dispensatorem</quote>. Quod ergo obicitur, quod est Deo
            voluntarium nobis est naturale, dicendum quod verum est, si det rei illud, non solum ut
            in ea sit, sed etiam ut sit ab ea, ita quod sit a principiis subiecti ; et quia talis
            ratio non est in sacramentis, ideo vere et proprie sunt voluntaria. Et sic patet quod
            sunt signa et qualiter significant. </p>
        </div>
      </div>
    </body>
  </text>
</TEI>