<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 10, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 10, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e10272">
        <head xml:id="bb-d1e10272-Hd1e123">III, D. 10, A. 2, Q. 3</head>
        <head xml:id="bb-d1e10272-Hd1e126" type="question-title">Utrum filiatio adoptionis sit in nobis per comparationem ad
    Christum.</head>
        <p xml:id="bb-d1e10272-d1e129">Tertio quaeritur, utrum filiatio adoptionis sit in nobis per comparationem ad Christum ; et
    hoc est quaerere, utrum simus filii adoptivi ipsius Christi.</p>
        <div xml:id="bb-d1e10272-Dd1e128" type="rationes-principales">
          <head xml:id="bb-d1e10272-Hd1e134">Rationes principales</head>
          <p xml:id="bb-d1e10272-d1e137">Et quod sic, videtur. Frequenter enim in Evangelio vocat Dominus discipulos suos filios, et
      illos quos curabat : <quote xml:id="bb-d1e10272-Qd1e139">Confide fili ; fides tua te salvum fecit</quote>. Si ergo vere
      dicebat, illi erant filii Christi ; sed non naturales : ergo adoptivi.</p>
          <p xml:id="bb-d1e10272-d1e143">Item, super illud ad Ephesios 4, 6 : <quote xml:id="bb-d1e10272-Qd1e145" source="http://scta.info/resource/eph4_6">Unus Deus et pater
      omnium</quote>, Glossa : <quote xml:id="bb-d1e10272-Qd1e148">Deus est pater omnium creatione, sed fidelium
       regeneratione</quote>. Sed Christus creavit et recreavit : ergo Christus est pater omnium
      et fidelium ; sed fidelium est per adoptionem pater : ergo etc.</p>
          <p xml:id="bb-d1e10272-d1e152">Item, filii adoptivi efficimur per gratiam inhabitantem ; sed, cum habitat in nobis una
      persona, necesse est quod inhabitet et reliqua : ergo, si sumus filii unius personae,
      necesse est quod totius Trinitatis : ergo Christi.</p>
          <p xml:id="bb-d1e10272-d1e155">Item, unus est amor quo amamus Patrem et Filium et Spiritum Sanctum ; sed amor est ille qui
      facit nos clamare : Abba, Pater : ergo Pater et Filius et Spiritus Sanctus sunt unus pater
      noster.</p>
          <p xml:id="bb-d1e10272-d1e159">Sed contra : Illius solius est adoptare qui potens est generare ; sed in divinis solus
      Pater generat, non Christus vel Spiritus Sanctus : ergo sumus filii adoptivi solius Patris :
      non ergo Christi.</p>
          <p xml:id="bb-d1e10272-d1e162">Item, illius sumus filii adoptivi cuius Christus est Filius per naturam, eo quod sumus eius
      fratres et coheredes ; sed idem Christus est Filius solius Patris : ergo nos sumus filii
      adoptivi respectu unius solius personae, scilicet Patris : non ergo Christi.</p>
          <p xml:id="bb-d1e10272-d1e165">Item, solus Filius est incarnatus, ne, si alius incarnaretur, esset confusio proprietatum,
      si nomen filiationis transiret in aliam personam. Ergo, si filiatio non debet in divinis
      competere alii personae quam personae Filii, pari ratione nec paternitas.</p>
          <p xml:id="bb-d1e10272-d1e168">Item, respectu illius solius dicimur filii qui refertur ad nos vice versa ; sed Filius Dei
      non dicitur ad nos nec dicitur filius noster, sicut habitum est in primo libro : ergo nec
      nos debemus dici filii ipsius Filii. Si tu dicas quod, etsi non referatur sub nomine filii,
      refertur tamen sub nomine patris ; obicitur contra hoc : quia esse patrem et fratrem sunt
      relationes incompossibiles respectu eiusdem ; sed Christus est frater noster : ergo non est
      pater : ergo non sumus filii Christi.</p>
        </div>
        <div xml:id="bb-d1e10272-Dd1e168">
          <head xml:id="bb-d1e10272-Hd1e174">Conclusio</head>
          <head xml:id="bb-d1e10272-Hd1e177" type="question-title">Filiatio per adoptionem competit nobis respectu</head>
          <p xml:id="bb-d1e10272-d1e180">Respondeo : Dicendum quod absque dubio filiatio per adoptionem competit nobis respectu
      totius Trinitatis, a qua sumus creati et recreati, et sic competit nobis respectu Christi.
      Unde Christus potest dici pater noster. Sicut enim in divinis nomen principii accipitur
      essentialiter, utpote cum dicitur respectu creaturae, accipitur etiam notionaliter, cum
      dicitur respectu personae, sic nomen patris, si dicatur respectu personae, dicitur
      personaliter ; si vero dicatur respectu rationalis creaturae, essentialiter dicitur. Unde
      sicut Pater et Filius et Spiritus Sanctus sunt unum principium creaturae ratione
      productionis naturae, sic sunt unus pater ratione collationis gratiae. Concedendae sunt
      igitur rationes ad hoc inductae.</p>
        </div>
        <div xml:id="bb-d1e10272-Dd1e181">
          <head xml:id="bb-d1e10272-Hd1e187">Ad rationes</head>
          <p xml:id="bb-d1e10272-d1e190">Ad illud quod primo obicitur, quod illius est adoptare etc., dicendum quod illud habet
      locum in eis qui nati sunt habere filios per viam generationis. Deus autem non solum habet
      Filium per productionem generationis, verum etiam multos sibi format filios per productionem
      creationis. Et sicut tota Trinitas illos creat dando naturam, sic recreat dando gratiam. Et
      sic adoptio ad totam Trinitatem spectat.</p>
          <p xml:id="bb-d1e10272-d1e193">Ad illud quod obicitur, quod eiusdem sumus filii nos et Christus, dicendum quod verum est
      quod eiusdem sumus filii, scilicet Patris aeterni, ex quo omnis paternitas in caelo et in
      terra nominatur ; non est tamen illius solius, quia aliter sumus nos filii, aliter Christus.
      Christus enim est Filius per generationem, quae est actio personalis ; nos autem per
      creationem et gratificationem, quae est actio essentialis et quam Pater communicat toti
      Trinitati. Ideo non sequitur, quodsi eiusdem sumus filii cuius est Christus, quod nullius
      alterius. Verum est tamen quod paternitas ipsi personae Patris appropriatur, secundum quod
      dicitur respectu nostri.</p>
          <p xml:id="bb-d1e10272-d1e196">Ad illud quod obicitur, quod nomen proprietatis communicatum aliis personis, inducit
      confusionem, dicendum quod illud veritatem habet, quando nomen proprietatis sic communicatur
      quod numeratur, utpote si duo filii essent in Trinitate ; hoc autem contingeret, si alia
      persona incarnata fuisset. Si enim Spiritus Sanctus esset natus de Virgine, filius esset et
      alius filius quam sit Christus. Nunc autem non est sic. Nam, etsi Christus et Spiritus
      Sanctus dicantur esse pater noster per adoptionem, non tamen sunt alius et alius pater, immo
      tota Trinitas est unus pater noster, quamvis una sola persona primo sit Pater Christi.</p>
          <p xml:id="bb-d1e10272-d1e199">Ad illud quod obicitur, quod non dicitur Filius noster vel Spiritus Sanctus noster,
      dicendum quod ad hoc quod aliquis sit noster pater, non oportet quod ad nos referatur sub
      proprio nomine, sed sub hoc nomine quod est pater ; hoc autem modo dicere est quod Filius
      Dei sit pater noster, quamvis non sit filius noster. Nec valet quod obicit de confusione
      relationum, quod idem sit pater et frater ; dicendum enim quod nihil impedit diversas et
      omnino disparatas relationes inesse eidem secundum diversas naturas ; et sic est in
      proposito. Nam Christus est pater noster secundum divinam naturam, et est frater noster
      secundum humanam naturam. Hoc autem non facit confusionem proprietatum nec relationem, quia
      nec paternitas illa nec fraternitas proprietates personales important.</p>
        </div>
      </div>
    </body>
  </text>
</TEI>