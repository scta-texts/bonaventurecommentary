<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 13, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 13, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e12025">
        <head xml:id="bb-d1e12025-Hd1e119">III, D. 13, A. 1, Q. 1</head>
        <head xml:id="bb-d1e12025-Hd1e122" type="question-title">Utrum in Christo gratia singularis personae sit creata vel
    increata.</head>
        <p xml:id="bb-d1e12025-d1e125">Circa primum sic proceditur et quaeritur, utrum in Christo gratia singularis personae sit
    gratia creata vel increata.</p>
        <div xml:id="bb-d1e12025-Dd1e128" type="rationes-principales">
          <head xml:id="bb-d1e12025-Hd1e130">Rationes principales</head>
          <p xml:id="bb-d1e12025-d1e133">Et quod sit creata, videtur. In nullo incipit habitare Spiritus Sanctus nisi per aliquem
      effectum gratiae, qui de novo detur animae ; sed in anima Christi habitavit Spiritus
      Sanctus, et hoc non semper, sed ex tempore : ergo anima Christi habuit in se effectum
      gratiae, per quem sive secundum quem dicitur Spiritus Sanctus inhabitare. Sed illud donum
      dicitur gratia singularis personae et est donum creatum : ergo etc.</p>
          <p xml:id="bb-d1e12025-d1e136">Item, nulla anima placet Deo, nisi Deo conformetur et assimiletur per gratiam informantem
      ipsam et efficientem deiformem ; sed gratia animam informans et Deo conformans non potest
      esse nisi gratia creata : ergo nulla anima Deo placet, nisi gratiam creatam in se habeat.
      Sed anima Christi Deo placuit per gratiam illam quam dicimus gratiam singularis personae :
      ergo etc.</p>
          <p xml:id="bb-d1e12025-d1e139">Item, meritum dicit ordinationem ad aliquod maius per aliquod quod reddit Deo acceptum ;
      sed quod reddit acceptum non potest esse sine gratia quod vero ordinatur ad maius non potest
      esse nisi creatum : ergo meritum non est nisi per donum gratiae creatae. Sed meritum fuit in
      Christo : ergo habuit gratiam creatam per quam meruit ; et illa est gratia singularis
      personae : ergo etc.</p>
          <p xml:id="bb-d1e12025-d1e142">Item, Christus habuit duas voluntates, sicut inferius patebit, creatam scilicet et
      increatam, et constat quod utraque fuit pedecta ; sed perfectio voluntatis creatae est per
      gratiam creatam, quae, inquam, dicitur gratia singularis personae : ergo in Christo non
      tantum gratiam increatam, sed etiam creatam necesse est ponere.</p>
          <p xml:id="bb-d1e12025-d1e146">Sed contra : Gratia creata non est nisi in substantia creata. Ergo, cum gratia singularis
      personae sit in persona, gratia singularis personae creata non est nec potest esse nisi in
      persona creata ; sed persona Christi non est creata, sed increata : ergo in Christo non est
      gratiam creatam reperire, quae, inquam, sit gratia singularis personae.</p>
          <p xml:id="bb-d1e12025-d1e149">Item, quia Christus est filius naturalis, non potest esse filius per gratiam adoptionis ex
      parte naturae assumptae. Ergo, cum Christus sit a Patre dilectus ut persona coaeterna,
      videtur quod nulla sit ponenda in eo gratia creata, per quam fiat acceptus ut singularis
      persona.</p>
          <p xml:id="bb-d1e12025-d1e152">Item, ad hoc datur nobis gratia singularis personae, ut per illam efficiamur Deo similes ;
      sed ille non tantum est Deo similis, immo etiam Deus : ergo videtur quod non egeat dono
      creatae gratiae.</p>
          <p xml:id="bb-d1e12025-d1e155">Item, Verbum increatum, unitum animae Christi et eius potentiis, potest eas efficacissime
      regere et ad bona perficienda elevare ; sed non oportet fieri per plura quod sufficienter et
      perfecte fieri potest per pauciora : videtur ergo quod in Christo non sit ponenda gratia
      creata.</p>
        </div>
        <div xml:id="bb-d1e12025-Dd1e159">
          <head xml:id="bb-d1e12025-Hd1e161">Conclusio</head>
          <head xml:id="bb-d1e12025-Hd1e164" type="question-title">Respondeo : In Christo ponendum est donum gratia, quae dicitur
      singularis personae, et quae est donum creatum.</head>
          <p xml:id="bb-d1e12025-d1e167">Respondeo : Dicendum quod absque dubio in Christo est ponere donum gratiae, quae quidem
      gratia dicitur gratia singulis personae ; et hoc quidem donum esse creatum.</p>
          <p xml:id="bb-d1e12025-d1e170">Et ratio huius est, quia tale donum gratiae animam Deo assimilat et ad bonas operationes et
      meritorias elevando habilitat. Quoniam igitur anima Christi fuit deiformis et ad bene
      operand um habilis, alioquin nec fuisset idonea ad unionem nec ad meriti perfectionem, ideo
      necesse fuit in Christi anima reperiri donum talis gratiae.</p>
          <p xml:id="bb-d1e12025-d1e173">Et ex eadem causa necesse fuit ipsum esse creatum, ut animam posset informare tamquam
      perfectio suum perfectibile informare habet, et ut potentias habilitare posset sicut
      qualitas suum subiectum habet qualificare.</p>
          <p xml:id="bb-d1e12025-d1e177">Et ideo sunt concedendae rationes hoc ostendentes.</p>
        </div>
        <div xml:id="bb-d1e12025-Dd1e182">
          <head xml:id="bb-d1e12025-Hd1e184">Ad rationes</head>
          <p xml:id="bb-d1e12025-d1e187">Ad illud autem quod primo obicitur, quod gratia singularis personae creata est in persona
      creata, dicendum quod gratia singularis personae non dicitur quod sit in persona secundum
      rationem personalitatis in quantum persona, sed quia inest ei ratione alicuius partis, ita
      tamen quod gratia sic dicta respicit illius personae merita propria. Quamvis autem in
      Christo sit personalitas increata, tamen illa persona habet naturam creatam, animam
      videlicet et carnem ; et nihil impedit quin gratia creata possit esse in Christo secundum
      eius animam, quae creata est et quae est eius pars ratione humanae naturae. Ipse autem
      obicit ac si talis gratia esset in persona, non ratione alicuius partis, sed. ratione
      personalitatis.</p>
          <p xml:id="bb-d1e12025-d1e190">Ad illud quod obicitur, quod filiatio adoptionis non potest stare cum filiatione per
      naturam etc., dicendum quod non est simile, quia filiatio est proprietas quae respicit ipsam
      personam ; et iterum adoptio importat aliquam extraneitatem et imperfectionem ; et sic non
      est de gratia singularis personae, quae respicit ipsam animam, et non imperfectionem et
      extraneitatem, sed magis completionem et deiformitatem importat. Et propterea nullam omnino
      habet oppositionem ad illam aeternam acceptationem, sicut adoptio respectu filiationis
      naturalis. Et ideo non est simile.</p>
          <p xml:id="bb-d1e12025-d1e193">Ad illud quod obicitur, quod, cum Christus sit Deus, non indiget Deo assimilari, dicendum
      quod ille non esset Deus, nisi corpus eius et anima assumeretur a Verbo ; nec anima esset
      idonea ut assumeretur a Verbo, nisi esset, deiformis et Deo assimilata perfecte per gratiam
      : et ideo hoc quod ille homo est Deus, deiformitatem gratiae et gloriae non excludit, quin
      potius praesupponit. Et si tu obicias de carne, ad quam non requiritur gratuita dispositio
      ad hoc quod uniatur Verbo, ad hoc fuit supra responsum, quoniam caro habet congruentiam ad
      unionem ex ordinatione sui ad animam. Ideo non oportet quod dispositionis congruentia
      reperiatur primo in carne, sed sufficit quod sit ex parte animae.</p>
          <p xml:id="bb-d1e12025-d1e196">Ad illud quod obicitur de Verbo unito, quod potest regere, dicendum quod verum est quantum
      est ex parte ipsius Verbi uniti, sed defectus est ex parte liberi arbitrii, quod indiget
      debita dispositione ad hoc quod regimini ipsius Verbi se valeat conformare ; indiget etiam
      dispositione debita ut possit ipsi Verbo uniri in una persona. Unde absque dubio deiformior
      est illa anima per abundantiam gratiae sibi datam quam sit alia. creatura ad hoc quod ad
      unionem sit idonea. - Ad haec autem intelligenda valent illa quae determinata sunt in primo
      libro de caritate, et in secundo de gratia, ubi ostensum est quae necessitas vel utilitas
      est ponere gratiam creatam.</p>
        </div>
      </div>
    </body>
  </text>
</TEI>