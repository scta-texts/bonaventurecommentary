<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 4, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 4, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e4850">
        <head xml:id="bb-d1e4850-Hd1e119">III, D. 4, Dubia</head>
        <div xml:id="bb-d1e4855">
          <head xml:id="bb-d1e4850-Hd1e124">Dub. I.</head>
          <p xml:id="bb-d1e4850-d1e127">In parte ista sunt quaestiones circa litteram. Et primo quaeritur de hoc quod dicitur : Uno
      nominato, tres intelliguntur, quia, nominata essentia, non de necessitate intelligitur
      persona : ergo nominata una persona, multo minus intelligitur alia. Item, si, nominata una
      persona, intelligitur alia, ergo dicto quod Pater generet, videtur quod et Filius
      generet.</p>
          <p xml:id="bb-d1e4850-d1e130">Respondeo : Dicendum quod persona potest nominari respectu actus substantialis vel
      personalis. Si respectu actus essentialis, quia una essentia est in tribus, et quidquid
      essentiale convenit uni, convenit alteri ; et una persona nominata, nominatur et altera per
      necessitatem consequentiae, maxime cum actus ille est respectu effectus creati, in quo
      relucent appropriata tribus personis. Et sic patet responsio ad utramque obiectionem :
      utraque enim currit secundum praedicationem aliquam, quae ita convenit uni quod alio modo
      est extranea alteri.</p>
        </div>
        <div xml:id="bb-d1e4867">
          <head xml:id="bb-d1e4850-Hd1e136">Dub. II</head>
          <p xml:id="bb-d1e4850-d1e139">Item quaeritur de hoc quod dicitur quod nati ex aqua et Spiritu Sancto non dicuntur filii
      aquae, sed matris Ecclesiae. Si enim Ecclesia non dicitur mater nisi secundum aliquam
      translationem, et similitude translativa potest reperiri in aqua sicut et in Ecclesia,
      videtur quod possint dici filii aquae sicut filii Ecclesiae. Iuxta hoc quaeritur, cum
      lumbricus naturaliter nascatur ex homine, quare non dicitur filius eius ?</p>
          <p xml:id="bb-d1e4850-d1e142">Respondeo : Dicendum quod filius et pater non solum dicuntur ab originis habitudine, sed
      debent habere expressam similitudinem. Quoniam igitur aqua non habet expressam similitudinem
      ad eum qui renascitur, sed potius ad gratiam, per quam renascitur, Ecclesia autem expressam
      habet similitudinem ad eum qui in ea nascitur, quae nihil aliud est quam congregatio
      fidelium : ideo renati ex aqua dicuntur filii Ecclesiae, non filii aquae. Per hanc eamdem
      rationem lumbricus non debet dici filius hominis, quamvis ex ipso nascatur, per hoc quod non
      habet ad eum similitudinem. Et ideo recte <name ref="#Augustine">Augustinus</name> infringit illud argumentum per illa
      exempta : hoc nascitur ex illo, ergo est filius eius, quia filiatio plus dicit quam
      nativitas. Nam filiatio dicit originem cum assimilatione. </p>
        </div>
        <div xml:id="bb-d1e4882">
          <head xml:id="bb-d1e4850-Hd1e151">Dub. III.</head>
          <p xml:id="bb-d1e4850-d1e154">Item quaeritur de hoc quod dicit : Dicuntur etiam filii gehennae non ex illa nati, sed ad
      illam praeparati. Ex hoc enim quod aliquid praeparatur ad aliquid post suum esse, videtur
      potius rationem patris quam filii in se habere. Ergo videtur quod potius deberent vocari
      patres gehennae quam filii.</p>
          <p xml:id="bb-d1e4850-d1e157">Respondeo : Dicendum quod duplicem habet proprietatem filius respectu patris : una
      attenditur quantum ad emanatiotiem et altera quantum ad possessionis hereditationem ; et
      prima antecedit et secunda subsequitur. Et filii gehennae dicuntur non ratione primae
      proprietatis, sed ratione secundae, ad quam praeparantur per aliquam assimilationem in
      perversis actibus, in quibus imitantur diabolum, cuius habitatio est gehenna.</p>
        </div>
        <div xml:id="bb-d1e4894">
          <head xml:id="bb-d1e4850-Hd1e163">Dub. IV.</head>
          <p xml:id="bb-d1e4850-d1e166">Item quaeritur de hoc quod dicit quod divina gratia fuit Christus corporaliter repletus. Si
      enim gratia non fuit in corpore, sed spiritu, non videtur quod fuerit repletus corporaliter,
      sed spiritualiter.</p>
          <p xml:id="bb-d1e4850-d1e169">Respondeo : Dicendum quod hoc verbum, quo Christus dicitur repletus corporaliter gratia,
      tripliciter exponitur. Uno modo dicitur repletio corporalis per oppositionem ad umbram
      figurae : veritas enim se habet ad figuram sicut corpus ad umbram ; unde repletus
      corporaliter dicitur, id est vere, non tantum figurative. Alio modo potest exponi, ut
      dicatur corporaliter repleri, quia ipsum corpus fuit in unitatem personae assumtum. Unde per
      corporalem repletionem intelligimus perfectam corporis et gratuitam animae unionem. Tertio
      modo potest exponi, ut dicatur corporaliter repletus per similitudinem ad triplicem
      dimensionem, quia deitas fuit in Christo per essentiam, sicut in omnibus creaturis, et ita
      per modum longitudinis ; et per gratiam, sicut in omnibus Sanctis, et sic per modum
      latitudinis ; et per unionem, et sic per modum profunditatis. Et istud tactum fuit plenius
      expositum in primo libro, distinctione trigesima septima.</p>
        </div>
        <div xml:id="bb-d1e4907">
          <head xml:id="bb-d1e4850-Hd1e176">Dub. V.</head>
          <p xml:id="bb-d1e4850-d1e179">Item quaeritur de hoc quod dicit : Natus de Spiritu Sancto, quia eum fecit. Hoc enim non
      habetur in Symbolo, sed conceptus de Spiritu Sancto, natus ex Maria Virgine. Quaeritur ergo
      quare magis attribuitur conceptio Spiritui Sancto quam nativitas ? Respondeo : Dicendum quod
      utrumque potest attribui utrique ; in Symbolo tamen magis attribuitur ipsa conceptio
      Spiritui Sancto quam nativitas, propter sanctificationem quae fuit in ipsa conceptione et
      quia nomen nativitatis plus appropinquat ad actum generationis et ipsa conceptio ad
      fabricationem corporis. Unde magis proprie dicitur conceptus de Spiritu Sancto. Haec enim
      praepositio <mentioned> de </mentioned> tenetur ibi, non materialiter nec substantialiter,
      sed potestative. Et ipsa conceptio potissime Spiritui Sancto habet attribui.</p>
        </div>
        <div xml:id="bb-d1e4919">
          <head xml:id="bb-d1e4850-Hd1e188">Dub. VI.</head>
          <p xml:id="bb-d1e4850-d1e191">Item quaeritur de hoc quod dicit : Conceptus de Spiritu Sancto... quia per gratiam Dei et
      operationem etc. Si enim haec est ratio, videtur pari ratione quod Spiritus Sanctus eum
      genuit ; et hoc probatur per Glossam, Matthaei 3, 9 : Potens est Deus de lapidibus etc. : In
      huius rei testimonium Deus genuit de Sara filium. Ergo videtur quod multo fortius possit
      dici quod generavit filium de Virgine Maria, si concepit de Spiritu Sancto.</p>
          <p xml:id="bb-d1e4850-d1e194">Respondeo : Dicendum est ad hoc quod, sicut in sequenti capitulo habetur, differt generare
      et facere, quia facere dicit operationem virtutis effectivae sive causae efficientis, maxime
      per voluntatem ; generare vero dicit productionem alicuius per modum naturae, maxime cum
      attenditur quantum ad deductionem rei in esse. Et ideo non conceditur aliquo modo quod ipsum
      genuit, quia ipsum formavit ex Virgine per voluntatem et gratiam, non per naturam. Quod vero
      obicit de Glossa, debet exponi causaliter : Deus genuit filium de Sara, id est, fecit ut
      Sara filium gigneret. Locutiones autem impropriae non sunt extendendae. </p>
        </div>
      </div>
    </body>
  </text>
</TEI>