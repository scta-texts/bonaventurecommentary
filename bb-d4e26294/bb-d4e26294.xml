<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 5</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 5</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e26294">
        <head xml:id="bb-d4e26294-Hd1e108">Quaestio 5</head>
        <head xml:id="bb-d4e26294-Hd1e111" type="question-title">Utrum poena purgatorii ministerio daemonum infligatur.</head>
        <p xml:id="bb-d4e26294-d1e114">Quinto quaeritur, quorum ministerio poena illa infligitur.</p>
        <div xml:id="bb-d4e26294-Dd1e117" type="rationes-principales">
          <p xml:id="bb-d4e26294-d1e119">Et quod ministerio daemonum, videtur : Sicut dicit auctoritas, et habetur infra,
            distinctione quadragesima septima : Illos habebunt tortores in poena, quos habuerunt
            incentores in culpa. Sed constat quod iusti purgantur pro eis culpis quas daemones
            incenderunt : ergo etc.</p>
          <p xml:id="bb-d4e26294-d1e122">Item, in legenda beati Martini dicitur quod diabolus stabat ad eius obitum, sicut ibi
            dicitur quod dixit : Quid astas hic, cruenta bellua ? Sed constans est quod sciebat se
            non posse eum trahere ad infernum, cum sciret virum sanctum : ergo saltem volebat ducere
            in purgatorium.</p>
          <p xml:id="bb-d4e26294-d1e125">Item, ratione videtur, quia crudelius est vexare bonos quam affligere malos ; sed quod
            crudelius est crudeliori tortori debet committi : erge, cum diabolus cum suis angelis
            sit crudelissimus, videtur quod eorum sit viros iustos in purgatorio affligere.</p>
          <p xml:id="bb-d4e26294-d1e128">Item, viri iusti affliguntur in purgatorio ; constat quod non ratione eius quod
            habuerunt simile Deo, sed ratione eius quod habuerunt simile diabolo : ergo quamdiu est
            in illis ille reatus, non sunt omnino erepti ab eius potestate : ergo videtur quod ab
            eis affligantur.</p>
          <p xml:id="bb-d4e26294-d1e131">Contra : <name ref="#GregoryGreat">Gregorius</name>, in IV Dialogorum, dicit quod
            animae reproborum per se ipsas descendunt ad infernum. Ergo pari ratione, immo multo
            fortiori, per se ipsas sine daemonum ministerio descendunt in purgatorium.</p>
          <p xml:id="bb-d4e26294-d1e138">Item, animae puniuntur in purgatorio ad hoc ut purgentur et in caelum introducantur ;
            sed daemones abhorrent animarum purgationem et liberationem : ergo talem purgationem
            sive punitionem non administrant, sed fugiunt.</p>
          <p xml:id="bb-d4e26294-d1e141">Item, sicut dicit <name ref="#Augustine">Augustinus</name> : Si diabolus cognovisset
            patientiam Iob et quod eius tentatione deberet proficere, nequaquam ipsum amplius
            vexasset. Ergo, cum sciat certis signis quod illae animae iustae suae non sunt et quod
            ex poena sunt meliorandae, videtur quod eas amplius nullatenus vexet.</p>
          <p xml:id="bb-d4e26294-d1e147">Item, alius est qui punit filium, alius qui punit latrunculum : filium enim punit
            dominus domus vel doctor, sed latronem punit emissarius vel tortor ; sed daemones sunt
            tortores, et iusti sunt sicut filii : ergo nequaquam conveniens est illos ab eis
            puniri.</p>
          <p xml:id="bb-d4e26294-d1e150">Item, iniustum est ut qui de altero triumphavit, eidem subiciatur post triumphum ; sed
            anima viri iusti de daemonibus triumphavit in hac vita : ergo iniustum est ut diabolus
            super eam posse habeat post hanc vitam.</p>
        </div>
        <div xml:id="bb-d4e26294-Dd1e154">
          <head xml:id="bb-d4e26294-Hd1e156">Conclusio</head>
          <head xml:id="bb-d4e26294-Hd1e159" type="question-title">Poena purgatorii non infligitur ministerio daemonum nec
            bonorum Angelorum; probabile tamen est, animas deduci ad caelum et purgatorium a bonis
            Angelis, ad infernum a malis</head>
          <p xml:id="bb-d4e26294-d1e162">Respondeo : Dicendum quod aliqui voluerunt dicere quod poena purgatorii ministerio
            daemonum infligatur, pro eo quod in Scriptura aut vix aut nunquam legitur quod bonus
            angelus bonos vexaverit sed vexatio bonorum solum a malis fuit, sicut est exemplum de
            Iob, exemplum etiam de Antonio ; mali vero vexati sunt a bonis et a malis. Et ratio
            huius videtur esse, secundum eos, quia qui vexat alterum et affligit, quoddam odium
            habet ; diabolus autem odit bonos et malos ob suam crudelitatem : ideo utrosque
            affligit, cum sibi permittitur, maxime cum affliguntur pro peccato, quod est eius
            similitudo et quaedam characteristicatio. Boni vero non odiunt nisi malos, et ideo illos
            solos affligunt, sicut afflixertint Sodomitas et Aegyptios. Sed licet videatur esse
            magis conveniens ut fiat hoc ministerio daemonum quam sanctorum spirituum, melius tamen
            videtur esse dicendum, et rationabilius etiam, quod sicut divina iustitia iubente et
            flatu eius succendente, mali adurentur in inferno post iudicium, sic etiam nunc in
            purgatorio. Non enim videtur probabile quod daemones illud ministerium exerceant, cum
            ibi purgetur peccati scoria, secundum quam quodam modo anima similis erat diabolo ; et
            diabolus suam similitudinem nolit delere, sed potius confirmare ; nec unquam exerceat
            hominem nisi in quo sperat victoriam acquirere ; nec vexet eum a quo victus est et
            deiectus ; et alia plura ad hoc faciunt, quae tacta sunt. Rursus, non videtur hoc
            probabile, ut ministerio fiat angelorum bonorum, ut tam graviter affligant et puniant
            concives suos ; nec hoc de facili per Scripturam posset probari, non solum in se, verum
            etiam in simili ; quamvis Iacob patriarcha visus sit ab angelo laedi, cum emarcuit
            nervus femoris eius, sed illud magis fuit ad concupiscentiae repressionem quam ad gravem
            afflictionem.</p>
          <p xml:id="bb-d4e26294-d1e165">Ideo concedendum quod non fit ministerio daemonum nec etiam supernorum spirituum, nisi
            fortassis quantum ad directionem. Credendum est enim quod in egressu animae a corpore
            assistunt et spiritus bonus et spiritus malus, unus vel plures, et tunc secundum
            veritatem ferri sententiam ; et si bona est, per ministerium boni angeli vel adduci in
            caelum vel in purgatorium, quousque, postquam purgata fuerit, per eius ministerium
            educatur, ita quod ipse solum sit deductor et non tortor ; si vero sit mala, per
            ministerium damonum deduci ad infernum. Hoc, inquam, tamquam magis probabile
            concedendum, quamvis nihil sit in hac parte temere asserendum.</p>
        </div>
        <div xml:id="bb-d4e26294-Dd1e170">
          <head xml:id="bb-d4e26294-Hd1e172">Ad rationes</head>
          <p xml:id="bb-d4e26294-d1e175">Ad illud ergo quod obicitur, quod incentores erunt tortores, dicendum quod verum est,
            nisi illa culpa remittatur et homo poeniteat ; et hoc non habet locum in proposito.</p>
          <p xml:id="bb-d4e26294-d1e178">Ad illud quod obicitur, quod praesens erat in obitu Martini, dicendum quod hoc non erat
            ut deduceret ad purgatorium, sed quia cupiebat insidiari calcaneo ac per hoc detrahere
            in abyssum.</p>
          <p xml:id="bb-d4e26294-d1e181">Ad illud quod obicitur, quod maioris crudelitatis est, dicendum quod verum est, si ibi
            staret intentio ; sed illa punitio est transitus ad aeternam glorificationem ; non sic
            est in damnatis : ideo non est simile.</p>
          <p xml:id="bb-d4e26294-d1e184">Ad. illud quod obicitur, quod puniuntur ratione similitudinis, dicendum quod est puniri
            simpliciter et est puniri sic vel hic. Primo quidem modo puniuntur ratione peccati ; sed
            hic et sic puniuntur ad purgationem, quoniam habent iustitiam. Et hinc est quod talis
            punitio ad diabolum non spectat.</p>
        </div>
      </div>
    </body>
  </text>
</TEI>