<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 40, A. a, Q. a</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 40, A. a, Q. a</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e37880">
        <head xml:id="bb-d1e37880-Hd1e119">III, D. 40, A. a, Q. a</head>
        <div xml:id="bb-d1e37880-Dd1e122">
          <head xml:id="bb-d1e37880-Hd1e124">Dub. I.</head>
          <p xml:id="bb-d1e37880-d1e127">In parte ista sunt quaestiones circa litteram. Et primo quaeritur de hoc quod dicit quod
      sextum praeceptum est : Non concupisces uxorem proximi tui. Si enim prius est concupiscere
      quam moechari, videtur quod illud mandatum non deberet sexto loco, immo tertio loco poni
      inter praecepta secundae tabulae. Item, nihil debet praecepit nisi quod est in nostra
      potestate ; sed natura, quamdiu corrupta est, habet pronitatem concupiscendi : ergo videtur
      quod concupiscentia non debeat in Decalogo prohiberi. Item, sicut contingit concupiscere
      uxorem hominis, ita etiam contingit concupiscere filiam concubinam. Ergo non videtur quod in
      mandato illo sufficienter prohibeatur carnis concupiscentia.</p>
          <p xml:id="bb-d1e37880-d1e130">Respondeo : Dicendum quod moechia se habet ex additione ad concupiscentiam, quia moechari
      est in corde et opere, concupiscere est in corde. Et quia prohibitio dicit negationem
      utriusque, et negationes se habent e contrario affirmationibus, ideo prohibitio
      concupiscentiae addit supra prohibitionem moechiae ; et generaliter prohibitio peccati
      cordis addit supra prohibitionem peccati operis. Plus enim est prohibere peccatum cordis
      quam peccatum operis, quia peccatum operis praesupponit peccatum cordis. Et ideo ista duo
      mandata, in quibus prohibetur concupiscentia, ultimo loco sunt ordinata. Et per hoc patet
      responsio ad illud quod primo obicitur.</p>
          <p xml:id="bb-d1e37880-d1e133">Ad illud quod obicitur, quod nihil debet praecipi quod non est in nostra potestate,
      dicendum quod est concupiscentia quae consistit in sensualitate et est concupiscentia quae
      est in consensu rationis progressivo ad opus. Prima est peccatum veniale nec prohibetur, sed
      cohibetur. Secunda vero est peccatum mortale et prohibetur, in quantum est progressiva ad
      opus. Unde istius mandati explicatio et intellectus insinuatur 18, 30 Ecclesiastici, ubi
      dicitur : Fili, post concupiscentias tuas non eas ; ubi simpliciter non prohibetur
      concupiscere, sed post concupiscentias ambulare consentiendo et in actum progrediendo.</p>
          <p xml:id="bb-d1e37880-d1e136">Ad illud quod obicitur de concupiscentia filiae et concubinae, dicendum quod filia et
      concubina dupliciter potest concupisci : aut in possessionem, ut redigatur in servitutem et
      famulatum, aut ad operis carnalis consummationem. Et primum prohibetur per septimum
      praeceptum : Non concupisces rem ; secundum vero prohibetur per mandatum illud, quia
      prohibetur concupiscentia carnis contra legitimum torum. Unde desiderare filiam alicuius in
      uxorem non est prohibitum, sed desiderare eam in fornicationem et meretricem ; et hoc
      clauditur in sexta prohibitione.</p>
        </div>
        <div xml:id="bb-d1e37880-Dd1e140">
          <head xml:id="bb-d1e37880-Hd1e142">Dub. II.</head>
          <p xml:id="bb-d1e37880-d1e145">Item quaeritur de hoc quod dicit : Septimum praeceptum est : Non concupisces domum proximi
      tui, quia quod licitum est acquirere pretio licitum est affectu desiderare ; sed domum
      proximi licitum est pretio emere : ergo licitum est eam desiderare et concupiscere. Si tu
      dicas quod ibi accipitur concupiscentia pro inordinato desiderio, sic similiter non licet
      concupiscere rem propriam. Item, sicut contingit inordinate desiderare domum proximi, ita
      contingit inordinate desiderare dignitatem proximi : ergo sicut illud prohibetur, ita et
      illud debuit prohiberi. Si tu dicas quod illud clauditur in hac prohibitione, contra hoc
      est, quia concupiscentia dignitatis spectat ad superbiam et vanam gloriam, concupiscentia
      domus ad avaritiam : ergo, cum ista sint diversorum generum, videtur quod, in una
      prohibitione non claudantur.</p>
          <p xml:id="bb-d1e37880-d1e148">Respondeo : Dicendum quod in verbo isto prohibetur concupiscentia rei alienae secundum quod
      aliquis concupiscit aliquid in possessionem quaerens in illo sufficientiam. Unde non tantum
      prohibetur concupiscentia bonorum temporalium, ut domus et pecudis, sed etiam cuiuscumque
      alterius rei quam quis vellet alii praeripere. Et hoc quidem prohibetur, intelligendo per
      se, ut quis non concupiscat alienum manens alienum ; vel etiam intelligitur contra iuris
      ordinem, hoc est, quando quis vellet proxirrmm damnificari in re propter suam utilitatem ;
      tunc enim non diligit proximum sicut se. Unde in verbo isto prohibetur omnis avaritia et
      cupiditas.</p>
          <p xml:id="bb-d1e37880-d1e151">Ad illud ergo quod primo obicitur, quod licet pretio acquirere licet concupiscere, dicendum
      quod concupiscere dicit ibi appetitum immoderatum habendi cum damno proximi, et in hoc ipso
      etiam clauditur appetitus immoderatus, prohibitio etiam respectu rei propriae, penes quam
      consistit peccatum cupiditatis et avaritiae.</p>
          <p xml:id="bb-d1e37880-d1e154">Ad illud quod obicitur de ambitione dignitatis et honoris, dicendum quod, si dignitas et
      honor appetatur in ratione sufficientiae, sic spectat ad crimen avaritiae et in isto mandata
      prohiberi habet. Si autem in ratione excellentiae, sic potest dici quod prohibetur per
      primum mandatum, in quo praecipitur reverentia Dei. Posset tamen dici quod utroque modo
      clauditur in prohibitione septimi, quia utrobique est amor boni proprii, et una est ratio
      deordinandi respectu proximi, licet multiplex sit ratio deordinandi respectu sui. Ideo sub
      una prohibitione habet claudi utraque concupiscentia ; et magis prohibetur concupiscentia
      domus quam concupiscentia dignitatis, quia manifestior erat et sensibilior, et etiam Iudaei
      magis proni erant ad avaritiam.</p>
        </div>
        <div xml:id="bb-d1e37880-Dd1e158">
          <head xml:id="bb-d1e37880-Hd1e160">Dub. III.</head>
          <p xml:id="bb-d1e37880-d1e163">Item quaeritur de hoc quod dicit quod diversa sacramenta sunt Legis Novae. et Veteris, quia
      illa tantum significabant, haec conferunt gratiam. Contra hoc obicitur, quod nullus salvari
      potest sine gratia : ergo, si sacramenta Veteris Legis gratiam non conferebant, videtur quod
      nullus in Lege illa salvatus fuerit ; quod est impium dicere. Si tu dicas quod in
      sacramentis illis dabatur gratia, sed tamen non virtute sacramentorum illorum ; in
      sacramentis autem Novae Legis datur gratia virtute ipsorum, quia sunt ex sanctificatione
      sanctificantia, sicut dicit Hugo, obicitur contra hoc, quia gratia est per creationem : ergo
      solus Deus habet virtutem conferendi gratiam : ergo, si in istis et illis conferebat,
      videtur quod inter haec sacramenta et illa nulla sit differentia.</p>
          <p xml:id="bb-d1e37880-d1e166">Respondeo : Intelligendum est ad hoc quod duplex est circa quaestionem istam opinio
      celebris et famosa.</p>
          <p xml:id="bb-d1e37880-d1e169">Quidam namque voluerunt dicere quod in utrisque sacramentis datur gratia, sed differenter,
      quia in illis dabatur ratione fidei et devotionis ipsius suscipientis, ita quod nullo modo
      ratione sacramenti sive operis operati. In sacramentis autem Novae Legis secus est, quia
      constant ex verbo et elemento ; et cum Dominus instituit verbum, dedit illi virtutem, per
      quam influit et agit in animam vel disponendo ad gratiae susceptionem vel imprimendo
      characteris consignificationem vel adminiculando ipsi gratiae ad animae curationem et
      fomitis debilitationem. Et hoc videtur dicere <name ref="#Augustine">Augustinus</name> : Quae est virtus aquae, ut corpus
      tangat et cor abluat, nisi faciente verbo ? Et magister Hugo de Sancto Victore videtur id
      idem sentire, qui dicit quod sacramenta Novae Legis prius sanctificantur per verbum et
      postmodum sanctificant, ut sic sint ex sanctificatione sanctificantia. Et hunc modum dicendi
      sustinent viri periti et fide digni.</p>
          <p xml:id="bb-d1e37880-d1e175">Sed difficile videtur mihi intelligere virtutem illam simul esse verbo et elemento collatam
      quantum ad essentiam et naturam, quantum ad eius existentiam, quantum ad durationis mensuram
      et etiam quantum ad operationis efficaciam ; quae omnia necesse est ponere et explicare
      circa virtutem illam, si quis dicat quod aliqua qualitas detur verbo et elemento, per quam
      agat et influat in ipsam animam.</p>
          <p xml:id="bb-d1e37880-d1e179">Difficile namque est intelligere illius virtutis essentiam. Cum enim non sit substantia,
      sed accidens quoqdam et in genere boni, dubium est utrum debeat reponi inter bona maxima vel
      media vel minima. Et si inter bona maxima reponatur, iam gratia erit ; gratia autem existens
      in uno subiecto, non habet virtutem agendi in aliud. Si vero gratia non est nec virtus,
      quomodo ergo dicitur secundum veritatem sanctificare ipsum sacramentum et eum qui suscipit
      sacramentum ? In quo etiam genere sit et cuius speciei sit, utrum videlicet in diversis
      sacramentis diversificetur formaliter illa virtus, homini parum intelligenti difficile est
      capere. Et si inter bona media vel minima reponitur, quomodo talis virtus facit rectitudinem
      et sanationem ipsius animae, quae inter bona maxima computantur ?</p>
          <p xml:id="bb-d1e37880-d1e182">Non solum autem difficile est intelligere huius virtutis essentiam, sed etiam
      subsistentiam. Qualiter enim accidens spirituale substantificabitur in subiecto corporali,
      cum secundum naturae ordinem, quem Deus non pervertit per miraculum, substantia sit nobilior
      sua proprietate ? Aut si ponitur illa virtus spiritualis ut in subiecto in verbo et
      elemento, quare non similiter ipsa gratia, quae debet infundi animae ? Quod nescio si
      aliquis recte intelligens dicat. Aut si est in subiecto corporali, quomodo una virtus et
      qualitas absoluta simul poterit esse in duobus subiectis, verbo videlicet et elemento, ex
      quibus, etsi fiat unum sacramentum, non tamen fit un um per naturam et essentiam ? Unitas
      autem virtutis, secundum quod vult <name ref="#JohnDamascenus">Damascenus</name>, correspondet unitati substantiae et naturae.
      Aut ergo in uno sacramento non est una virtus, sed plures, aut illa virtus composita est aut
      unum accidens simplex et spirituale et impartibile sinml erit in diversis subiectis ; quod
      totum valde difficile est intelligere de illa virtute.</p>
          <p xml:id="bb-d1e37880-d1e188">Nec solum ista duo difficile est intelligere de illa virtute, sed etiam durationis
      mensuram. Dubium enim videtur utrum Deus dederit virtutem illam quando primo instituit an de
      novo det. Sed quomodo a principio dedit his quae nondum erant, sicut verbis quae quotidie de
      novo formantur ? Si de novo dat, tunc quotidie in sacramentis non solum gratiam, sed etiam
      alia accidentia creat ; et tamen non consuevit diei quod creationis opus currat nunc nisi
      circa exitum animae in esse et circa infusionem gratiae. Et si desinat esse statim, prolato
      verbo, quomodo creavit Deus tam nobilem virtutem ut ita cito deficeret ? Et rursus, si datur
      verbo, cum non detur verbo in scripto nec in mente, datur in pronuntiatione ; et tunc
      difficile erit explicare utrum detur in principio vel in medio vel in fine, quia nec in
      principio verbi nec in medio est actio illius virtutis. Si vero in fine, tunc, cum verbum
      desinat esse, et, deficiente verbo, desinat virtus verbi, simul incipiet virtus et desinet.
      Aut si ante finem daretur, quando ante detur et quantum duret, difficile est insinuare.</p>
          <p xml:id="bb-d1e37880-d1e191">Nec tantum illud, sed etiam multo difficilius est explicare operationis illius virtutis
      efficaciam, utrum scilicet agat generatione aequivoca vel univoca, generando sibi simile vel
      dissimile. Difficile etiam est utrum influat omnino aliquid ab extrinseco an educat aliquid
      de potentia in actum. Primum est soli Deo possibile, secundum autem difficile est explicare.
      Difficile est etiam intelligere quomodo characteris impressio possit esse ab illa virtute,
      cum character videatur esse in superiori parte, in qua solus Deus potest influere. Unde
      substantia intelligibilis beata, quantumcumque magnae sit excellentiae, secundum quod dicit
      <name ref="#Augustine">Augustinus</name>, non potest facere ad nostram iustificationem vel illuminationem aliquid interius
      formando, sed solum exterius excitando. Quomodo ergo hoc poterit virtus data elemento vel
      verbo, cum non videatur esse capax tanfae virtutis ? Postremo, in Sacramento altaris, in quo
      fit subito transsubstantiatio panis secundum se totum in corpus Christi - quod quidem non
      potest esse nisi ab infinita virtute - quomodo verbum prolatum ab homine, cum sit finitae
      virtutis, poterit ad istam transsubstantiationem aliquid operari ? Et certe, si illud
      verbt.im virtutem non habet agentem, multo minus verba aliorum sacramentorum.</p>
          <p xml:id="bb-d1e37880-d1e197">Haec omnia et multa alia circa hoc valde difficile est intelligere et explicare. Quae non
      idcirco narro, quia credam esse insolubilia vel ut per ipsa istam improbem positionem, sed
      ut ostendam me ipsam non plene intelligere, et ideo nec affirmare nec negare velle, quia,
      etsi ipsam non clare intelligam, hoc tamen scio et intelligo quod plura potest Deus facere
      et etiam in ipsis sacramentis facit quam nos possumus intelligere. Unde confugiendo ad
      mirabilem Dei potentiam, omnia ista possumus facile declinare. Et secundum istum modum
      dicendi satis plana esset responsio ad quaestionem propositam, si ipsius modi plana esset
      intelligentia. Et haec positio in quarto libro diffusius est explicata, ubi respondetur ad
      praemissa.</p>
          <p xml:id="bb-d1e37880-d1e200">Alius est hic modus dicendi. Supposito quod in sacramentis Novae Legis <quote xml:id="bb-d1e37880-Qd1e202">divina virtus
       secretius operatur</quote>, quia hoc est ipsius fidei et sententiae communis, dixerunt qui
      sacramenta Novae Legis habere respectu iustificationis virtutem <quote xml:id="bb-d1e37880-Qd1e205">influentem,
       promerentem, disponentem et efficaciter ordinantem</quote> : virtutem influentem ratione
      Spiritus Sancti assistentis ; virtutem promerentem ratione meriti passionis ad sacramentum
      concurrentis ; virtutem disponentem ratione devotionis ipsius fidelis sacramentum
      suscipientis ; virtutem denique efficaciter ordinantem ratione divinae pactionis
      instituentis. Sic enim instituit Dominus ut ad talis verbi prolationem et sacramenti
      susceptionem mirabilis in suscipientibus fieret operatio et suscipientium sanatio et
      iustificatio ; et pro tanto dicuntur sacramenta Novae Legis habere virtutem. Et differunt in
      hoc a sacramentis Legis Veteris, praecipue quantum ad ipsam efficacem ordinationem, quia non
      interveniebat ibi pactio in illis sacramentis, per quam efficax et infallibilis fieret
      ordinatio ad gratiam secundum quod in sacramentis Novae Legis, ut patet in institutione
      baptismi, ubi dixit : Qui crediderit et baptizatus fuerit salvus erit. In aliis etiam tribus
      modis habendi virtutem differentia est penes magis completum et minus completum, quia in
      sacramentis Novae Legis Spiritus Sanctus influens iustitiam plenius assistit et passio
      Christi meritoria efficacius concurrit. In cuius signum de latere Christi profluxerunt
      sanguis et aqua, et per consequens sacramenta, de quibus fundatur Ecclesia. Abundantior
      etiam est devotio suscipientis tum propter incrementum fidei propriae, quod factum est in
      Nova Lege, tum etiam propter subsidium fidei totius Ecclesiae, quia in fide Ecclesiae
      suscipiuntur ecclesiastica sacramenta. Et propter istum quadruplicem modum habendi virtutem
      dicuntur sacramenta Legis Novae iustificare et esse causa gratiae. Nec volunt qui hanc
      positionem sustinent in sacramentis Novae Legis amplius ponere, tum quia ista satis videntur
      sufficere ad nostram sanationem et iustificationem, tum etiam quia ex isto quadruplici modo
      habendi virtutem satis manifestatur nobilitas sacramentorum Novae Legis in se ipsis ; tum
      etiam quia secundum hoc satis apparet differentia sacramentorum Novae Legis et Veteris, tum
      etiam quia nec expressa auctoritas nec ratio idetur cogere amplius illis dare et humilitas
      fidei non tantum debet refugere diminutionem, verum efiam superfluitatem, et laudabilius
      quodam modo videtur diminute dicere quam ampliare.</p>
          <p xml:id="bb-d1e37880-d1e210">Hunc modum dicendi et huius quaestionis determinationem plures sustinent bene
      intelligentes. Et dominus Gulielmus, Parisiensis episcopus, in determinando in scholis
      Fratrum Minorum approbavit istum modum dicendi coram fratre Alexandro bonae memoriae. Et
      istum modum dicendi dupliciter potest quis sustinere et intelligere : vel ita quod omnino
      affirmet nullo alio modo esse virtutem in sacramentis Novae Legis quam modis praedictis ;
      vel quod hoc modo affirmet virtutem in eis esse, ita tamen quod non neget alium modum
      praeter hos existendi virtutem in sacramentis esse possibilem. Et primus modus repugnat
      priori modo dicendi ; secundus autem modus dicendi priori opinioni non repugnat, quia nihil
      dicit quod illa non dicat, immo etiam nihil dicit quod communis opinio non teneat - nullus
      enim recte sentiens negat quin omnibus dictis modis sacramenta Novae Legis virtutem habeant
      - sed si quis plus dicit, huic positioni non contradicit, sed addit.</p>
          <p xml:id="bb-d1e37880-d1e213">Sed forte videbitur alicui calumniabile quod dictum est virtutem Spiritus Sancti sacramento
      assistere, quin potius in nomine sacramenti claudi deberet intelligi tamquam de eius
      integritate, propter illud quod dicitur I Ioannis 5, 8 : Tres sunt, qui testimonium dant in
      terra : spiritus, aqua et sanguis, et hi tres unum sunt ; et in libro De unitate et uno,
      dicitur quod sunt unum sacramento : et ideo non debet dici quod Spiritus Sanctus assistat
      sacramento, tamquam cum eo connumeretur ; sed propter ipsam unitatem, quae praedicta est,
      quam efficit Spiritus Sanctus in sacramento, ipsi sacramento debet attribui.</p>
          <p xml:id="bb-d1e37880-d1e216">Sed certe, etsi hic modus dicendi videatur differre a praedicto, tamen secundum rem idem
      est, licet vocabula sint diversa. Quod enim dicuntur ista tria unum sacramento, hoc non est
      quod ex ipsis fiat unum per essentiam, sed quod fiat unum per ordinem, quia scilicet
      ordinantur ad unum effectum ; et hoc nihil aliud est dicere quam unum alteri assistere.
      Item, omne quod est de integritate sacramenti aut est res tantum aut significatio tantum aut
      res et signum. Si ergo Spiritus influens iustitiam ponitur de unitate sacramenti, cum non
      sit signum nec res et signum, erit tantummodo sicut res, et ita non habebit rationem
      causantis, sed potius rationem effectus ; et ita Spiritus non staret pro ipsa virtute
      influente, sed potius pro ipsa gratia Spiritus Sancti infusa ipsi animae in sacramenti
      susceptione. Item, non est quaestio utrum Spiritus Sanctus in sacramento infundat gratiam,
      sed de hoc est quaestio utrum sacramentum, secundum quod dicitur invisibilis gratiae
      visibilis forma, ita quod similitudinem eius gerat et causa existat, habeat virtutem aliquam
      per quam influat in animam. Non videtur ergo hoc facere ad propositum. Postremo, Spiritus
      Sanctus sanctificans et meritum passionis et elementum exterius non solummodo reperiuntur in
      sacramentis Legis Novae, sed etiam in sacramentis Veteris Legis. Hoc ergo non sufficit
      dicere ad assignandum differentiam istorum sacramentorum et illorum. Aut ergo modus iste
      dicendi nihil aliud dicit, aut, si dicit, parum dicit et modicum ad propositum facit.</p>
          <p xml:id="bb-d1e37880-d1e219">Et ideo sustineatur quicumque praedictorum modorum magis placet, quia primus satis pius
      est, secundus vero satis sobrius est, si sustineatur illo modo quo dictum est ; et hoc modo
      in quarto libro sustinetur, sicut patet consideranti. Et idcirco hic repetii, non propter
      hoc ut nova superadderentur, sed ut ostenderetur quod a communi positione non dissonat, cui
      pro viribus meis in omnibus praecedentibus libris adhaesi tamquam viae securiori, et, sicut
      scio et possum, mihi et aliis consimilibus parum intelligentibus persuadeo adhaerendum. Et
      quoniam per totum librum hoc diligentius observavi, sicut advertenti clarius apparebit, ut
      in his quaestionibus dubiis et difficilibus, in quibus non potui deprehendere quae esset via
      communis, quia sapientes opinantur contrarie sapientibus, sic unam partem tamquam magis
      probabilem sustinerem, ut tamen aliam minime improbarem.</p>
          <p xml:id="bb-d1e37880-d1e222">Sufficit enim in dubiis scire quid sapientes senserunt, nec est utile contentionibus
      deservire. Multa dicimus et deficimus in verbis, consummator autem sermonum ipse est Dominus
      noster Iesus Christus, de quo factus est sermo in hoc tertio Iibro, cui immensas gratias
      ago, quia adiuvit pervenire ad consummationem istius opusculi, miseratus paupertatem
      scientiae et ingenii ; in quo tertius iste liber ultimo est notatus. Quem rogo ut faciat
      provenire mihi ad obedientiae meritum et ad fratrum profectum, propter quae duo labor iste a
      principio fuit assumptus. Ipsi ergo, de quo factus est sermo, Domino nostro Iesu Christo,
      regi saeculorum immortali et invisibili, qui pro nobis factus est homo et crucem subiit et
      gratiam multiplicem contulit et mandata dedit, secundum quod in hoc libro explanatum est,
      sit omnis honor et gloria per infinita saecula saeculorum. Amen.</p>
        </div>
      </div>
    </body>
  </text>
</TEI>