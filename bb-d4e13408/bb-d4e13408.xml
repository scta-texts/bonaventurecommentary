<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e13408">
        <head xml:id="bb-d4e13408-Hd1e108">Quaestio 2</head>
        <head xml:id="bb-d4e13408-Hd1e111" type="question-title">Utrum in sacramento Eucharistiae congruat species esse sine
          subiecto.</head>
        <p xml:id="bb-d4e13408-d1e114">Secundo quaeritur, utrum congruat quod in hoc Sacramento sint species sine subiecto.</p>
        <div xml:id="bb-d4e13408-Dd1e117" type="rationes-principales">
          <head xml:id="bb-d4e13408-Hd1e119">Rationes principales</head>
          <p xml:id="bb-d4e13408-d1e122">Et quod non sit inconveniens, immo conveniens, patet : Quia, si esset ibi subiectum,
            nequaquam tanta esset dependentia specierum ad contentum sicut est, et ita nunquam esset
            signum ita ductivum.</p>
          <p xml:id="bb-d4e13408-d1e125">Contra : Minus inconveniens est corpus non glorificatum simul esse cum glorificato quam
            accidens esse praeter subiectum. Si ergo corpus glorificatum esset simul cum pane, multo
            minus esset inconveniens quam accidentia esse praeter subiectum, et magis credibile :
            ergo magis congruebat accidentia manere in subiecto quam separari.</p>
          <p xml:id="bb-d4e13408-d1e128">Item, accidentia illa ducunt ad intelligendum quod ibi sit substantia panis, quia sunt
            propria accidentia panis et signa substantiae. Ergo in hoc Sacramento, cum non sit
            substantia, est aliqua falsitas ; sed non decet in Sacramento veritatis esse falsitatem
            : ergo etc.</p>
          <p xml:id="bb-d4e13408-d1e131">Item, opere miraculi non debet fieri praeiudidum naturae rei : sed, cum res ponitur in
            loco qui suae naturae non convenit, quamvis sit nobilior, tamen fit ei praeiudicium, ut
            si vermis poneretur in caelo vel pes in scapulis : ergo similiter, quando datur ei
            proprietas quae naturae suae non convenit. Sed esse sine subiecto est proprietas nullo
            modo conveniens naturae accidentis : ergo non congruit hoc per miraculum sibi dari.</p>
          <p xml:id="bb-d4e13408-d1e135">Item, infirmior est intellectus ad credendum contrarium eius quod sentit quam sensus ad
            recipiendum aliquod horribile sibi : nam sensus hoc potest sine gratia, sicut patet in
            eo qui comedit medici nam, sed intellectus non ; sed non debet fieri aliquid in solatium
            minoris infirmitatis quod fiat in praeiudicium maioris : si ergo velatio accidentium
            occultat intellectui quod ibi est, nullo modo debuerunt ibi accidentia remanere.</p>
        </div>
        <div xml:id="bb-d4e13408-Dd1e139">
          <head xml:id="bb-d4e13408-Hd1e141">Conlusio</head>
          <head xml:id="bb-d4e13408-Hd1e144" type="question-title">Congruum est, in eucharistia accidentia remanere, et quidem
            sine subiecto</head>
          <p xml:id="bb-d4e13408-d1e147">Respondeo : Dicendum quod congruit ibi accidentia remanere, quia sunt, ut dicit <name ref="#HughOfStVictor">Hugo</name>, in solatium sensus et in fidei meritum. Dum enim
            velatur verum corpus carnis, et fides magis meretur credendo quod non videt et sensus
            libentius recipit.</p>
          <p xml:id="bb-d4e13408-d1e153">Congruum autem est quod sola remameant sine subiecto propter efficaciorem
            significationem, quia efficacius et perfectius ducunt in significatum, cum non habeant
            ibi stabiliens per naturam. Propter convenientem cibationem, quia enim iste cibus
            spiritualis est, ideo oportet animam sublevari a carnalitate sensus per fidem et carnali
            delectatione per caritatem ; et ideo non debuit ibi remanere panis materialis. Propter
            fidei promotionem ; dum enim sublevatur intellectus ad intelligendum quod est supra
            naturam, scilicet accidentia esse sine subiecto, fit habilior ad credendum quod est
            supra se ipsum, quod totus Christus sit in tam parva hostia. Quarta ratio, propter
            divinorum operum perfectionem, quae debet in hoc Sacramento reperiri, cum sit
            perfectissimum. Et attenditur duplex perfectio in hoc Sacramento : prima est in hoc quod
            accidentia accipiunt modum nobilissimum essendi, scilicet esse per se ; et in hoc quod
            substantia illa quae suberat, cum esset materialis et corruptibilis, transsubstantiatur
            in substantiam sive in corpus spirituale et incorruptibile et in corpus Divinitati
            coniunctum et gloriosum.</p>
        </div>
        <div xml:id="bb-d4e13408-Dd1e158">
          <head xml:id="bb-d4e13408-Hd1e160">Ad rationes</head>
          <p xml:id="bb-d4e13408-d1e163">Ad illud ergo quod obicitur, quod minus est inconveniens, dicendum quod hoc non est
            inconveniens isti Sacramento, immo valde conveniens.</p>
          <p xml:id="bb-d4e13408-d1e166">Ad illud quod obicitur de falsitate, dicendum quod non est consentiendum sensui, sed
            fidei ; et ideo nihil omnino falsitatis est ibi, sed veritatis.</p>
          <p xml:id="bb-d4e13408-d1e169">Ad illud quod obicitur, quod non debet fieri praeiudicium naturae rei, dicendum quod
            duplex est ordo rerum ; unus scilicet universalis, alius particularis, qui debetur isti
            rei vel illi. Dico igitur quod per miraculum non debet fieri aliquid in praeiudicium
            ordinis universalis, quia, si pes esset in capite, esset in praeiudicium toti corpori ;
            similiter nec quod sit in praeiudicium totius universi. Sed licet alicuius rei natura
            melioretur et statum recipiat maioris quam naturae suae competat nobilitatis, dummodo
            fiat ordinatio conveniens secundum ordinem universi, convenienter fit ; et sic in
            proposito, quia haec ordinantur ad hominis utilitatem. Vel dicendum quod competit
            naturae uniuscuiusque rei obedire Creatori ; et illud est conveniens suae naturae quod
            Creator iusserit, quod, si prius non sit conveniens, postea fit conveniens.</p>
          <p xml:id="bb-d4e13408-d1e172">Ad illud quod obicitur de infirmitate intellectus, dicendum quod hoc verum esset nisi
            aliud daretur medicamentum ipsi ; et hoc est gratia fidei, qua fortificatur intellectus
            ad credendum sine dubio quod non videt.</p>
        </div>
      </div>
    </body>
  </text>
</TEI>