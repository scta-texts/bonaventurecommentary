<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e28721">
        <head xml:id="bb-d4e28721-Hd1e108">Quaestio 1</head>
        <head xml:id="bb-d4e28721-Hd1e111" type="question-title">Utrum peccata dimissa redeant quantum ad maculam.</head>
        <div xml:id="bb-d4e28721-Dd1e114" type="rationes-principales">
          <head xml:id="bb-d4e28721-Hd1e116">Rationes principales</head>
          <p xml:id="bb-d4e28721-d1e119">Quod autem redeant quantum ad maculam, videtur : I Petri 4, 8 : <quote xml:id="bb-d4e28721-Qd1e121" source="http://scta.info/resource/Ipetr4_8">Caritas operit multitudinem peccatorum</quote> ; sed remoto operimento, remanet et
            apparet illud quod cooperiebatur : si ergo peccatum sequens removet caritatem, videtur
            quod peccata per ipsam dimissa facit in conspectu Dei apparere et esse.</p>
          <p xml:id="bb-d4e28721-d1e125">Item, sicut se habet culpa ad mortificandum ; ita se habet caritas ad vivificandum et e
            converso ; sed caritas subsequens vivificat opera sua mortificata : ergo pari ratione
            culpa sequens facit redire mala prius deleta.</p>
          <p xml:id="bb-d4e28721-d1e128">Item, peccati deletio est effectus gratiae immediatus ; sed, remota causa proxima et
            immediata, removetur effectus ; ergo, remota gratia, privatur deletio culpae. Si ergo
            peccatum gratiam privat, per cuius. actum est deletio peccati, ergo peccata priora
            remanent. indeleta.</p>
          <p xml:id="bb-d4e28721-d1e131">Item, ista duo sunt quae per culpam constituuntur, scilicet deformitas et pronitas ;
            sed possibile est peccata priora redire quantum ad deformitatem. et pronitatem : ergo
            etc. Probatio minoris : deformitas consistit in deturpatione imaginis, pronitas in
            inclinatione ad actum aliquem secundum excessum ; sed pronitas remanel post peccatum et
            potest per culpam sequentem intendi, et anima deformari : ergo etc.</p>
          <p xml:id="bb-d4e28721-d1e135">Contra : Nihil quod omnino cedit in non-ens iteratur omnino idem ; sed culpa, cum
            deletur, omnino non est : ergo impossibile est per sequentem actum eamdem culpam numero
            renovari.</p>
          <p xml:id="bb-d4e28721-d1e138">Item, nihil reducit aliquid deletum ad esse, nisi quod potest facere esse ; sed unus
            actus non facit nisi unam maculam sive culpam in anima : ergo impossibile est plura
            genera peccatorum redire per unam culpam.</p>
          <p xml:id="bb-d4e28721-d1e141">Item, contrarium non reducit ad esse suum contrarium ; sed possibile est quod aliquis,
            qui primo peccavit per avaritiam, postmodum recidivet per prodigalitatem : si ergo
            prodigalitas non reducit avaritiam ad esse, patet etc.</p>
          <p xml:id="bb-d4e28721-d1e144">Item, si peccata dimissa redeunt quantum ad culpam, aut ergo quia homo hoc facit aut
            quia Deus. Homo non, quia non potest eodem peccato numero bis peccare ; Deus non, quia
            neminem potest facere peccatorem : ergo nullo modo hoc est : ergo etc.</p>
        </div>
        <div xml:id="bb-d4e28721-Dd1e148">
          <head xml:id="bb-d4e28721-Hd1e150">Conclusio</head>
          <head xml:id="bb-d4e28721-Hd1e153" type="question-title">Dimissa peccata nullo modo redeunt quoad culpam</head>
          <p xml:id="bb-d4e28721-d1e156">Respondeo : Dicendum quod aliquorum opinio fuit, quod priora peccata redirent et priora
            demerita, sicut ostensum fuit supra quod redeunt priora merita et reviviscunt per
            gratiam subsequentem. Dicebant enim bona et mala quantum ad mortificationem et
            deletionem et quantum ad reditum et vivificationem pari passu ambulare, secundum illud
            quod Dominus dicit <ref xml:id="bb-d4e28721-Rd1e158" target="http://scta.info/resource/ez18_24">Ezechielis 18, 24</ref> de viro iusto, quod, si
            se a iustitia avertit, omnium iustitiarum eius non recordabitur, et de peccatore
            resurgente, quod non recordatur iniquitatum. Sed tamen illud non videtur intelligibile,
            quod eadem caritas amissa redeat, si est habitus creatus, nec quod eadem culpa similiter
            ; si enim omnino deletur, non redit eadem quae prius, sed nova.</p>
          <p xml:id="bb-d4e28721-d1e162">Et ideo fuit secunda opinio magis aliquantulum temperata, quod peccata non redeant nisi
            per quatuor peccatorum genera, scilicet per odium fraternum, per apostasiam, per
            contemptum confitendi et per hoc quod dolet se poenituisse. Unde fecerunt versus :
            Fratres odit, apostata fit, spernitque fateri, Poenituisse piget ; pristina culpa redit. </p>
          <p xml:id="bb-d4e28721-d1e165">Ratio autem eorum praeter auctoritates, quae hoc dicere videntur et tanguntur in
            littera, fuit, quia Dominus remittit culpam sub quadruplici conditione, scilicet si ipse
            dimittat proximo, si perseveret in fide, si confiteatur culpam, si perpetuo detestetur
            culpam commissam. Et quoniam pactio frangitur, non existente conditione, quando aliquis
            peccat aliquo genere praedictorum peccatorum, dicunt culpam redire. Sed nec ista positio
            debet teneri, licet fuerit magni clerici, scilicet Praepositivi, quoniam non rectum
            habet fundamentum. Constat enim culpam non deleri nisi per gratiam ; constat etiam ad
            praesentiam gratiae omnino deleri culpam. Si enim gratia praesens est, culpa omnino
            deleta est ; quodsi deleta est et iam non est, nec est qui faciat eam esse in anima ; et
            ideo non videtur probabile quod propter aliquam conditionem deficientem culpa dimissa
            iterum redeat. Et ideo est positio probabilis et recta, quam tenent moderni doctores,
            quod peccata dimissa nullo modo redeant quoad culpam. Et concedendae sunt rationes quoad
            partem istam.</p>
        </div>
        <div xml:id="bb-d4e28721-Dd1e169">
          <head xml:id="bb-d4e28721-Hd1e171">Ad rationes</head>
          <p xml:id="bb-d4e28721-d1e174">Ad illud quod obicitur primo de remotione operimenti, dicendum quod aliud est operiri
            in conspectu hominis, aliud in conspectu Dei. In conspectu nominis cooperiri potest
            aliquid, ita tamen quod propter hoc non desinit, sicut pictura operitur panno, non quia
            non sit, sed quia non apparet. In conspectu autem Dei, quem nihil potest latere, operire
            est facere quod non sit ; et hoc modo caritas operit priora peccata delendo ; et ideo,
            cum iam non sint, remoto operimento, non apparent.</p>
          <p xml:id="bb-d4e28721-d1e177">Ad illud quod obicitur, quod gratia vivificat opera mortificata, respondetur ad hoc
            quod non est simile, tum ex parte gratiae, tum ex parte bonorum, tum ex parte divinae
            misericordiae. Ex parte gratiae, quoniam ipsa est potentior ad bonum quam culpa in
            malum. Ex parte bonorum, quia connexio est in bonis et manent in unitate corporis
            mystici ; non sic est in malis. Ex parte divinae misericordiae, quae pronior est ad
            miserendum quam ad condemnandum. Et ideo non valet. Sed aliter potest dici quod aliud
            est bona opera mortificari, aliud peccata deleri. Bona namque opera mortificantur non
            quia esse desinant, sed quia reputantur indigna remuneratione aeterna propter
            indignitatem solam peccantis. Sed peccata deleri vere dicit peccati expulsionem et
            remotionem talis vitii ab anima. Unde sicut caritas, quae est habitus animae, nunquam
            eadem redit, si amittatur, sic nec culpa eadem redire potest.</p>
          <p xml:id="bb-d4e28721-d1e180">Ad illud quod obicitur de effectu immediato, dicendum quod effectus habet comparari ad
            aliquam causam dupliciter : aut sicut ad introducentem et conservantem, ut lumen ad
            solem et sic locum habet illa maxima ; aut sicut ad introducentem solum, et sic non
            habet locum. Si enim cultellus infligit plagam, non oportet quod, destructo cultello,
            destruatur plaga. Sic in proposito est intelligendum quod gratia in suo primo adventu
            facit culpam, quam invenit in anima, amplius non esse.</p>
          <p xml:id="bb-d4e28721-d1e183">Ad illud quod obicitur de deformitate et pronitate, dicendum quod neutra redit omnino
            eadem numero. Sed, quamvis de pronitate aliquo modo possit esse verum, non intenditur
            tamen deformitas quae est in privatione boni, et nota displicentiae eadem esse non
            potest ; et haec est culpa, proprie loquendo, sicut planum est in secundo libro.</p>
        </div>
      </div>
    </body>
  </text>
</TEI>