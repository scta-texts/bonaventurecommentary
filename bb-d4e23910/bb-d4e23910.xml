<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e23910">
        <head xml:id="bb-d4e23910-Hd1e108">Quaestio 2</head>
        <head xml:id="bb-d4e23910-Hd1e111" type="question-title">Ad quid istae claves Ecclesiae datae sint.</head>
        <p xml:id="bb-d4e23910-d1e114">Secundo quaeritur, ad quid sint istae claves. Et supposito quod sint ad aperiendum,
          quaeritur, utrum sint ad claudendum.</p>
        <div xml:id="bb-d4e23910-Dd1e117" type="rationes-principales">
          <head xml:id="bb-d4e23910-Hd1e119">Rationes principales</head>
          <p xml:id="bb-d4e23910-d1e122">Et quod sic, videtur : Isaiae 22, 22 : <quote xml:id="bb-d4e23910-Qd1e124" ana="#is22_22">Dabo clavem domus David,
              et aperiet et nemo claudet, et claudet</quote> etc. Sed potestas collata est ministris
            conformis potestati Christi : ergo ad claudendum et ad aperiendum.</p>
          <p xml:id="bb-d4e23910-d1e128">Item, in datione clavium Dominus dedit non solum potestatem solvendi, sed etiam ligandi
            ; non solum dimittendi peccata, sed etiam retinendi, sicut patet <ref xml:id="bb-d4e23910-Rd1e130" ana="#mt16_19">Matthaei 16, 19</ref> et <ref xml:id="bb-d4e23910-Rd1e133" ana="#io20_23">Ioannis 20, 23</ref> ; et per hoc quod
            solvunt, sunt ad aperiendum ; et per hoc quod remittunt, similiter. Ergo, ab oppositis,
            per hoc quod ligant et retinent, erunt ad claudendum : non ergo solum ad aperiendum.</p>
          <p xml:id="bb-d4e23910-d1e137">Item, si clavis dicitur metaphorice in spiritualibus ad similitudinem clavis in
            corporalibus, sed offidum clavis non tantum est aperire, sed etiam claudere, ergo
            etc.</p>
          <p xml:id="bb-d4e23910-d1e140">Item, si solum est ad aperiendum, ergo pari ratione, cum Baptismus sit ad aperiendam
            ianuam et omnia sacramenta, et praecipue Eucharistia et Unctio Extrema, quae removent
            obstacula ad ingrediendum in gloriam ; ergo omne sacramentum esset clavis, quod non
            admittit usus nec ratio : ergo etc.</p>
          <p xml:id="bb-d4e23910-d1e144">Contra : Claves datae sunt ad nostram utilitatem ; sed utilitas nostra non est quod
            regnum caeli nobis claudatur : ergo non sunt ad claudendum.</p>
          <p xml:id="bb-d4e23910-d1e147">Item, nihil claudit regnum caelorum, nisi quod apponit obstaculum ; appositum autem
            obstaculum ad ingrediendum non est nisi debitum quod est ex peccato ; sed claves non
            sunt ad faciedmn homines peccare : ergo etc.</p>
          <p xml:id="bb-d4e23910-d1e150">Item, quicumque utitur instrumento ad illud ad quod est, recte utitur illo ; sed
            sacerdos claudendo aditum regni non recte facit, sed peccat : ergo clavis non est ei ad
            hoc data. Probatio minoris, Matthaei 23, 13 : Vae vobis, Scribae et Pharisaei, qui
            clauditis regnum caelorum ante homines. Ergo peccabant in hoc.</p>
          <p xml:id="bb-d4e23910-d1e153">Item, nihil idem est ad oppositos fines ; sed claudere et aperire regnum caelorum sunt
            opposita : ergo clavis non ordinatur ad haec duo.</p>
          <p xml:id="bb-d4e23910-d1e156">Quaeritur etiam iuxta hoc, cum malum exemplum claudat regnum caelorum et bonum aperiat,
            quare non dicitur clavis ?</p>
          <p xml:id="bb-d4e23910-d1e159">Item, cum solvere et ligare non sit clavis usus, sed magis manus, non videtur quod
            Dominus deberet clavibus attribuere usum ligandi et solvendi, quod tamen facit <ref xml:id="bb-d4e23910-Rd1e161" ana="#mt16_19">Matthaei 16, 19</ref> ; quaeritur ergo, unde hoc sit.</p>
        </div>
        <div xml:id="bb-d4e23910-Dd1e166">
          <head xml:id="bb-d4e23910-Hd1e168">Conclusio</head>
          <head xml:id="bb-d4e23910-Hd1e171" type="question-title"/>
          <p xml:id="bb-d4e23910-d1e173">Respondeo : Dicendum quod potestas sacerdotibus communiter concessa super subditos non
            est ad omnino solvendum debitum, quia non debebat hoc cuilibet communicari, ne culpa
            sine poena remaneret ; ideo data est eis potestas ut ligando solverent, ligando scilicet
            ad unum, absolverent ab alio ; sed non est data potestas ligandi nisi propter
            solutionem. Quoniam igitur solvere aliquem a debito est removere obstaculum, et hoc est
            aperire caelum, et per consequens ligare est claudere : ideo dico quod claves istae
            simul sunt ad ligandum et solvendum, claudendum et aperiendum ; sed actus ligandi et
            solvendi competit eis im.. mediate et in subiectum ; sed actus claudendi et aperiendi in
            relatione ad finem ultimum. Et quoniam instrumentum denominatur ab optimo et a fine,
            ideo magis denominatur illa potestas a nomine respiciente finem.</p>
          <p xml:id="bb-d4e23910-d1e176">Quia vero instrumentum ordinatum ad claudendum et aperiendum incorporalibus est clavis,
            ideo talis potestas recte dicitur clavis. Non tamen est omnimoda similitudo, se aliqua.
            Clavis enim materialis ad utrumque principaliter est, et principalius ad claudendum
            propter latrones et fures ; sed spiritualis principalius est ordinata ad aperiendum, nec
            est ordinata ad claudendum nisi propter apertionem, sicut nec ad ligandum nisi propter
            solutionem. Et ita quemadmodum medicina est scientia sani et aegri, sani per se et aegri
            per accidens, ita intelligendum est in proposito.</p>
          <p xml:id="bb-d4e23910-d1e179">Concedo ergo quod sit ad claudendum, licet non omnino eodem modo quo clavis
            materialis.</p>
        </div>
        <div xml:id="bb-d4e23910-Dd1e184">
          <head xml:id="bb-d4e23910-Hd1e186">Ad rationes</head>
          <p xml:id="bb-d4e23910-d1e189">1-3. Ad illud ergo quod obicitur, quod clausio est nobis damnosa et fit per peccatum,
            dicendum quod sicut in corporalibus quaedam est ligatio simpliciter nocens et impediens,
            sicut ligatur homo propter paralysim ; quaedam simpliciter expediens, sicut ligatur homo
            medicamento emplastri : sic in spiritualibus ligatio peccati impedit, sed ligatio
            sacerdotalis melius facit ad velociorem et expeditiorem solutionem. Similiter
            intelligendum de clausione, quod est quaedam bona et expediens, et hac ligat clavis, non
            alia ; ipse autem opponit de alia. Et per hoc patet responsio ad tria obiecta ; ligat
            enim non debito peccati, sed impositione sive superpositione remedii.</p>
          <p xml:id="bb-d4e23910-d1e192">Ad illud quod obicitur, quod nihil idem est ad oppositos fines, dicendum quod verum
            est, intelligendo de fine per se ; sed si est ita quod ad unum sit per se, ad alterum
            per accidens, nihil impedit ; sic autem dicimus in proposito esse.</p>
          <p xml:id="bb-d4e23910-d1e195">Ad illud quod quaeritur : quare exemplum non dicitur clavis ? dicendum quod officium
            clavis est quod eadem solvit et ligat, et claudit et aperit ; et solum est haec potestas
            sacerdotalis : ideo sola dicitur clavis. Unde Baptismus non dicitur clavis, eo quod
            tantum aperit ; similiter nec bonum exemplum ; e converso peccatum vel malum exemplum
            tantum claudit, et ideo neutrum dicitur clavis. Praeterea, exemplum disponit a remotis,
            sed clavis aperit de propinquo : ideo clavis non debet dici.</p>
          <p xml:id="bb-d4e23910-d1e198">Ad illud quod obicitur, quod clavis non est solvere, dicendum quod potestas illa habet
            actum in relatione ad subiectum et in relatione ad finem actus. In comparatione ad
            subiectum respicit potestatis usum, sed in comparatione ad finem respicit fructum. Et
            quia denominatio est ab optimo, ideo Dominus claves illam potestatem vocavit. Sed quia
            exsecutio et usus respicit actum primum, ideo illi clavi actum solvendi et ligandi
            attribuit.</p>
        </div>
      </div>
    </body>
  </text>
</TEI>