<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e53204">
        <head xml:id="bb-d4e53204-Hd1e108">Quaestio 1</head>
        <head xml:id="bb-d4e53204-Hd1e111" type="question-title">Utrum damnati habeant vermem materialem.</head>
        <p xml:id="bb-d4e53204-d1e114">Quantum ergo ad primum proceditur sic, et ostenditur quod vermis ille sit materialis.</p>
        <div xml:id="bb-d4e53204-Dd1e117" type="rationes-principales">
          <head xml:id="bb-d4e53204-Hd1e119">Rationes principales</head>
          <p xml:id="bb-d4e53204-d1e122">Ecclesiastici 7, 19 : <quote xml:id="bb-d4e53204-Qd1e124" ana="#qoh7_19">Vindicta carnis impii ignis et
              vermis</quote> ; et Iudith ultimo, 21 : <quote xml:id="bb-d4e53204-Qd1e127"><!-- Judith 16_21 -->Dabit ignem et
              vermes in carnes eorum</quote>. Ergo, si in carne non est nisi vermis materialis,
            patet etc.</p>
          <p xml:id="bb-d4e53204-d1e132">Item, damnati resurgent cum poenalitatibus et deformitatibus : ergo habebunt corpora
            putrefactibilia sicut nunc habent ; sed ex corpore putrefactibili generantur vermes :
            ergo etc.</p>
          <p xml:id="bb-d4e53204-d1e135">Item, poena vermis semper annectitur poenae ignis, velut in pluribus locis Scripturae
            patet ; sed ignis non tantum est spiritualis, sed etiam materialis : ergo videtur
            similiter quod vermis. Igne enim punitur corpus et anima, ergo similiter et verme : ergo
            videtur quod sit materialis.</p>
          <p xml:id="bb-d4e53204-d1e138">Contra : Isaiae 14, 11 dicitur de diabolo : Operimentum tuum erunt vermes ; sed constat
            quod diabolus non habet vermem materialem : ergo etc.</p>
          <p xml:id="bb-d4e53204-d1e142">Item, nullus vermis materialis est immortalis, cum habeat formam corruptibilem ; sed
            vermis ille non moritur, sicut dicitur ultimo, 24 Isaiae : ergo etc.</p>
          <p xml:id="bb-d4e53204-d1e145">Item, vermis materialis et in sua corrosione et in sua origine aliquid minuit de
            substantia corporis. Ergo, si corpus illud non est minuibile, non est circa illud talis
            vermis.</p>
          <p xml:id="bb-d4e53204-d1e148">Item, ibi erit multo intensior ignis quam sit hic ; sed vermes in isto igne non possunt
            vivere : ergo nec in illo poterunt. Si tu dicas quod hoc est per miraculum ; ergo tunc,
            cum non patiantur ab igne, videntur habere corpora gloriosa et incorruptibilia. Si dicas
            quod renascuntur ; quaero : quomodo? cum non sit ibi solis latio, et maxime
            putrefactibilia per virtutem supracaelestem habeant generari.</p>
        </div>
        <div xml:id="bb-d4e53204-Dd1e152">
          <head xml:id="bb-d4e53204-Hd1e154">Conclusio</head>
          <head xml:id="bb-d4e53204-Hd1e157" type="question-title">Vermis ille non est materialis, sed spiritualis</head>
          <p xml:id="bb-d4e53204-d1e160">Respondeo : Dicendum quod <name ref="#Augustine">Augustinus</name>, XX De civitate Dei,
            ponit circa hoc duas opiniones. Quidam enim voluerunt intelligere vermem illum esse
            materialem propter verbum Scripturae ; alii vero, rationem sequentes, voluerunt dicere
            quod vermis ille sit spiritualis. Et horum opinionem dicit sibi magis placere ; et ex
            quo sibi magis placet, et nobis similiter debet placere. Unde concedendae sunt rationes
            quod vermis ille non sit materialis.</p>
        </div>
        <div xml:id="bb-d4e53204-Dd1e168">
          <head xml:id="bb-d4e53204-Hd1e170">Ad rationes</head>
          <p xml:id="bb-d4e53204-d1e173">Ad illud quod obicitur in contrarium per similitudinem ignis, dicendum quod sicut ignis
            materialis affligendo corpus affligit et punit animam ei unitam, sic vehemens dolor et
            remorsus sive tristitia animae redundat in corpus, quia spiritus tristis desiccat ossa.
            Quoniam igitur erit in damnatis magnus conscientiae remorsus et dolor, ita etiam ut
            redundet haec moestitia in carnem, ideo vere dixit Scriptura quod daret Deus vermem in
            carnem eorum, et expressit multum ad terrorem carnalium, qui magis horrent poenam carnis
            quam animae. Vel posset dici quod caro ibi dicitur opus carnale, hoc est opus peccati,
            ex quo generatur vermis spiritualis.</p>
          <p xml:id="bb-d4e53204-d1e176">Ad illud quod obicitur, quod habebunt deformitatem, dicendum quod verum est, sed non
            putrefactionem.</p>
          <p xml:id="bb-d4e53204-d1e179">Ultimum solutum est de igne, quia ignis ab exteriori procedit ad intima, vermis ab
            intimis ad exteriora ; et ideo ignis est materialis, sed vermis spiritualis.</p>
        </div>
      </div>
    </body>
  </text>
</TEI>