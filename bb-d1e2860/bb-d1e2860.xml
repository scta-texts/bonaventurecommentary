<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 3, P. 1, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 3, P. 1, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e2860">
        <head xml:id="bb-d1e2860-Hd1e119">III, D. 3, P. 1, A. 2, Q. 3</head>
        <head xml:id="bb-d1e2860-Hd1e122" type="question-title">Utrum in secunda sanctificatione a beata Virgine ablata fuerit
    peccandi potentia.</head>
        <p xml:id="bb-d1e2860-d1e125">Tertio quaeritur, utrum in secunda sanctificatione ablata fuerit ab ea peccandi potentia.</p>
        <div xml:id="bb-d1e2871" type="rationes-principales">
          <head xml:id="bb-d1e2860-Hd1e130">Rationes principales</head>
          <p xml:id="bb-d1e2860-d1e133">Et quod sic, videtur. a Primo per <name ref="#Ambrose">Ambrosium</name>, in libro De virginitate beatae Virginis :
       <quote xml:id="bb-d1e2860-Qd1e138">Impossibile fuit uterum Virginis, quem Filius Dei inhabitando consecravit, alienae
       copulae coitu incestari</quote>. Sed similis ratio fuit de aliis generibus peccatorum :
      ergo videtur quod nullo alio peccati genere potuerit maculari post conceptionem Filii
      Dei.</p>
          <p xml:id="bb-d1e2860-d1e142">Item, vituperium esset Christo, si haberet matrem peccatricem. Si ergo Christo in nullo
      potest fieri contumelia, videtur quod post ipsius conceptionem in beata Virgine non potuerit
      esse culpa.</p>
          <p xml:id="bb-d1e2860-d1e145">Item, si beata Virgo potuerit peccare, potuit in peccato perseverare, ergo potuit damnari.
      Si ergo Matrem Dei et Reginam caelorum damnari in inferno omnino est impossibile, ergo et
      illud quo sequitur, scilicet hoc quod ponitur ipsam posse peccare. Ergo etc.</p>
          <p xml:id="bb-d1e2860-d1e148">Item, dignior fuit Mater Christi ex hoc quod Mater Dei effecta est quam sit aliquis angelus
      in caelo. Si ergo angeli boni in gratia sunt confirmati, multo magis et Mater Dei. Ergo
      etc.</p>
          <p xml:id="bb-d1e2860-d1e152">Sed contra : Lucae 2, 35 : <quote xml:id="bb-d1e2860-Qd1e154" ana="#lc2_35">Tuam ipsius animam pertransibit
       gladius</quote> ; hoc verbum tractans <name ref="#JohnDamascenus">Damascenus</name> dicit : Dolores, quos Virgo effugit
      pariens, hos in Christi passione sustinuit, ita quod gladitis animam eius pertransivit. Ergo
      ipsius anima fuit in Christi passione turbata et ita perturbata : si ergo potuit perturbari,
      videtur quod potuit ad veniale pertrahi.</p>
          <p xml:id="bb-d1e2860-d1e161">Item, <name ref="#Augustine">Augustinus</name>, in Quaestionibus Novi et Veteris Testamenti, tractans illud : <quote xml:id="bb-d1e2860-Qd1e166">Tuam
       ipsius animam pertransibit gladius</quote>, ait sic : <quote xml:id="bb-d1e2860-Qd1e169">Hoc utique significavit quod
       Maria, per quam gestum est myterium incarnationis ; dubitaret, non tamen in dubitatione
       permaneret</quote>. Si ergo, postquam genuit Filium Dei, potuit dubitare in fide, potuit
      peccare.</p>
          <p xml:id="bb-d1e2860-d1e173">Item, potentia moriendi consequitur potentiam peccandi ; sed beata Virgo Maria post
      conceptionem mori potuit ergo videtur quod peccare potuerit.</p>
          <p xml:id="bb-d1e2860-d1e176">Item, impossibilitas peccandi spectat ad statum comprehensoris ; sed beata Virgo ex hoc
      quod Filium Dei genuit, non est posita extra statum viatoris : ergo videtur quod non sit ei
      ablata potentia peccandi.</p>
        </div>
        <div xml:id="bb-d1e2923">
          <head xml:id="bb-d1e2860-Hd1e182">Conclusio</head>
          <head xml:id="bb-d1e2860-Hd1e185" type="question-title">Beata Virgo post Filii Dei conceptionem peccare non potuit, non
      propter alicuius potentiae amissionem, sed propter potentiae in bono confirmationem et
      defectus ablationem</head>
          <p xml:id="bb-d1e2860-d1e188">Respondeo : Dicendum quod in secunda sanctificatione non tantum fuit data Virgini gratia
      sanctificans, sed etiam gratia in bono confirmans ; et hoc, quia Filio suo adeo fuit
      coniuncta ut nullo modo permitteret eam a se ipso sequestrari.</p>
          <p xml:id="bb-d1e2860-d1e191">Propter quod notandi sunt gradus divinorum beneficiorum. Christus enim, qui fuit Sanctus
      Sanctorum, facultatem habuit vitandi omne peccatum et impossibilitatem committendi aliquod
      peccatum. Alii vero filii hominum difficultatem habent ad vitandum peccatum et necessitatem
      ad committendum ; et hoc quidem competit omnibus generatis de massa peccati. Ab hac igitur
      massa liberata fuit Virgo Maria in prima sanctificatione, liberata etiam fuit in secunda ;
      sed in prima fuit conformis aliis sanctificatis ; in secunda facta est conformis Filio quem
      genuit. In prima namque sanctificatione data est ei potestas et facultas vitandi omne
      peccatum mortale ; data est etiam facultas vitandi frequentiam venialium ; data est etiam
      nihilominus facultas vitandi omne peccatum, non tantum particulariter, sed etiam
      universaliter. Et in his tribus gradibus patent tres gradus sanctificationum, videlicet
      Ioannis Baptistae, Ieremiae et Mariae. Nam prima conditio fuit Ieremiae ; secunda vero
      Ioannis ; sed ista triplex Virginis Mariae, quae plus ad Filii accessit puritatem per vitae
      meritum.</p>
          <p xml:id="bb-d1e2860-d1e194">Sed cum Sanctum Sanctorum gestavit in utero suo, tunc sanctificata fuit conformiter Filio
      suo, non tantum quantum ad potentiam ad peccatum, sed etiam quantum ad impossibilitatem
      labendi in aliquod peccatum. Unde sicut impossibile fuit, propter honorem Filii sui, ut
      alium haberet filium, sic impossibile fuit ut unquam ulterius haberet peccatum. Sicut etiam
      impossibile fuit ut carnis virginitas violaretur, in qua Filius Dei habitaverat, sic
      impossibile fuit ut mentis sanctitas aliqua culpa macularetur. Ad cuius testimonium valet
      quod quidam Iudaei asserunt hoc mirum fuisse in Virgine Maria quod, cum esset pulcherrima,
      tamen a nullo unquam viro fuerit concupita. Nec vilipendendum est illud infidelium
      testimonium ; oportet enim testimonium habere ab his qui foris sunt.</p>
          <p xml:id="bb-d1e2860-d1e198">Concedendae sunt igitur rationes ostendentes quod beata Virgo Maria post Filii Dei
      conceptionem peccare non potuit, non propter alicuius potentiae amissionem, sed propter
      potentiae confirmationem et defectus ablationem.</p>
        </div>
        <div xml:id="bb-d1e2946">
          <head xml:id="bb-d1e2860-Hd1e205">Ad rationes</head>
          <p xml:id="bb-d1e2860-d1e208">Ad illud ergo quod primo obicitur, quod beata Virgo fuit perturbata, dicendum quod
      immensitas illa doloris non refertur ad partem animae rationalem, sed sensibilem. Unde anima
      stat ibi pro illa parte secundum quam convertitur ad corpus ; unde non fuit perturbata,
      secundum quod perturbatio dicit deordinationem in parte rationali.</p>
          <p xml:id="bb-d1e2860-d1e211">Ad illud quod obicitur de auctoritate Quaestionum Novi et Veteris Testamenti, quod beata
      Virgo dubitavit, dicendum quod non constat illum librum esse <name ref="#Augustine">Augustini</name>, propter hoc quod
      multa ibi sunt quae non videntur esse verba <name ref="#Augustine">Augustini</name>. Verumtamen, ne fugam petere videamur,
      dici potest quod est dubitatio proveniens ex fidei debilitate et est quaedam dubitatio
      proveniens ex admirationis immensitae, qua dicitur homo dubitare, cum exstupescit et quasi
      fit totus extra se ex intuitu rei admirabilis. Et hoc modo intelligendum est Virginem
      dubitasse, non propter defectum fidei. Indubitanter enim credendum est quod Virgo Maria
      semper stetit ; unde in ea fides sibi invenit solidum fundamentum. Unde discipulis non
      credentibus et dubitantibus, ipsa fuit in qua fides Ecclesiae remanserat solida et
      inconcussa ; et ideo in die sabbati in honorem eius solemnizat omnis Ecclesia.</p>
          <p xml:id="bb-d1e2860-d1e220">Ad illud quod obicitur, quod potuit mori, dicendum quod non est simile, pro eo quod non
      fuit decens Filium Dei habere matrem immortalem, cum ipse esset mortalis, sed valde indecens
      esset, si matrem haberet peccatricem, quamvis <name ref="#Jerome">Hieronymus</name> dicat quod solum peccatrices
      numerantur in genealogia Salvatoris ; hoc enim non est propter peccatum, sed propter aliquod
      speciale factum, propter quod illae mulieres exprimuntur in Scriptura. Et completur in eis
      illa prophetia, sicut illud Isaiae 16, 1 : <quote xml:id="bb-d1e2860-Qd1e225" ana="#is16_1">Emitte agnum, Domine,
       dominatorem terrae</quote> etc. et per petram deserti intelligitur Ruth, sicut dicit
      <name ref="#Jerome">Hieronymus</name>. Quidquid tamen sit de parentibus remotis, nulli tamen dubium est de Matre Dei
      quin talis debuerit esse quae non potuerit redargui de peccato, cum fuisset ad improperium
      Christi.</p>
          <p xml:id="bb-d1e2860-d1e232">Ad illud quod obicitur de impossibilitate peccandi, dicendum quod verum est quantum est de
      lege communi ; sed nihil impedit quin de gratia speciali possit alicui concedi in via quod
      aliis communiter datur in patria, et illi personae praecipue, quae, in terris degens, Regina
      erat eorum qui exsultant in caelis.</p>
        </div>
      </div>
    </body>
  </text>
</TEI>