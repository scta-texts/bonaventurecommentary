<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e8531">
        <head xml:id="bb-d4e8531-Hd1e108">Dubia</head>
        <div xml:id="bb-d4e8531-Dd1e111">
          <head xml:id="bb-d4e8531-Hd1e113">Dub. I.</head>
          <p xml:id="bb-d4e8531-d1e116">In parte ista sunt dubitationes circa litteram. Et primo dubitatur de hoc quod dicit
              <name ref="#Lombard">Magister</name> quod, pro scandalo semel tantum concessisse
            aestimatur. Videtur enim non fuisse recta talis concessio, quia scandalum de veritate
            vitae vel doctrinae nihil immutat ; si ergo solus episcopus potest confirmare, videtur
            quod propter scandalum non debuit illud permittere.</p>
          <p xml:id="bb-d4e8531-d1e122">Respondeo : Dicendum quod, quamvis sacerdos non possit propria auctoritate, tamen pro
            causa necessaria summus Pontifex, in quo est plenitudo potestatis, potest alii quam
            episcopo committere ; et ille non facit auctoritate sua, sed auctoritate sibi commissa ;
            unde ille potius facit, cuius auctoritate fit ; un.de non est dubium quin pontificalis
            auctoritas sit de necessitate huius sacramenti. Aliqui tamen dicunt quod non concessit
            eis conferre sacramentum, sed solum aliquod sacramentale, sicut aliquando datur laicis
            panis benedictus loco corporis dominici.</p>
        </div>
        <div xml:id="bb-d4e8531-Dd1e126">
          <head xml:id="bb-d4e8531-Hd1e128">Dub. II.</head>
          <p xml:id="bb-d4e8531-d1e131">Item quaeritur de hoc quod dicit, quod virtus huius sacramenti est donatio Spiritus
            Sancti ad robur, quia, si hoc verum est, contra hoc est, quia Eucharistia confirmat ;
            unde in Psalmo [103, 15] : <quote xml:id="bb-d4e8531-Qd1e133" source="http://scta.info/resource/ps103_15">Panis cor hominis
            confirmat</quote>.</p>
          <p xml:id="bb-d4e8531-d1e137">Respondeo : Ad hoc multipliciter respondetur. Primo modo sic, quod istud sacramentum
            ordinatur ad robur per se, sed Eucharistia per accidens. Sed hoc non solvit, quia, sive
            per se sive per accidens, dum tamen habeant effectum eumdem, videtur alterum
            superfluere. Secundus modus dicendi est quod Confirmatio confirmat contra malum, sed
            Eucharistia in bono. Sed nec illud sufficit, quia omne sacramentum, cum sit remedium,
            est contra malum, et ita Eucharistia. Alii dicunt quod duo sunt nobis necessaria,
            scilicet fides et mores ; et unum con.firmat in fide, scilicet Confirmatio, sed
            Eucharistia quantum ad bonos mores, quia, ut dicit <name ref="#Bernard">Bernardus</name>, Eucharistia non solum delet venialia, sed etiam consensum fortificat
            ne inclinetur ad mortalia. Alii dicunt quod utrumque fortificat fidem ; sed duo
            necessaria sunt ad fidem firmam, scilicet corde credere et ore confiteri ; et
            Eucharistia confirmai quantum ad fidem in corde, sed Confirmatio quantum ad confessionem
            sive prolationem in ore. Alii dicunt quod utrumque fortificat caritatem, quia ab eius
            fortitudine pendet fortitudo omnium. Sed caritas potest deficere dupliciter, scilicet
            per defectum alimenti vel per actionem contrarii, sicut patet in igne materiali ; et
            contra primum est Eucharistia quae cibat ; contra secundum Confirmatio ut impugnantibus
            resistat. Alii dicunt aliter et probabilius quod Confirmatio est ad corroborationem
            fidei, sed Eucharistia caritatis ; et hoc patet, quia hic est signum confessionis
            fidelis, ibi signum unionis. Et si quaeratur : quare magis confirmantur hae duae
            virtutes quam aliae ? dicendum quod, quia in his duabus pendet fortitudo spiritualis
            aedificii quantum ad intellectum et affectum, et quia in fide est prima elevatio, in
            caritate elevatio summa, et utrobique difficultas, et quia pronitas est ad contrarium :
            ideo magis confirmantur.</p>
        </div>
        <div xml:id="bb-d4e8531-Dd1e144">
          <head xml:id="bb-d4e8531-Hd1e146">Dub. III.</head>
          <p xml:id="bb-d4e8531-d1e149">Item quaeritur de hoc quod dicit <name ref="#RabanusMaurus">Rabanus</name>, quod hoc
            sacramentum maiori veneratione tenendum est, sicut a maioribus datur. Videtur enim
            secundum hoc quod amplior gratia in eo datur.</p>
          <p xml:id="bb-d4e8531-d1e155">Et dicendum quod communiter dici consuevit quod unum sacramentum dicitur maius alio
            quinque modis. Primo modo propter significationem ; sic Matrionium dicitur maius, quia
            significat unitatem naturarum in Christo. Secundo modo propter continentiam ; et sic
            Eucharistia dicitur maius. Tertio, propter efficaciam ; et sic Baptismus. Quarto,
            propter dignitatem ministrantium sive dispensantium ; et sic dicitur Confirmatio maior,
            quia datur a summis sacerdotibus sive episcopis. Quinto, propter hoc quod ponit in
            nobiliori gradu ; et sic dicitur Ordo maius sacramentum.</p>
        </div>
        <div xml:id="bb-d4e8531-Dd1e159">
          <head xml:id="bb-d4e8531-Hd1e161">Dub. IV.</head>
          <p xml:id="bb-d4e8531-d1e164">Item quaeritur de hoc quod dicit : In digniori parte corporis fit. Videtur enim falsum
            dicere, quia vertex est dignior quantum ad situm et cor quantum ad virtutem : ergo
            potius debet dari in capite vel in corde. Item, videtur quod in lingua, quia ibi est
            confessio.</p>
          <p xml:id="bb-d4e8531-d1e167">Respondeo : Dicendum quod pars dignior quantum ad virtutem et operationem est cor, sed
            tamen occulta est et latet interius. Inter partes vero quae se offerunt sensibus
            nostris, caput est dignius et in capite facies, scilicet anterior pars : et ideo hoc
            sacramentum datur in facie, sed magis in fronte, quia ibi est sedes verecundiae. Unde
            quia hoc sacramentum est contra confusionem et verecundiam confitendi nomen Christi quae
            linguam contrahit ne aperte dicat, debet hoc sacramentum in fronte dari. Frons quidem
            pars est faciei eminentior. Unde dixerunt quidam quod in Nova Lege fit prima unctio in
            capite ratione virtutis, secunda vero in fronte, tertia iterum in capite. Et prima fit
            in Baptismo ; secunda vero in Confirmatione ; tertia vero in episcopi consecratione. Et
            prima signata est in prima unctione David, 1 Regum 16, 13 ; secunda vero in unctione
            David super duas tribus, II Regum 2, 4 ; tertia vero in unctione David super cunctum
            regnum, II Regum 5, 3. Et satis possunt aptari istis, si quis inspiciat. In prima enim
            David non habuit potentiam ; in secunda habuit potentiam et resistentiam ; in tertia
            habuit potentiam et praesidentiam super gentem suam.</p>
        </div>
        <div xml:id="bb-d4e8531-Dd1e172">
          <head xml:id="bb-d4e8531-Hd1e174">Dub. V.</head>
          <p xml:id="bb-d4e8531-d1e177">Item quaeritur de hoc quod dicit : Hoc sacramentum tantum a ieiunis et ieiunis tradi
            debet. Videtur enim quod, quia est ad robur, quod cibus non impediat ; cibus enim
            corporalis non repugnat fortitudini spirituali.</p>
          <p xml:id="bb-d4e8531-d1e180">Respondeo : Dicendum quod in hoc sacramento datur gratia et gratia corroborans, et
            iterum, contrahitur affinitas quaedam. Ideo ista tria statuta fuerunt ab antiquis
            Patribus in sacramento servari tamquam congrua : ut ieiuno stomacho propter gratiam
            Spiritus Sancti suscipiendam ; ut confirmandus ab alio portetur vel teneatur, qui sit
            confirmatus, in signum debilitatis et imbecillitatis ; ut sit consimilis sexus propter
            periculum affinitatis.</p>
        </div>
        <div xml:id="bb-d4e8531-Dd1e184">
          <head xml:id="bb-d4e8531-Hd1e186">Dub. VI.</head>
          <p xml:id="bb-d4e8531-d1e189">Item. quaeritur de hoc quod dicit, quod nec debet iterari sicut nec Baptismus. Videtur
            enim quod possit iterari, quia morbus pusillanimitatis potest iterari, contra quem est :
            ergo et sacramentum. Si tu dicas quod non potest propter characterem, tunc videtur quod
            character praeiudicet morbo. Si ergo non est curatio morbi propter characterem, sed
            magis e converso, patet etc.</p>
          <p xml:id="bb-d4e8531-d1e192">Respondeo : Dicendum quod illud sacramentum non potest iterari, propter characterem qui
            imprimitur in eo indelebiliter. Non debet etiam tum ratione morbi quem curat, tum
            ratione effectus quem donat, tum ratione rei quam allegorice significat. Ratione morbi,
            quia est poena contracta ; haec autem secundum quod huiusmodi, non iteratur, sed si
            iteratur, hoc est solum secundum quod acta. Ratione effectus quem donat, qui est
            plenitudo gratiae ad robur : et quia integer effectus, ideo status. Ratione rei quam
            allegorice significat, quia significat adventum Spiritus Sancti de caelo in Apostolos in
            die Pentecostes, qui, postquam advenit, nunquam ab eis discessit. Et sic patet
            illud.</p>
        </div>
      </div>
    </body>
  </text>
</TEI>