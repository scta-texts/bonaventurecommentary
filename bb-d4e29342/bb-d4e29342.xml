<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e29342">
        <head xml:id="bb-d4e29342-Hd1e108">Dubia</head>
        <div xml:id="bb-d4e29342-Dd1e111">
          <head xml:id="bb-d4e29342-Hd1e113">Dub. I</head>
          <p xml:id="bb-d4e29342-d1e116">In parte ista sunt dubitationes circa litteram. Et primo de hoc quod dicit, quod
            originalia reputabuntur ei ad poenam. Videtur enim dicere falsum, quia originale est a
            naturali origine ; sed aliquis non bis potest nasci carnaliter : ergo non potest
            originale iterari. Item, originale non est in uno nisi unum : ergo male dicit quod
            redeunt originalia pluraliter. Item quaeritur, utrum similiter possit dici, quod redeunt
            venialia.</p>
          <p xml:id="bb-d4e29342-d1e119">Respondeo : Dicendum quod in originali duo sunt, scilicet carentia debitae iustitiae et
            ulterius pronitas ; non fiat vis, utrum ista duo differant secundum rem. Ratione primi
            privat a visione Dei, sed ratione secundi frequenter in malum trahit ; ratione utriusque
            dicitur quodam modo redire, quia pronitates intenduntur et homo indignus visione Dei
            efficitur, et ita quodam modo redit in consimili reatu.</p>
          <p xml:id="bb-d4e29342-d1e122">Quod ergo dicitur, quod non potest iterati, verum est in se. Quod obicitur, quod
            dicitur pluraliter, dicendum quod hoc est ratione plurium pronitatum. Quod quaeritur de
            veniali, dicendum quod potest aliquo modo dici, sed adhuc magis improprie quam peccata
            alia. Est tamen ibi quodam modo ingratitudo.</p>
        </div>
        <div xml:id="bb-d4e29342-Dd1e126">
          <head xml:id="bb-d4e29342-Hd1e128">Dub. II.</head>
          <p xml:id="bb-d4e29342-d1e131">Item quaeritur de hoc quod dicit : Tot debuit cogitare dona Dei etc. Ex hoc enim
            videtur quod ad tot gratiarum actiones teneatur quis, quot percepit beneficia ; sed
            quilibet nostrum recipit quotidie innumerabilia beneficia : ergo ad innumerabiles
            tenemur gratiarum actiones. Item, si ad tot tenemur gratiarum actiones, quot peccata
            sunt dimissa, ergo videtur similiter quod, si aliquis dedit alicui centum denarios,
            tenetur similiter centies gratias agere.</p>
          <p xml:id="bb-d4e29342-d1e134">Respondeo : Dicendum quod sicut de peccatis sufficit conteri in communi, ita quod omnia
            detestetur, ita tamen quod nullum placeat, sic de omnibus sufficit gratias agere in
            communi, ita tamen quod de nullo in speciali ingratus existat ; et secundum quod plura
            sunt beneficia, maiores debet gratias agere ; et per oppositum, si non agit, magis
            ingratus iudicatur esse. Et pro tanto dicitur quod debet pro omnibus gratias agere, non
            ita quod pro quolibet divisim suam oportet gratiarum actionem exhibere, sed quanto plura
            fuerint, magis accusant ingratum de ingratitudine et faciunt dignum increpatione.</p>
        </div>
        <div xml:id="bb-d4e29342-Dd1e138">
          <head xml:id="bb-d4e29342-Hd1e140">Dub. III.</head>
          <p xml:id="bb-d4e29342-d1e143">Item quaeritur de hoc quod dicit, quod propter ingratitudinem ita reus et peccator
            constituitur, ut ante fuerat, utrum scilicet ista ingratitudo dicatur genus peccati vel
            circumstantia. Si genus, videtur tunc quod necessario quilibet peccet duplici genere
            peccati in quolibet peccato, quia quilibet immemor est beneficii accepti, cum Deum
            offendit. Si circumstantia solum, non videtur ita aggravare peccatum. Item, quod non
            tantum sit circumstantia, videtur, quia gratiarum actio est actus virtutis, quae est
            gratitudo : ergo ingratitudo est speciale vitium.</p>
          <p xml:id="bb-d4e29342-d1e146">Respondeo : Dicendum quod ad hoc quod aliquis sit vere gratus duo requiruntur, scilicet
            quod pro loco et tempore sit memor beneficiorum ad gratias agendum, et quod sit promptus
            ad obsequendum et ad reddendum bonum pro bono. Similiter ingratitudo dupliciter dicitur
            : uno modo oblivio beneficii cum contemptu, ut puta, quando est locus et tempus agendi
            gratias et recognoscendi ; et sic est peccatum speciale contentum sub omissione. Alio
            modo dicitur ingratus qui recipit bonum et reddit malum, et haec est circumstantia
            peccati ; et sic est in omni peccato, et tanto magis aggravans, quanto homo plura bona
            percepit.</p>
        </div>
      </div>
    </body>
  </text>
</TEI>