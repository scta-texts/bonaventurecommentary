<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e51333">
        <head xml:id="bb-d4e51333-Hd1e108">Quaestio 1</head>
        <head xml:id="bb-d4e51333-Hd1e111" type="question-title">Utrum in patria omnes sensus habeant suos actus.</head>
        <div xml:id="bb-d4e51333-Dd1e114" type="rationes-principales">
          <head xml:id="bb-d4e51333-Hd1e116">Rationes principales</head>
          <p xml:id="bb-d4e51333-d1e119">Quantum ergo ad primum ostenditur quod omnes sensus erunt in suo actu : Quia nobilior
            est potentia coniuncta suo actui quam non coniuncta ; sed omnes potentiae erunt ibi in
            statu nobilissimo : ergo omnes erunt coniunctae actui : ergo etc.</p>
          <p xml:id="bb-d4e51333-d1e122">Item, sicut anima appetit uniri corpori, ita sensus obiecto ; sed ad hoc quod anima
            perfecte glorificetur, necesse est uniri corpori, ut ille appetitus quietetur : ergo
            similiter necesse est sensum omnem uniri obiecto. Sed unio sensus ad obiectum est
            mediante actu : ergo etc.</p>
          <p xml:id="bb-d4e51333-d1e125">Item, constat quod corpus remuneratur, quia servit animae : ergo et sensus debet
            remunerari ; sed omnis potentia nata delectari, si perfecte remuneratur, in perfecta
            delectatione constituitur : quiescit enim in illo, et haec quies est delectatio. Et hoc
            potest probari per simile in damnatis, quia ibi erit continuus dolor in sensu : ergo in
            Beatis continua delectatio. Ex hoc arguo : nulla potentia delectatur nisi in eo quod
            cognoscit ; sed sensus non cognoscit se nec organum nec quod supra se est : ergo, cum
            solum obiectum cognoscat, delectatur in obiecto. Sed in illo non delectatur nisi in actu
            : ergo etc.</p>
          <p xml:id="bb-d4e51333-d1e128">Item, summa delectatio potentiae est in suo actu : ergo, si sensus ibi delectantur, in
            suis actibus ibi sunt. Praeterea, si delectatur, sentit ; sicut sequitur, si dolet, quod
            sentiat : ergo, cum probatum sit delectationem esse in omnibus sensibus, oportet quod
            omnes sentiant.</p>
          <p xml:id="bb-d4e51333-d1e132">Item, visus est in sito actu, qui est spiritualissimus. Unde Iob 19, 26 : <quote xml:id="bb-d4e51333-Qd1e134" source="http://scta.info/resource/iob19_26">Carne mea videbo Deum</quote> ; et Apocalypsis 1, 7 : <quote xml:id="bb-d4e51333-Qd1e137" source="http://scta.info/resource/ap1_7">Videbit eum omnis oculus</quote> ; et <name ref="#Augustine">Augustinus</name> dicit quod visus reficietur in contemplatione humanitatis , in
            libro De spiritu et anima.</p>
          <p xml:id="bb-d4e51333-d1e144">Est etiam ibi sensus tactus ; quod patet, quia unum corpus glorificatum poterit aliud
            amplexari, et iste est maxime materialis. Quare, cum sit ibi actus sensus spiritualis et
            materialis, ergo et omnium sensuum.</p>
          <p xml:id="bb-d4e51333-d1e147">Contra : Quod nullus sensus sit ibi in actu, videtur : Quia omnis virtus finita plus
            potest in unum quam quando dispergitur ad multa ; sed anima habet virtutem finitam :
            ergo et intensius moveretur, si in solum Deum moveretur cognitione et delectatione :
            ergo cognitio et delectatio sensuum minuit motum in Deum, ergo et gloriam. Sed nihil
            debet ibi esse tale : ergo etc.</p>
          <p xml:id="bb-d4e51333-d1e150">Item, si est sensus in actu, aut ille est cum delectatione aut sine. Si non est cum
            delectatione, ergo non est in actu perfecto. Si vero est cum delectatione, sed quando
            aliquid delectatur in uno oppositorum, tristatur in reliquo ; quando delectatur in
            medio, tristatur in extremis : ergo, si delectatur in percipiendo, possibile est
            tristari. Si dicas quod nihil sibi repugnat nec corrumpit, propter incorruptibilitatem ;
            saltem carentia rei inducit tristitiam, cuius praesentia afferebat delectationem : ergo
            etc.</p>
          <p xml:id="bb-d4e51333-d1e153">Item, quidam sensus sunt propter indigentiam, ut patet de gustu, ad restaurationem
            deperditi ; sed tunc tolletur omnis indigentia : ergo etc.</p>
        </div>
        <div xml:id="bb-d4e51333-Dd1e157">
          <head xml:id="bb-d4e51333-Hd1e159">Conclusio</head>
          <head xml:id="bb-d4e51333-Hd1e162" type="question-title">Sensus visus et tactus et fortasse etiam auditus erunt in suis
            actibus, alii vero non</head>
          <p xml:id="bb-d4e51333-d1e165">Respondeo : Dicendum quod posse sentire est ex coniunctione potentiae cum organo bene
            disposito, sentire vero ex coniunctione ipsius cum obiecto. Quoniam igitur ibi erunt
            potentiae iunctae organis bene dispositis, ibi erunt omnes potentiae sentiendi. Quoniam
            vero obiecta omnium sensuum non erunt in gloria, sed quorumdam, ideo quidam erunt in
            actu suo, quidam vero non. Obiecta enim quorumdam sensuum sunt proprietates absolutae,
            quae reperiuntur in corpore glorificando, utpote color visus et levitas ipsius tactus ;
            et quia corpus gloriosum resurget cum luminositate et levitate, erunt ibi obiecta duorum
            sensuum ; ideo isti sensus erunt in suis actibus. Obiecta vero aliorum sensuum non sunt
            proprietates corporis glorificandi nec proprietates absolutae, sed emanationes a
            corporibus, ut odor et sonus et sapor ; et quia non erunt in patria, ideo etc.</p>
          <p xml:id="bb-d4e51333-d1e168">Alia etiam ratio sumitur ex parte medii, quia medium in visu potest esse omne quod
            habet rationem pervii, medium in tactu est caro sibi coniuncta ; et ideo, quia ista duo
            media erunt in patria, et isti duo sensus in suis actibus erunt ; alii vero minime,
            deficientibus sibi mediis, nisi forte quis instet in auditu, de quo relinquitur in
            dubio, sicut de laude vocali in patria, quam ibi ponere nec videtur necessarium nec
            aperte falsum ; et ideo hic opinari est licitum.</p>
        </div>
        <div xml:id="bb-d4e51333-Dd1e172">
          <head xml:id="bb-d4e51333-Hd1e174">Ad rationes</head>
          <p xml:id="bb-d4e51333-d1e177">Ad illud ergo quod obicitur, quod omnes erunt in actibus propter nobilitatem
            potentiarum maiorem, dicendum quod est actus perfectionis et actus qui habet
            imperfectionem coniunctam ; et quoniam actus gustandi habet imperfectionem coniunctam
            ratione status, et similiter olfactus ratione obiecti, quod non glorificatur et habet
            fieri per medium receptivum peregrinae impressionis : ergo etc.</p>
          <p xml:id="bb-d4e51333-d1e180">Ad illud quod obicitur, quod appetit sensus uniri, dicendum quod alius est modus
            appetendi. Ille enim animae appetitus est ratione perfectionis esse naturalis, sed iste
            solum est quantum ad bene esse ; et ideo ille non potest terminari nisi corpus uniatur ;
            iste potest, si in tali statu ponatur quod illo obiecto non egeat.</p>
          <p xml:id="bb-d4e51333-d1e183">3-4. Ad illud quod obicitur de delectatione, dicendum quod delectatio est in sensu
            dupliciter : una per redundantiam, alia per obiecti praesentiam. Per redundantiam, sicut
            quando anima est interius plena delectatione, ita inebriantur et potentiae sentiendi
            quod nullo modo quaerunt nec egent exterius delectari ; et haec delectatio erit praemium
            omnium sensuum et in omnibus. Hanc autem delectationem non habent a se nec ab actu suo,
            sed ab actu animae ; et ideo non oportet quod propter istam sint sensus in suo actu.
            Alia est delectatio per obiecti convenientis praesentiam ; et quia solum duo sunt
            sensus, qui habent obiecta gloriosa, ideo solum in duobus est ; et hoc non est praemium
            nisi valde accidentale, quia non magis est gloriosus sensus in illius praesentia quam
            absentia. Aliud patet.</p>
          <p xml:id="bb-d4e51333-d1e186">Ad illud vero quod obicitur, quod nullus sit sensus, quia unus actus impedit alium,
            dicendum quod verum est, quando unus non ordinatur ad alium ; non sic in proposito, sed
            actus rationis redundat in sensum et actus sensus ordinatur et subservit actui rationis
            ; et ideo unus vigoratur ex alio.</p>
          <p xml:id="bb-d4e51333-d1e190">Ad illud quod obicitur, quod ubi delectatio, ibi tristitia ; dicendum quod quidam
            sensus delectatur in obiecto, quia est conveniens, perficiens et conservans, utpote est
            obiectum respectu sensus corporis ; quidam, quia est conveniens et perficiens, ut
            intellectus in intelligibili veritate ; quidam, quia tantum est conveniens, ut sensus
            gloriosus, non perficiens, quia interius perficitur, non conservans, quia
            incorruptibilis est ; et talis non tristatur in contrario, quia non laeditur, nec in
            absentia, quia non efficitur imperfectus. Quod primo modo delectatur, tristatur
            dupliciter ; quod secundo, uno modo.</p>
          <p xml:id="bb-d4e51333-d1e193">Ultima ratio concedenda est, quod illi sensus qui sunt per indigentiam, non manebunt in
            suis actibus. Et sic patet totum.</p>
        </div>
      </div>
    </body>
  </text>
</TEI>