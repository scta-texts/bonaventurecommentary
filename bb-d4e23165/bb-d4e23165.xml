<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e23165">
        <head xml:id="bb-d4e23165-Hd1e108">Quaestio 3</head>
        <head xml:id="bb-d4e23165-Hd1e111" type="question-title">Utrum proprio sacerdoti debeat quis confiteri in publico vel in
          occulto.</head>
        <p xml:id="bb-d4e23165-d1e114">Tertio quaeritur, utrum necesse sit confiteri proprio sacerdoti coram populo, an
          sufficiat ei confiteri in occulto.</p>
        <div xml:id="bb-d4e23165-Dd1e117" type="rationes-principales">
          <head xml:id="bb-d4e23165-Hd1e119">Rationes principales</head>
          <p xml:id="bb-d4e23165-d1e122">Et quod necesse sit confiteri coram populo, videtur : <name ref="#Augustine">Augustinus</name> dicit, et habetur supra, eadem distinctione: <quote xml:id="bb-d4e23165-Qd1e127">Nemo dicat sibi
              : occulte ago poenitentiam</quote> ; et post : <quote xml:id="bb-d4e23165-Qd1e130">Iob [31, 33] ait : <quote xml:id="bb-d4e23165-Qd1e132" ana="#iob31_33">Si erubui in conspectu populi confiteri peccata mea</quote>
            </quote> : adiuratio est et imprecatur sibi malum. Ergo videtur tum ex verbo <name ref="#Augustine">Augustini</name>, tum ex concordia quam adducit, quod confessio sit
            facienda sacerdoti coram multis.</p>
          <p xml:id="bb-d4e23165-d1e140">Item, <name ref="#GregoryGreat">Gregorius</name>, de Magdalena, in Homilia :
              <quote xml:id="bb-d4e23165-Qd1e145">Quia semetipsam graviter erubesdebat intus, nihil esse credebat quod
              verecundaretur foris</quote>. Unde commendat eam, quia coram omnibus se peccatricem
            ostendit : ergo videtur quod quilibet peccator ita deberet facere.</p>
          <p xml:id="bb-d4e23165-d1e149">Item, <name ref="#Bernard">Bernardus</name>, Super Cantica, Homilia 42 : <quote xml:id="bb-d4e23165-Qd1e154">Si
              veritatis amore affectus esses, velles procul dubio, quod in te est, eamdem de te
              omnes : tenere sententiam, quam ipsam apud te habere cognoscis veritatem. Alioquin,
              si.privato amore contentus detines intra te iudicium veritatis, cui dubium est minus
              te veritatem diligere, cui praeponis proprium commodum vel honorem ?</quote> Ergo,
            secundum <name ref="#Bernard">Bernardum</name>, nullus est veritatis amator, qui quod
            veraciter de se sentit, non omnibus publice, confitetur.</p>
          <p xml:id="bb-d4e23165-d1e161">Item, ratione videtur, quia verus poenitens se ipsum punit et iudicat loco Dei et
            sacerdoti offert se iudicandum ut Deo : ergo debet, secundum quod potest, se divino
            iudicio conformare ; sed in iudicio finali peccata omnium omnibus innotescent, quia tunc
            aperientur libri : ergo nunc debet vere poeni tens librum suae conscientiae omnibus
            aperire.</p>
          <p xml:id="bb-d4e23165-d1e165">Item, aut poenitens vult quod alii reputent eum, peccatorem aut bonum. Si vult quod
            reputent eum bonum, ergo non est verus poenitens, sed hypocrita superbus. Si vult quod
            reputent eum peccatorem, sed nullus potest eum reputare peccatorem nisi ab ipso sciat :
            ergo debet omnibus revelare.</p>
          <p xml:id="bb-d4e23165-d1e168">Item, peccator confitetur sacerdoti ut reconcilietur, non Deo tantum, sed etiam
            Ecclesiae, quia Deo reconciliatus est per contritionem ; sed Ecclesia non est persona
            singularis, immo multitudo fidelium : ergo videtur quod sacerdoti, praesente
            multitudine, deberet confiteri.</p>
          <p xml:id="bb-d4e23165-d1e171">Contra : In decretali Innocentii : <quote xml:id="bb-d4e23165-Qd1e173" source="http://scta.info/resource/nhyjhg-d1e214">Omnis utriusque sexus</quote> etc. ;
            et post : <quote xml:id="bb-d4e23165-Qd1e176" source="http://scta.info/resource/nhyjhg-d1e214">Omnia sua solus
              peccata semel in anno confiteatur proprio sacerdoti</quote>. Ergo solus debet
            esse.</p>
          <p xml:id="bb-d4e23165-d1e180">Item, quae debent secretissime custodiri, non debent in conspectu multitudinis
            propalari ; sed ea quae in confessione dicuntur, deberit secretissime custodiri, sicut
            infra habebitur de sigillo confessionis : ergo nullo modo debent coram multis dici.</p>
          <p xml:id="bb-d4e23165-d1e183">Item, <name ref="#Bernard">Bernardus</name>, De dispensatione : <quote xml:id="bb-d4e23165-Qd1e188">Quod ex caritate
              institutum est, contra caritatem militare non debet</quote>. Sed confessionem constat
            pro caritate esse institutam : ergo non debet contra caritatem militare ; sed
            manifestatio peccati aliquibus est occasio labendi, multis superbiendi et etiam
            peccatorem contemnendi : ergo non debet multis manifestari.</p>
          <p xml:id="bb-d4e23165-d1e192">Item, nullus tenetur semetipsum infamare ; sed, cum manifestatur peccat um in conspectu
            multitudinis, efficitur homo infamis : ergo nullus tenetur nec debet sic peccatum
            confiteri : ergo videtur quod soli sacerdoti.</p>
        </div>
        <div xml:id="bb-d4e23165-Dd1e196">
          <head xml:id="bb-d4e23165-Hd1e198">Conclusio</head>
          <head xml:id="bb-d4e23165-Hd1e201" type="question-title">Non tenetur quis confiteri nisi unico et proprio sacerdoti,
            non in publico, sed in occulto</head>
          <p xml:id="bb-d4e23165-d1e204">Respondeo : Dicendum quod confesso sacramentalis sacerdoti soli et in secreto debet
            fieri, nisi sit peccatum adeo enorme, quod totam commoverit urbem vel etiam totum orbem
            ; quod quidem debet quis confiteri in publico, ut in publico poenitentia solemnis
            imponatur, et ut ostendat et recognoscat se reum, ut puta, si sit haereticus manifestus.
            Quantum vero est de confessione secundum legem communem, debet unico sacerdoti fieri in
            privato, sicut expresse dicit illa decretalis.</p>
          <p xml:id="bb-d4e23165-d1e207">Ratio autem huius est, quia occultatio duplici ex causa competit sacramento : tum quia
            hic manifestantur peccata sacerdoti, non ut manifestentur, sed ut deleantur et
            occultentur, quia caritatis confessio operit multitudinem peccatorum ; tum etiam quia
            manifestantur sacerdoti ut Deo ad testimonium conscientiae internae ; et ideo, ut homo
            totam conscientiam revelet homini tamquam Deo, et hoc testificarite teste secreto, in
            tali manifestatione non debet admitti alienus, sed sacerdos unicus qui tenet locum
            Christi. Et sicut occultatio competit duplici ex causa, ita propalatio coram omnibus
            disconvnit ex duplici causa. Una est, quia confessio est onerosa sive ignominiosa, adeo
            quod vix aliquis aut nullus auderet coram multitudine confiteri, cum pauci audeant plene
            et integre confiteri etiam coram unico sacerdote. Alia ratio est, quia periculosa : si
            enim conscientiae manifestarentur, infinita. mala orirentur et rixae et discordiae et
            infamiae, sicut manifeste apparet.</p>
          <p xml:id="bb-d4e23165-d1e210">Et ideo dicendum est quod non tenetur quis confiteri nisi unico et proprio sacerdoti,
            et huic solitario, quantum est de praecepto apostolico sive ecclesiastico.</p>
        </div>
        <div xml:id="bb-d4e23165-Dd1e215">
          <head xml:id="bb-d4e23165-Hd1e217">Ad rationes</head>
          <p xml:id="bb-d4e23165-d1e220">Ad illud ergo quod obicitur de <name ref="#Augustine">Augustino</name>, dicendum quod
            loquitur de occultatione respectu iudicii sacerdotalis, quibus Dominus commisit
            auctoritatem et officium iudicandi inter lepram et non lepram, Et si tu obicias de Iob,
            dicendum quod illa translatio non est recta, sed alia quam habemus. Tamen si velimus
            illam sustinere, dicendum quod intelligitur de generali confessione, qua omnes
            confitentur se peccatores.</p>
          <p xml:id="bb-d4e23165-d1e226">Ad illud quod obicitur de Magdalena, dicendum quod illud fuit perfectionis et
            supererogationis ; unde non omnibus competit. Vel dicendum quod ipsa non fuit confessa
            peccata sua coram omnibus, quae fecerat occulte, sed quia signa lasciviae non occulte
            portavit, sed in publico, ideo etiam signa poenitentiae in publico manifestavit ; et hoc
            est dignum et laudabile et imitandum ; nec tamen dico quod homo ad hoc teneatur, nisi de
            bono et aequo.</p>
          <p xml:id="bb-d4e23165-d1e229">Ad illud quod obicitur de <name ref="#Bernard">Bernardo</name>, dicendum quod facienda
            est vis in hoc quod <name ref="#Bernard">Bernardus</name> dicit : Quod in te est ; et
            ipsemet facit ibi vim : Sane, quod in te est, dixerim, quia plerumque non expedit
            innotescere omnia quae nos scimus de nobis ; atque ipsa veritatis caritate vetamur palam
            fieri velle quod noceat agnoscenti. Et sic patet quod, quamvis homo, quantum est de se,
            debeat esse promptus, non tamen debet palam peccata dicere, ne alii inde
            damnificentur.</p>
          <p xml:id="bb-d4e23165-d1e238">Ad illud quod obicitur de divino iudicio, quod omnibus propalabitur, dicendum quod
            secus est, quia illud erit iudicium severitatis, hoc autem est misericordiae et
            benignitatis. Praeterea, nulli nocebit illa manifestatio, sed in hoc Dei iustitia
            clarior apparebit ; nunc autem nulli prodesset et multis obesset.</p>
          <p xml:id="bb-d4e23165-d1e242">Ad illud quod obicitur, quod poenitens debet velle quod alii reputent eum peccatorem,
            dicendum quod verum est, quod debet velle suam humiliationem, ita tamen quod alii non
            peccent contemnendo vel imitando ; et ideo sufficit quod peccatores se dicant in
            generali, sed non expedit in speciali ita multis dicere simul, maxime qui non sunt
            sacerdotes : non ergo debet celare peccatum propter suum commodum et gloriam, sed
            propter cavendam culpam alienam.</p>
          <p xml:id="bb-d4e23165-d1e245">Ad illud quod obicitur, quod confitetur ut reconcilietur ; dicendum quod sacerdos habet
            potestatem reconciliandi Deo, quia ipse, ratione auctoritatis, fungitur iure Dei et
            Ecclesiae tamquam mediator utriusque ; et ideo non oportet multitudinem adesse ; secus
            autem est in iudicio contentioso, ubi homo se non accusat, sed defendit, ubi producuntur
            testes ; hic autem non oportet.</p>
        </div>
      </div>
    </body>
  </text>
</TEI>