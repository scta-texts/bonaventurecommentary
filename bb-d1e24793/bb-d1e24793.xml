<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 27, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 27, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e24793">
        <head xml:id="bb-d1e24793-Hd1e119">III, D. 27, A. 1, Q. 3</head>
        <head xml:id="bb-d1e24793-Hd1e122" type="question-title">Utrum habitus caritatis sit mere gratuitus an aliquid addat ultra
    gratiam sicut habitus aliarum virtutum.</head>
        <p xml:id="bb-d1e24793-d1e125">Tertio quaeritur, utrum habitus caritatis sit mere gratuitus an aliquid addat ultra gratiam
    sicut habitus aliarum virtutum.</p>
        <div xml:id="bb-d1e24804" type="rationes-principales">
          <head xml:id="bb-d1e24793-Hd1e130">Rationes Principales</head>
          <p xml:id="bb-d1e24793-d1e133">Et quod sit idem caritas omnino quod gratia, nihil addens ultra, videtur : Per illud quod
      dicit <name ref="#Ambrose">Ambrosius</name> : <quote xml:id="bb-d1e24793-Qd1e138">Caritas est mater omnium virtutum, quia omnes informat, sine qua
       nulla est vera virtus</quote>. Sed esse formam virtutum gratuitarum, secundum quod
      gratuitae sunt, est proprium ipsius gratiae gratum facientis : ergo, si hoc competit ipsi
      caritati, videtur quod in nullo differat a gratia.</p>
          <p xml:id="bb-d1e24793-d1e142">Item, <name ref="#Augustine">Augustinus</name>, XV De Trinitate, dicit quod <quote xml:id="bb-d1e24793-Qd1e147" source="http://scta.info/resource/adt-l15">excellentissimum inter dona Dei est
       caritas</quote>. Sed gratia gratum faciens est excellentior quam gratia gratis data : ergo
      videtur, quodsi caritas est excellentissima inter cetera dona, quod ipsa sit mere et pure
      gratia gratum faciens, nihil habens ultra.</p>
          <p xml:id="bb-d1e24793-d1e151">Item, Hugo de Santo Victore, in libro De arrha sponsae : <quote xml:id="bb-d1e24793-Qd1e153">Scio, anima mea, quod amor
       est vita tua</quote>. Sed animan vivificare quantum ad esse moris est proprium ipsius
      gratiae gratum facientis : ergo videtut quod caritas sit ipsa gratia mere et pure.</p>
          <p xml:id="bb-d1e24793-d1e157">Item, facere gratum et acceptum Deo est proprie proprium ipsius gratiae ; sed caritas, eo
      ipso quod caritas est, reddit hominem Deo carum et acceptum et opus facit meritorium : ergo
      videtur quod nihil aliud in se habeat quod super gratiam gratum. facientem aliquam
      additionem faciat vel per quod a gratia differat.</p>
          <p xml:id="bb-d1e24793-d1e161">Item, omnis habitus virtutum, qui aliquid addit super gratiam gratum facientem, aliquo modo
      manet cum culpa nec tollitur totaliter per peccatum ; sed caritas omnino tollitur per culpam
      : ergo nihil omnino addit super gratiam.</p>
          <p xml:id="bb-d1e24793-d1e164">Contra : <name ref="#Bernard">Bernardus</name>, De amore Dei, capitulo 2 : <quote xml:id="bb-d1e24793-Qd1e169">Voluntas crescit in amorem, amor in
       caritatem et caritas in sapientiam</quote> ; et paulo post : <quote xml:id="bb-d1e24793-Qd1e172">Nihil enim aliud est
       amor quam vehemens in bono voluntas : per se enim bona voluntas simplex est
       affectus</quote>. Si ergo affectus vehemens est de essentia caritatis, et affectus
      huiusmodi aliud est quam gratia, ergo habitus caritatis addit aliquid ultra.</p>
          <p xml:id="bb-d1e24793-d1e176">Item, nihil generale fit speciale nisi per aliquam additionem ; sed gratia generalis et
      communis est ad omnem virtutem, caritas autem est specialis virtus : ergo necesse est
      caritatem aliquid addere ultra gratiam.</p>
          <p xml:id="bb-d1e24793-d1e179">Item, habitus qui continue est in actu suo differens est ab eo qui non est continue in suo
      actu ; sed gratia est continue in actu gratificandi, caritas autem non est continue in actu
      suo, qui est diligere : ergo caritas et gratia aliquo modo differunt : aliquid igitur habet
      in se caritas quod est a gratia diversum. Cttm ergo sit habitus gratuitus, videtur quod
      aliquid addat super ipsam gratiam.</p>
          <p xml:id="bb-d1e24793-d1e182">Item, habitus aliarum virtutum dantur ipsis potentiis ad ipsarum expeditionem ultra gratiam
      gratum facientem ; sed vis concupiscibilis adeo indiget expediri sicut rationalis, cum sit
      corrupta et infecta : si ergo virtus perficiens rationalem, ut fides, continet aliquid
      gratiae gratis datae, videtur pari ratione, immo multo fortiori, caritatem aliquid addere
      super gratiam gratum facientem.</p>
          <p xml:id="bb-d1e24793-d1e185">Item, omnis habitus, qui per assuefactionem et frequentiam reddit potentiam faciliorem ad
      actum sine augmento gratiae gratum facientis, aliquid continet in se praeter gratiam gratum
      facientem ; sed caritas est huiusmodi, sicut patet : ergo caritas aliquid addit super
      gratiam. Prima probatur per hoc quod tanto habitus est perfectior, quanto potentiam reddit
      faciliorem et expeditiorem ad actum. Si ergo habitus caritatis aliquo modo potest proficere,
      non proficiente gratia gratum faciente, necessario oportet ponere quod differat ab ea.</p>
        </div>
        <div xml:id="bb-d1e24865">
          <head xml:id="bb-d1e24793-Hd1e191">Conclusio</head>
          <head xml:id="bb-d1e24793-Hd1e194" type="question-title">Caritas ultra gratiam gratum facientem dicit aliquem habitum, quo
      mediante ipsa potentia diligendi apta fit ad actum proprium ; licet opposita sententia non
      careat probabililate.</head>
          <p xml:id="bb-d1e24793-d1e197">Respondeo : Ad praedictorum intelligentiam est notandum quod circa hoc est duplex modus
      dicendi.</p>
          <p xml:id="bb-d1e24793-d1e200">Quidam enim dicere voluerunt quod caritas est omnino idem cum gratia per essentiam,
      differens sola relatione Dicitur enim gratia, in quantum respicit totam animam ; caritas
      vero, in quantum regit et dirigit voluntatem. Et hoc videtur significare ipsum caritatis
      nomen et Apostolus videtur innuere et ratio approbare. Nomen ipsum significare videtur, quia
      caritas dicitur a charis, quod apud Graecos idem est quod gratia. Unde, cum haec virtus non
      habeat aliam nominationem a gratia, non videtur quod aliquid addat secundum rem. Apostolus
      autem insinuare videtur, cum eam ceteris virtutibus anteponit et superponit : hoc enim non
      faceret, nisi magis pure haberet rationem boni. Et hoc ipsum ipsemet innuit quod aliae
      virtutes possunt esse infructuosae et recipere admixtionem mali, caritas vero minime ; et
      propterea videtur caritas secundum testimonium apostolicum esse mera et pura gratia gratum
      faciens, cum sit bonum purissimum et excellentissimum. Ratio etiam appobare videtur, quia,
      cum ipsa voluntas sit suprem um in anima, a qua pendet tota rectitudo virium inferiorum et
      quae immediate unitur ipsi Deo, ideo vindicat sibi totum principium rectitudinis ; et hinc
      est quod gratia, quae perficit alias potentias animae, specialiori modo perficit voluntatem.
      Et propterea, licet alias potentias perficiat cum habitu gratiae gratis datae, ipsam
      potentiam diligendi perficit per se ; et secundum quod illam perficit, sic caritas
      appellatur. Et sic videtur satis rationabile dicere. quod gratia et caritas idem sunt per
      essentiam, differentes sola relatione. Et ratione illius relationis connumeratur cum aliis
      virtutibus et ab eis distinguitur et quodam modo specificatur. Et per hoc declinari satis
      faciliter videntur rationes ad oppositum, quae ostendunt quod caritas aliquid addat super
      gratiam. Non enim concludere videntur necessario quod addat aliquid absolutum. Unde ad omnia
      illa inconvenientia declinanda sufficiens videtur dicere quod addat solum respectum ad opus
      determinatum.</p>
          <p xml:id="bb-d1e24793-d1e203">Est et alius mod us dicendi quod caritas ultra gratiam gratum facientem dicit aliquem
      habitum, quo mediante assuescit ipsa potentia diligendi ad actum proprium. Et hoc quidem
      dicunt esse necessarium, tum propter essentialem differentiam quae. est inter alias virtutes
      et. caritatem, quae quidem non potest esse per diversitatem quae sit in gratia gratum
      faciente, cum ipsa sit una, sicut in secundo libro ostensum est, tum etiam propter actus
      ipsius specialitatem et difficultatem, respectu cuius requiritur habitus specificans et
      determinans gratiam ad talem usum et habilitans potentiam, ut exeat in actum suum. Et huic
      modo dicendi satis concordat auctoritas <name ref="#Bernard">Bernardi</name>, qua dicit in 2 capitulo, De amore Dei,
      quod <quote xml:id="bb-d1e24793-Qd1e208">libera voluntas data est homini, quae, cum adiuvanti concordat gratiae, virtutis
       accipit profectum et nomen, et amor efficitur ; cum vero sibi dimissa se ipsa frui vult,
       sui in se ipsa patitur defectum, et quot vitia, tot vitiorum sortitur nomina, ut
       cupiditatis, avaritiae, luxuriae</quote>. Ex quo innuitur quod aliquid est ex parte
      voluntatis nostrae quod, adveniente gratia, fit virtus ; et non est nisi virtus caritatis,
      de qua loquitur ibi : ergo habitus caritatis ultra gratiam secundum ipsum aliquid dicit.
      Satis etiam videtur haec positio consona rationi, quia, sicut fides concernit assensum, sic
      caritas concernit affectum ; et sicut cognitio aliquid est differens a gratia gratum
      faciente, sic etiam et dilectio ; et sicut fides concernit cognitionem, ita caritas
      affectionem, secundum illud. quod dicit <name ref="#Augustine">Augustinus</name> : <quote xml:id="bb-d1e24793-Qd1e214">Caritas est rectissima animi
       afiectio, qua diligittir Deus propter se et proximus propter Deum</quote>. Et idem ipsum
      dicitur, in libro De spiritu et anima, circa principium : <quote xml:id="bb-d1e24793-Qd1e217">Ordinandi sunt animi
       affectus ad illud quod debent, ut in virtutes proficere possint</quote>. Et paulo post :
       <quote xml:id="bb-d1e24793-Qd1e221">Amor per odium sui proficit in amorem Dei et proximi</quote>. Satis igitur videtur
      rationi consonum dicere quod sicut virtus fidei aliquem habitum concernit praeter gratiam
      gratum facientem, sic et habitus caritatis. Et hoc satis videntur rationabiliter ostendere
      rationes ad istam partem adductae. Si quis igitur velit hanc partem sustinere, satis potest
      faciliter ad rationes, quae adducuntur in contrarium, respondere.</p>
        </div>
        <div xml:id="bb-d1e24903">
          <head xml:id="bb-d1e24793-Hd1e229">Ad Rationes</head>
          <p xml:id="bb-d1e24793-d1e232">Ad illud enim quod primo obicitur, quod caritas informat ceteras virtutes, quod est
      proprium ipsius gratiae, dicendum quod est loqui de virtutibus quantum ad esse et quantum ad
      bene esse et quantum ad bene operari. Si loquamur de virtutibus quantum ad esse, sic
      quaelibet virtus habet in se ipsa propriam formam, per quam distinguitur ab alia, ut fides a
      spe. Si autem loquamur de ipsis quantum ad bene esse, sic informantur a gratia, quae facit
      ipsas gratuitas et Deo acceptas. Si loquamur de virtutibus quantum ad bene operari, sic
      informantur a caritate, quae est pondus inclinans et faciens tendere operationes omnium
      virtutum ad bonum finem. Et sic alio modo informat gratia, alio modo caritas ; et propterea
      non sequitur quod inter caritatem et gratiam nulla sit essentialis differentia.</p>
          <p xml:id="bb-d1e24793-d1e235">Ad illud quod obicitur, quod caritas est donum excellentissimum, dicendum quod, quia
      caritas non separatur a gratia, quamvis aliquid addat ultra ipsam, ideo excellentia gratiae
      gratum facientis attribuitur caritati ; et hinc est quod sortitur etiam nomen gratiae et
      praeponitur omnibus virtutibus ab Apostolo quantum ad eius excellentiam et dignitatem. Et
      propterea non sequitur quod ipsa nihil addat ultra gratiam, quia in illa comparatione non
      comparatur ad dona gratuita, secundum quod gratuita sunt, sed secundum quod sunt gratiae
      gratis datae ; et in hoc illis praeponitur, quia nunquam caritas separatur a gratia, quamvis
      ab ea possint separari alia dona gratuita ; et ideo dicitur donum excellentissimum esse
      inter cetera.</p>
          <p xml:id="bb-d1e24793-d1e238">Ad illud quod obicitur, quod amor est vita animi, dicendum quod sicut in vita naturae
      vivere dicitur dupliciter : uno modo, prout est actus primus, alio modo, prout est actus
      secundus ; et primo modo est ab animae essentia, et secundo modo ab animae potentia : sic
      intelligendum est in esse moris, quod vivere, prout est actus primus, est ab ipsa gratia
      vivificante ipsam animam totam ; sed prout est actus secundus, est ab ipsa virtute. Et,
      quamvis possit attribui omni virtuti gratuitae, utpote ipsi fidei, secundum illud quod
      dicitur ad Romanos 1, 11 : Iustus ex fide vivit, potissime tamen attribuitur ipsi caritati
      propter magnam affinitatem quam habet ad gratiam.</p>
          <p xml:id="bb-d1e24793-d1e241">Ad illud quod obicitur, quod caritas reddit Deo acceptum et gtatum, dicendum quod hoc facit
      ratione gratiae ; sed ex hoc non sequitur quod praecise sit gratia, quia caritas non
      tantummodo habet Deo acceptum reddere, sed etiam aliquam potentiam expedire et ad aliquem
      actum specialem et determinatum habilitare, ratione cuius aliquid addit ipsi gratiae, quod
      est ipsi gratiae substratum et materiale, sicut in praecedentibus ostensum fuit de fide.</p>
          <p xml:id="bb-d1e24793-d1e245">Ad illud quod obicitur, quod caritas omnino destruitur per peccatum, dicendum quod hoc non
      est quia caritas nihil addat super gratiam gratum facientem, sed quia omne peccatum repugnat
      ipsi habitui substrato caritati. Et ideo sicut fides totaliter tollitur per infidelitatem,
      quia non solum repugnat ei quantum ad id quod est in ea gratiae gratum facientis, sed etiam
      quantum ad habitum substratum, per hunc modum intelligendum est quod caritas tollitur per
      omne peccatum ; illud autem in sequenti problemate clarius manifestabitur.</p>
        </div>
      </div>
    </body>
  </text>
</TEI>