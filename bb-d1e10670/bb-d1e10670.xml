<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 11, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 11, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e10670">
        <head xml:id="bb-d1e10670-Hd1e123">III, D. 11, A. 1, Q. 3</head>
        <head xml:id="bb-d1e10670-Hd1e126" type="question-title">Utrum in praedestinatione Christi respectu nostrae sit vera
    causalitatis ratio.</head>
        <p xml:id="bb-d1e10670-d1e129">Tertio quaeritur, utrum in praedestinatione Christi respectu nostrae sit vera ratio
    causalitatis.</p>
        <div xml:id="bb-d1e10670-Dd1e128" type="rationes-principales">
          <head xml:id="bb-d1e10670-Hd1e134">Rationes principales</head>
          <p xml:id="bb-d1e10670-d1e137">Et quod sic videtur. Ad Ephesios 1, 5 : <quote xml:id="bb-d1e10670-Qd1e139" source="http://scta.info/resource/eph1_5">Praedestinavit nos in
       adoptionem filiorum per Iesum Christum</quote> ; sed non nisi per Christum praedestinatum
      : ergo etc.</p>
          <p xml:id="bb-d1e10670-d1e143">Item, Gregorius dicit quod praedestinatio iuvatur orationibus Sanctorum. Ergo, si
      improportionabiliter plus efficaciae habent circa nos merita Christi quam aliquorum
      Sanctorum, restat quod non solum per Christi praedestinationem nostra praedestinatio
      iuvatur, verum etiam causatur ; nam ipsum invare quodam modo causare est.</p>
          <p xml:id="bb-d1e10670-d1e146">Item, sicut se habet Christi resurrectio ad nostram resurrectionem, sic se habet
      praedestinatio ad praedestinationern ; sed resurrectio Christi est causa nostrae, sicut
      dicitur in Glossa, I ad Corinthios 15, 12 : ergo et praedestinatio Christi causa est
      praedestinationis nostrae.</p>
          <p xml:id="bb-d1e10670-d1e149">Item, per eum sumus praedestinati, per quem sumus salvati ; sed salvati sumus per Christum,
      ad Titum. 3, 5 : <quote xml:id="bb-d1e10670-Qd1e151" source="http://scta.info/resource/tit3_5">Secundum suam misericordiam salvos nos fecit per
       lavacrum regenerationis et renovationis Spiritus Sancti, quem effudit in nos per Iesum
       Christum</quote> ; et ad Ephesios 4, 10 dicitur quod <quote xml:id="bb-d1e10670-Qd1e154" source="http://scta.info/resource/eph4_10">ascendit, ut
       adimpleret omnia</quote>. Restat igitur quod per Christum sumus praedestinati ; sed
      Christus non esset nisi eius praedestinatio praecessisset : ergo praedestinatio Christi est
      causa nostrae.</p>
          <p xml:id="bb-d1e10670-d1e159">Sed contra :Nullum aeternum habet causam ; praedestinatio cuiuslibet hominis est aeterna :
      ergo a nullo est causata : ergo praedestinatio Christi non potest esse causa nostrae
      praedestinationis. Si tu dicas, quod hoc est ratione connotati temporalis ; sed contra :
      nihil posterius est causa prioris ; sed effectus praedestinationis Christi est posterior
      effectu praedestinationis Patrum : ergo etc.
          </p> 
          
          <p xml:id="bb-d1e10670-d1e162">Item, Christo non convenit praedestinari
       nisi secundum humanam naturam ; sed secundum humanam naturam non habet super nos
       causalitatem : ergo praedestinatio Christi non potest esse causa nostrae
       praedestinationis.</p>
            <p xml:id="bb-d1e10670-d1e165">Item, si praedestinatio Christi est causa nostrae, aut ratione principalis significati
       aut ratione connotati. Ratione principalis significati non, hoc constat : ergo ratione
       connotati. Sed contra : gratia et gloria a solo Deo est tamquam a causa : non ergo a
       praedestinatione Christi.</p>
            <p xml:id="bb-d1e10670-d1e168">Item, contingens non est causa necessarii ; sed ante adventum Christi necessarium. fuit
       aliquos praedestinatos fuisse, illos videlicet qui mortui fuerunt cum gratia ; Christum
       autem possibile fuit non incarnari vel nasci, et ita nec esse praedestinatum : ergo
       praedestinatio eius non potuit esse causa aliarum.</p>
        </div>
        <div xml:id="bb-d1e10670-Dd1e168">
          <head xml:id="bb-d1e10670-Hd1e174">Conclusio</head>
          <head xml:id="bb-d1e10670-Hd1e177" type="question-title"/>
          <p xml:id="bb-d1e10670-d1e179">Respondeo : Dicendum quod, si loquamur de praedestinatione Christi et nostra ratione
      principalis significati, neutra neutrius est causa, cum utraque sit aeterna, omnesque sint
      unum in substantia. Si autem loquamur ratione connotati, tunc distinguendum quod est causa
      in genere efficientis, quae proprie dicitur causa, de qua nunc loquimur ; et haec est in
      triplici differentia, scilicet effectiva, dispositiva et excitativa. Omne enim quod efficit
      vel disponit vel excitat disponentem vel efficientem aliquo modo potest dici efficere et
      causare.</p>
          <p xml:id="bb-d1e10670-d1e182">Si ergo loquamur de causa effectiva proprie, sic praedestinatio Christi ratione connotati
      non potest esse causa nostrae, quoniam effectus praedestinationis a solo Deo est tamquam a
      principio effectivo ; gratiam enim et gloriam dabit Dominus. Si vero loquamur secundum alios
      duos modos scilicet de causa dispositiva per rationem meriti et excitativa secundum
      efficaciam exempli, praedestinatio Christi quantum ad connotatum est causa nostrae. Christus
      enim per suam gratiam meruit nobis gratiam et gloriam ; Christus etiam per suae gratiae et
      gloriae eminentiam manifestam excitavit nos ad currendum ad patriam supernam, ad quam
      praeordinati sumus secundum electionem aeternam. Et hac via procedunt rationes quae
      ostendunt praedestinationem Christi nostrae praedestinationis esse causam ; et ideo
      concedendae sunt.</p>
        </div>
        <div xml:id="bb-d1e10670-Dd1e183">
          <head xml:id="bb-d1e10670-Hd1e189">Ad rationes</head>
          <p xml:id="bb-d1e10670-d1e192">Ad illud quod primo obicitur in contrarium, quod praedestinatio nostra est aeterna etc.,
      dicendum quod verum est ratione principalis significati, non tamen ratione connotati. Et si
      obiciat, quod effectus praedestinationis aliquorum praecedat praedestinationem Christi,
      respondendum est, sicut in praecedenti problemate, quod, etsi praecedat quantum ad effectum
      gratiae, non tamen quantum ad effectum gloriae. Rursus, quamvis praecedat re, non. tamen
      merito et credulitate. Meritum enim Christi non tantum ad praesentes vel futuros, sed etiam
      ratione fidei se extendit ad praeteritos ; quod melius infra manifestabitur suo loco.</p>
          <p xml:id="bb-d1e10670-d1e195">2-3. Ad illud quod obicitur, quod Christus secundum humanam naturam non est causa gratiae
      vel gloriae, dicendum quod, etsi non est causa effectiva, est tamen dispositiva et
      excitativa ; et hoc modo dictum est praedestinationem Christi nostrae praedestinationis esse
      causam. Et per hoc patet sequens quod obicitur, quod gratia et gloria a Deo est tamquam a
      causa. Verum est, si dicatur de effectiva ; aliis autem modis non habet veritatem.</p>
          <p xml:id="bb-d1e10670-d1e198">Ad illud quod obicitur, quod contingens non est causa necessasarii, dicendum quod verum
      est, si intelligatur de causa efficiente et conservante, non tamen oportet esse verum de
      causa excitante. Potest tamen et aliter dici quod est necessarium dupliciter : uno modo quod
      est necessarium per se et simpliciter ; alio modo quod est necessarium propter hoc quod
      transit in praeteritum, sicut me scripsisse hodie ; et illud de sui natura est contingens,
      et propter hoc nihil impedit ipsum habere causam contingentem. Potest etiam distingui in
      contingente quod quoddam est contingens quod pendet a vertibilitate voluntatis humanae et
      causae creatae ; quoddam propter libertatem et indifferentiam divinae voluntatis, quae
      potest facere et non facere. Et quamvis primum contingens non possit esse causa necessarii,
      nihil tamen impedit de secundo. Medius autem modus dicendi videtur rationabilior. Et si tu
      obicias, quod. illud non solvit, quia, posito quod Christus non esset incarnatus, adhuc
      alius modus erat Deo possibilis, per quem genus humanum esset liberatum : ergo, remota
      praedestinatione Christi, adhuc salva esset praedestinatio nostra : ergo non est causa,
      dicendum quod hoc non cogit quod non sit causa, sed quod non sit causa tota et per omnem
      modum causandi, est tamen per aliquem modum ; sicut Deus facit per aliquem hominem aliquod
      bonum, et, si ille homo non esset., nihilominus faceret ; et tamen non sequitur propter hoc
      quod ille non sit causa. Non enim valet hic modus arguendi in voluntariis. Et haec
      sufficiant de praedestinatione Christi a parte rei. Supra enim, distinctione septima,
      quaesitum fuit de ipsa a parte sermonis. </p>
        </div>
      </div>
    </body>
  </text>
</TEI>