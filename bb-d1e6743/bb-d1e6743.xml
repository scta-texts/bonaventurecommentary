<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 6, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 6, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e6743">
        <head xml:id="bb-d1e6743-Hd1e119">III, D. 6, A. 2, Q. 3</head>
        <head xml:id="bb-d1e6743-Hd1e122" type="question-title">Utrum illa unitas quantum ad gradum excellat omnes unitates
    creatas.</head>
        <p xml:id="bb-d1e6743-d1e125">Tertio quaeritur de illa unione quantum ad gradum, et est quaestio, utrum illa unitas
    excellat omnes unitates creatas.</p>
        <div xml:id="bb-d1e6743-Dd1e128" type="rationes-principales">
          <head xml:id="bb-d1e6743-Hd1e130">Rationes principales</head>
          <p xml:id="bb-d1e6743-d1e133"> Et quod sic, videtur. Auctoritate <name ref="#Bernard">Bernardi</name>, Ad Eugenium, in V : <quote xml:id="bb-d1e6743-Qd1e138">Inter omnia quae
       vere dicuntur unum arcem tenet unitas Trinitatis ; secundo illa praecellit qua tres
       substantiae in Christo sunt una persona</quote>. Ergo unitas, qua Christus est unus, omnes
      unitates creatas excellit.</p>
          <p xml:id="bb-d1e6743-d1e142">Item, tanto magis aliqua uniuntur, quanto inseparabilius sunt unita ; sed naturae illae in
      Christo uniuntur tanta inseparabilitate qua maior esse non potest : ergo videtur quod unitas
      illa, ad quam terminatur unio illa, maxima sit inter omnes unitates creatas.</p>
          <p xml:id="bb-d1e6743-d1e145">Item, tanto magis aliqua uniuntur, quanto magis communicant sibi suas proprietates et
      idiomata ; sed in Christo est perfecta idiomatum communicatio : ergo videtur quod ad summam
      unionem terminetur illa unio.</p>
          <p xml:id="bb-d1e6743-d1e148">Item, unio illa terminatur ad unitatem in persona, persona autem illa est persona Verbi ;
      sed persona Verbi in simplicitate et nobilitate in infinitum excellit omnem unitatem creatam
      : ergo videtur similiter quod illa unitas, ad quam terminatur unio dignativa.</p>
          <p xml:id="bb-d1e6743-d1e152">Sed contra : Quae maxime distant minime sunt unibilia et quae minime sunt unibilia minime
      faciunt unum ; sed talia sunt divinitas et humanitas : ergo videtur quod unio, quae est in
      Christo, terminetur ad gradum unitatis infimum.</p>
          <p xml:id="bb-d1e6743-d1e155">Item, quanto aliquid ex paucioribus constat, tanto magis est unum ; sed in Christo
      reperitur maior naturarum pluralitas quam sit sub caelo : ergo videtur quod unitas illa
      infimum teneat unitatis locum.</p>
          <p xml:id="bb-d1e6743-d1e158">Item, magis est unum quod est unum in natura et persona quam quod est in persona tantum ;
      sed quilibet homo unitatem habet in persona et natura, Christus autem unitatem habet in
      persona tantum, non in natura : ergo maior unitatis perfectio reperitur in quolibet homine
      quam in Christo.</p>
          <p xml:id="bb-d1e6743-d1e161">Item, magis est unum quod non est multiplicabile nec multiplicatum quam quod est
      multiplicabile et multiplicatum ; sed unitas et punctus habent unitatem, quae nec est
      muttiplicabilis nec multiplicata ; in Christo autem reperitur actu naturarum multitudo et
      differentia : ergo videtur quod in Christo sit unitas minima.</p>
        </div>
        <div xml:id="bb-d1e6743-Dd1e165">
          <head xml:id="bb-d1e6743-Hd1e167">Conclusio</head>
          <head xml:id="bb-d1e6743-Hd1e170" type="question-title">Unitas, quae est in Christo, omnem unitatem creatam, simpliciter
      loquendo, superexcedit</head>
          <p xml:id="bb-d1e6743-d1e173">Respondeo : Dicendum quod est loqui de unitate qua aliqua dicuntur unum per convenientiam
      in natura, et est loqui de unitate qua aliqua dicuntur unum per convenientiam in persona. Si
      autem. loquamur de unitate qua aliqua dicuntur unum per convenientiam in natura, sic est
      dicere quod in Christo talis unitas quodam modo est nulla, quodam modo est magna quodam modo
      est parva, quodam modo est summa. Si enim comparemus divinam naturam ad humanam, sic nulla
      est in Christo unitas naturae, pro eo quod istae duae naturae non possunt simul in unam
      naturam concurrere. Si autem loquamur de natura Christi ex parte corporis, sic parva est
      unitas propter partium multiplicitatem. Si autem loquamur de unitate quantum ad animam, sic
      est in eo unitas magna propter animae simplicitatem. Si autem loquamur de eo quantum ad
      divinam naturam, sic summa est in eo unitas propter illius naturae simplicitatem
      superexcellentissimam.</p>
          <p xml:id="bb-d1e6743-d1e176">Quantum igitur ad unitatem naturae, secundum diversas considerationes est in Christo unitas
      summa, unitas nulla, unitas parva, unitas magna. Sic enim decet reperiri in eo qui est super
      omnia exaltatus et infra omnes humiliatus.</p>
          <p xml:id="bb-d1e6743-d1e179">Si vero fiat sermo de unitate qua aliqua dicuntur unum per convenientiam in persona, sic,
      simpliciter loquendo, unitas illa, quae est in Christo, unitas est super omnes unitates
      suprema, et hoc quadruplici ex causa : videlicet propter illius personae simplicitatem,
      propter unibilium dignitatem, propter unitorum inseparabilitatem et propter unionis
      singularitatem. Propter personae simplicitatem, quia unio est in persona Verbi, quae quidem
      est simplicissima. Propter unibilium dignitatem, quia tam natura assumens quam assumta inter
      cetera quae sunt habet excellentiam. Propter inseparabilitatem, quia tanto vinculo
      fortificata est illarum naturarum unio ut nunquam fiat nec possit fieri separatio. Natura
      enim illa inter ceteras naturas adhaesit aeterno Verbo, quo portatur et sustentatur omne
      quod est sub Deo. Propter singularitatem, quia nunquam ulla unio fuit huic unioni similis.
      Haec enim fuit excellentissimae dignationis ; et ideo nomen dignitatis et dignationis sibi
      appropriat, ut dicatur unitas dignativa. Et quoniam, cum de unitate Christi loquimur, ad
      quam unio terminatur, est sermo de unitate persortae, non de unitate naturae, ideo
      simpliciter concedendum est unitatem, quae est in Christo, omnem unitatem creatam
      superexcedere. Unde etiam concedendae sunt rationes ad hanc partem inductae.</p>
        </div>
        <div xml:id="bb-d1e6743-Dd1e184">
          <head xml:id="bb-d1e6743-Hd1e186">Ad rationes</head>
          <p xml:id="bb-d1e6743-d1e189">Ad illud vero quod obicitur, quod quae maxime distant minime sunt unibilia, dicendum quod
      Deus ab omni creatura maximam habet differentiam in natura, quantum tamen ad influentiam et
      creaturae sustentationem maximam habet approximationem ; et ideo maxima potest esse unitas
      inter Creatorem et creaturam, quamvis naturalis unitas nulla intercidat.</p>
          <p xml:id="bb-d1e6743-d1e192">Ad illud quod obicitur, quod magis est unum illud quod ex paucioribus constituitur,
      dicendum quod verum est de illa unione cuius unitas resultat ex partium constitutione.
      Unitas autem, quae est in Christo, ex partium constitutione non resultat ; et ideo, quamvis
      in eo sit naturarum pluralitas, non sequitur quod sit in eo unitas diminuta.</p>
          <p xml:id="bb-d1e6743-d1e195">Ad illud quod obicitur, quod magis est unum quod est unum in persona et natura, dicendum
      quod verum est quando unitas personae sequitur unitatem naturae ; tunc enim compositio in
      natura facit compositionem in persona. Non sic autem est in proposito, quia unitas personae
      in Christo antecedit unitatem naturae assumtae, ita quod nullam inducit compositionem natura
      assumta, sicut ostensum fuit supra.</p>
          <p xml:id="bb-d1e6743-d1e198">Ad illud quod obicitur, quod magis est unum quod non est multiplicatum etc., dicendum quod
      verum est de illa unitate et multiplicatione quae habent aliquam oppositionem : minuitur
      enim oppositum, cum suo opposito permiscetur. Non sic autem est in proposito, quia, ut saepe
      dictum est, multiplicitas in natura non repugnat unitati in persona. Et sic patet responsio
      ad omnia quaesita.</p>
        </div>
      </div>
    </body>
  </text>
</TEI>