<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 14, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 14, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e13173">
        <head xml:id="bb-d1e13173-Hd1e119">III, D. 14, A. 2, Q. 1</head>
        <head xml:id="bb-d1e13173-Hd1e122" type="question-title">Utrum anima Christi eadem cognitione qua cognoscit Verbum cognoscat
    alias res in Verbo.</head>
        <p xml:id="bb-d1e13173-d1e125">Circa primum sic proceditur et quaeritur, utrum anima Christi eadem cognitione qua cognoscit
    Verbum cognoscat alias res in Verbo.</p>
        <div xml:id="bb-d1e13173-Dd1e128" type="rationes-principales">
          <head xml:id="bb-d1e13173-Hd1e130">Rationes Principales</head>
          <p xml:id="bb-d1e13173-d1e133">Et quod eadem, videtur. <name ref="#Augustine">Augustinus</name>, Super Genesim ad litteram, dicit quod angeli
      tripliciter cognoverunt res, videlicet in Verbo, in se ipsis, in proprio genere. Ergo
      cognitio, quam angeIus habet in Verbo de re, distincta est a cognitione, quam angelus habet
      de re in se ipso ; sed angelus in se ipso cognoscit res per speciem aliquam sibi datam :
      ergo videtur quod ea cognitione quae est in Verbo cognoscat res, non mediante aliqua
      similitudine ipsius rei praeter illam quae est in Verbo : ergo eadem cognitione qua
      cognoscit Verbum, cognoscit rem aliam in Verbo.</p>
          <p xml:id="bb-d1e13173-d1e139">Item, Verbum est sufficiens ratio cognoscendi omnia alia a Verbo : tamquam exemplar est
      ratio cognoscendi exemplatum ; sed cognoscere sufficientem rationem alterius, hoc non est
      aliud quam cognoscere ipsam rem : eadem enim Christi habuit in Verbo est cognitio rationis
      cognoscendi et ipsius rei cognitae : ergo eadem cognitione qua anima cognoscit Verbum
      cognoscit res alias a Verbo.</p>
          <p xml:id="bb-d1e13173-d1e142">Item, melius cognoscitur res in divino exemplari quam cognoscatur in se, melius etiam
      cognoscitur per divinum exemplar quam cognoscatur per propriam similitudinem ; sed eadem
      cognitione, qua quis cognoscit similitudinem rei, cognoscit ipsam rem : ergo etc.</p>
          <p xml:id="bb-d1e13173-d1e145">Item, si similitudo rei in speculo nullo modo differret ab ipso speculo, eadem cognitione,
      qua cognosceretur ipsum specuIum, cognosceretur ipsa similitudo rei et ipsa res : ergo, cum
      in Verbo aeterno non differat similitudo rei ab ipso - nam ipsum est exemplar et ratio
      cognoscendi - videtur quod eadem cognitione, qua quis novit Verbum, cognoscit et res in
      Verbo. Igitur anima Christi per eumdem habitum cognitionis cognoscit Verbum et alia in
      ipso.</p>
          <p xml:id="bb-d1e13173-d1e149">Item, si anima Christi cognosceret rem in Verbo per alium habitum et aliam similitudinem
      quam cognoscat ipsum Verbum, aut illa similitudo esset una aut multae. Una non potest esse,
      quia unaquaeque res creata habet similitudinem sibi propriam in genere creaturae. Si multae
      ergo, cum non sit status in multis, sed in uno, cognitio aliarum rerum a Verbo in ipso Verbo
      non spectaret ad cognitionem gloriae, in qua est status et quies. Igitur, si hoc est
      inconveniens, restat quod eodem habitu cognitionis, quo cognoscitur ipsum Verbum,
      cognoscantur et alia in Verbo, tam ab anima Christi quam ab alia anima beata.</p>
          <p xml:id="bb-d1e13173-d1e152">Sed contra : Sicut materia se habet ad formam, ita intellectus possibilis se habet ad res
      quas cognoscit ; sed impossibile est quod summum ens det esse ipsi materiae nisi imprimendo
      aliquam formam creatam ipsi materiae diversam a se : ergo impossibile est quod summum lumen
      faciat intellectum possibilem aliquid actu intelligere, nisi imprimat ei speciem et
      similitudinem ipsius rei cognitae : ergo cognitio aliarum rerum a Verbo in ipso Verbo
      aliquid plus exigit quam cognitionem ipsius Verbi et est per aliam rationem cognoscendi quam
      sit cognitio ipsius Verbi.</p>
          <p xml:id="bb-d1e13173-d1e155">Item, ad hoc quod intellectus aliquid intelligat necesse est ipsum assimilari rei cognitae.
      Ergo, cum cognoscit alia a Verbo, necesse est ipsum assimilari non solum ipsi Verbo, sed
      etiam aliis a Verbo ; sed aliis a Verbo non potest assimilari nisi per susceptionem
      similitudfoum aliarum : ergo ad hoc quod intellectus aliquis creatus, sive Christi sive
      alius, cognoscat alias res in Verbo, non sufficit cognoscere ipsum Verbum.</p>
          <p xml:id="bb-d1e13173-d1e158">Item, si aspicerem ad aliquam rem, aggeneraretur in me similitudo illius rei ; similiter,
      si aspicerem ad speculum, non solum aggeneraretur in me similitudo speculi, sed etiam
      similitudo rei. Ergo, si Verbum aeternum continet in se ideas rerum omnium, ita generabuntur
      similitudines rerum in anima aspiciente ipsum sicut si anima contueretur ipsas res : ergo
      videtur quod res in Verbo non tantum cognoscitur ab intellectu creato per ipsum Verbum, sed
      etiam per similitudines impressas : ergo per cognitionem aliam et aliam.</p>
          <p xml:id="bb-d1e13173-d1e161">Item, contingit cognoscere ipsum Verbum ut lucem et contingit cognoscere ipsum ut exemplar
      - tunc autem cognoscitur Verbum ut lux quando cognoscitur in se ; tunc autem cognoscitur ut
      exemplar quando in ipso cognoscuntur alia - sed impossibile est cognoscere ipsum
      Verbum-lucem quin infundatur nobis lumen, quod facit nos conformes ipsi luci : ergo
      impossibile est ipsum cognoscere ut exemplar, quin infundatur nobis cognitio quae facit nos
      conformes ipsis aeternis ideis et rationibus : ergo nec anima Christi alio modo quam in isto
      cognovit. Si tu dicas quod idem est et quod assimilatur ipsi Verbo ut luci et Verbo ut
      exemplari - contra : possibile est cognoscere ipsum Verbum et tamen non cognosceretur res
      cuius Verbum est exemplar : ergo videtur quod alia sit ratio per quam quis conformatur ipsi
      Verbo ut luci et ipsi Verbo ut exemplari.</p>
          <p xml:id="bb-d1e13173-d1e164">Item, intelligamus quod aliquis in Verbo cognoscat rem aliquam videndo ipsum Verbum, et
      post desinat videre, sicut fuit in raptu Pauli ; possibile est talem, postquam desiit videre
      ipsam Verbi essentiam, habere memoriam eius quod vidit in Verbo ; hoc autem non esset nisi
      res in Verbo cognosceretur alia cognitione quam ipsum Verbum : ergo anima Christi et omnis
      alia anima, si cognoscit res in Verbo, hoc non est per eamdem cognitionem, sed per
      cognitionem aliam et aliam.</p>
        </div>
        <div xml:id="bb-d1e13173-Dd1e168">
          <head xml:id="bb-d1e13173-Hd1e170">Conclusio</head>
          <head xml:id="bb-d1e13173-Hd1e173" type="question-title">Anima Christi eodem habitu, quo cognoscit Verbum, cognoscit res in
      Verbo, existente sola differentia quoad respectum.</head>
          <p xml:id="bb-d1e13173-d1e176">Respondeo : Ad praedictorum intelligentiam est notandum quod habitus cognitionis numerari
      habet penes rationem cognoscendi. Quoniam ergo Verbum aeternum est sufficientissima ratio
      cognoscendi omnia alia a se - quod patet, quia se ipso cognoscit omnia - ad hoc quod aliquis
      cognoscat res in Verbo non oportet in ipso esse geminam cognitionem ipsius Verbi et ipsius
      rei cognitae ; geminam, dico, quantum ad habitum cognoscendi, propter hoc quod habens
      deiformitatem gloriae, per quam cognoscit ipsum Verbum, habet unde assimiletur ipsi Verbo,
      quod est perfecta ratio cognoscendi omnia alia, et ita, cognoscendo Verbum, habet habitum
      quo possit cognoscere alia, ita quod habitus ille, prout dicitur esse Verbi et aliorum a
      Verbo, non differt nisi sola comparatione. Per idem enim quod ipsum Verbum aeternum est lux
      et veritas in se, est exemplar aliarum rerum ; et ideo qui habet unde conformetur ipsi
      summae veritati, habet unde conformetur rationi cognoscendi omnia. Quoniam ergo Verbum
      aeternum per idem est ratio cognoscendi se et alia, ideo dico quod anima Christi eodem
      habitu, quo cognoscit ipsum Verbum, cognoscit res in Verbo, existente sola differentia
      quantum ad comparationem sive respectum. Concedendae igitur sunt rationes quae hoc
      ostendunt.</p>
        </div>
        <div xml:id="bb-d1e13173-Dd1e181">
          <head xml:id="bb-d1e13173-Hd1e183">Ad Rationes</head>
          <p xml:id="bb-d1e13173-d1e186">Ad illud quod primo obicitur in contrarium, quod necesse est intellectum posslbilem formari
      ad similitudinem rei intellectae etc., dicendum quod non est simile, quia, quamvis Deus
      nullius possit esse forma perfectiva, potest tamen esse forma exemplaris et ratio
      cognoscendi. Ideo, quamvis non perficiat materiam per se ipsum, dando ei esse et
      complementum, potest tamen per se ipsum intellectum facere cognoscere aliud quodcumque
      creatum. Et si tu obicias, quod necesse est adhuc intellectum possibilem aliquo modo formari
      ad hoc quod aliquid intelligat in actu, dicendum quod sic est in proposito. Formatur enim ab
      aliquo, sed hoc non est aliud quam ipsa influentia luminis aeterni, per quam efficitur
      deiformis et conformis ipsi Verbo, quod est ratio cognoscendi alia ; et ideo per consequens
      efficitur in actu respectu aliorum cognoscibilium a Verbo, et per similitudinem Verbi, quod
      quidem Verbum est similitudo omnium, efficitur quodam modo similis omnibus. Ideo non oportet
      ei dari novum habitum ad cognoscendum.</p>
          <p xml:id="bb-d1e13173-d1e189">Et per hoc patet responsio ad sequens quod obicit, quod necesse est cognoscens assimilari
      cognoscibili, quoniam assimilatio, quae sufficit ad cognitionem, non tantum est per speciem
      acceptam a re vel etiam per speciem appropriatam ipsi rei, verum etiam per assimilationem ad
      illud quod est ratio cognoscendi cetera.</p>
          <p xml:id="bb-d1e13173-d1e192">Ad illud quod obicitur, quod, si aspicerem ad rem, aggeneraretur in me similitudo rei, et
      similiter, si ad speculum, aggeneraretur in me similitudo speculi et ipsius rei, dicendum
      quod, si in speculo non differret similitudo rei ab ipsa forma speculi, non oporteret quod
      in me aggeneraretur alia similitudo cognoscendi respectu ipsius speculi et respectu ipsius
      rei relucentis in speculo. Et sic intelligendum est in proposito, quoniam idea in Deo nihil
      aliud est quam ipsa veritas aeterna, sicut ostensum fuit in primo libro.</p>
          <p xml:id="bb-d1e13173-d1e195">Ad illud quod obicitur, quod impossibile est me lucem cognoscere aeternam quin fiam ei
      conformis per influentiam luminis, dicendum quod hoc verum est ; sed, quia Deus per idem
      ipsum, quod est lux in in se, est exemplar aliarum rerum, ideo non oportet quod per aliud et
      aliud fiam conformis ipsi ut est lux et ut est exemplar, sed per idem alio modo se habens.
      Idem enim lumen gloriae habilitat ipsam animam ad cognoscendum ipsum Verbum aeternum, in
      quantum lumen comparatur ad ipsum Verbum sub ratione lucis ; idem etiam habilitat ipsam
      animam ad cognoscendum alia a Verbo in ipso Verbo, in quantum comparatur ad ipsum Verbum ut
      est exemplar aliorum. Et quia Verbum est exemplar voluntarie repraesentans, ideo lumen illud
      non comparatur nisi ad illa quae ipsum divinum exemplar repraesentat voluntarie, hinc est
      quod per illud lumen, etsi cognoscat Verbum, non oportet quod cognoscat omnia alia a Verbo
      quorum ipsum Verbum est exemplar. Et si tu obicias quod, quamvis in Deo idem sit sapientia
      et bonitas, tamen aliud et aliud est in me per quod ego conformor divinae sapientiae et
      bonitati : ergo pari ratione aliud erit per quod conformatur intellectus ipsi Verbo secundum
      quod lux et secundum quod exemplar, dicendum quod non est simile, quoniam ratio veritatis et
      exemplaritatis in eodem est differens sola comparatione. Ipsum enim exemplar non est aliud
      quam veritas aeterna ut est ratio cognoscendi alia.</p>
          <p xml:id="bb-d1e13173-d1e199">Ad illud quod obicitur ultimo de memoria, quae remanet, dicendum quod, si aliquis
      intellectus videt aliqua in Verbo cognitione gloriae et desinat videre Verbum, non memoratur
      de cognitione illarum rerum, nisi eatenus quatenus memoratur de cognitione Verbi, nisi alias
      habuerit cognitionem illarum rerum impressam vel nisi Deus ei dispensative imprimeret ; tunc
      hoc non esset opportunum. Sed, sicut dictum est, ad hoc quod aliquis intellectus creatus
      cognoscat res in Verbo, sive Christi sive alius, sufficit quod habeat deiformitatem gloriae,
      per quam sit similis ipsi Verbo ; nec oportet ei dari rerum similitudines aut habitus
      particulares, quia magis sibi sufficit ipsa summa veritas ad cognoscendum omnia quam omnes
      rerum similitudines speciales. Unde limpidius cognoscit angelus et etiam anima Christi res
      in Verbo quam cognoscat in se vel in proprio genere.</p>
        </div>
      </div>
    </body>
  </text>
</TEI>