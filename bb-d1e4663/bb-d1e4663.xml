<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 4, A. 3, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 4, A. 3, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e4663">
        <head xml:id="bb-d1e4663-Hd1e119">III, D. 4, A. 3, Q. 2</head>
        <head xml:id="bb-d1e4663-Hd1e122" type="question-title">Utrum cooperatio illa beatae Virginis fuerit naturalis an
    miraculosa.</head>
        <p xml:id="bb-d1e4663-d1e125">Secundo quaeritur, utrum illa cooperatio beatae Virginis fuerit naturalis vel miraculosa.</p>
        <div xml:id="bb-d1e4674" type="rationes-principales">
          <head xml:id="bb-d1e4663-Hd1e130">Rationales principales</head>
          <p xml:id="bb-d1e4663-d1e133">Et quod naturalis, videtur. Omnis illa operatio vel generatio est naturalis, ratione cuius
      genitus dicitur esse filius naturalis ; sed Christus est filius naturalis beatae Virginis :
      ergo videtur quod beata Virgo in eius conceptu fuerit naturaliter cooperata.</p>
          <p xml:id="bb-d1e4663-d1e136">Item, quando vir excitat et adiuvat potentiam mulieris, non privatur actu suo naturali.
      Ergo, si virtus Spiritus Sancti multo perfectius fecundavit quam virtus seminis virilis
      fecundasset, ergo ipsius virtus generativae actum non abstulit, sed perfecit. Et si hoc
      verum est, tunc Virgo naturaliter fuit cooperata.</p>
          <p xml:id="bb-d1e4663-d1e139">Item, si aliquis operatur secundum potentiam divinitus sibi collatam, operatio illa
      naturalis dicitur, non miraculosa, pro eo quod virtutes omnium naturales collatae sunt eis
      divinitus, et operatio egrediens a potentia intrinseca naturalis est et exercetur
      naturaliter, nisi egrediatur voluntarie ; sed potentia generativa collata fuit ei nec
      cooperabatur ipsi virtuti agenti voluntarie : ergo videtur quod cooperaretur potentiae
      naturali.</p>
          <p xml:id="bb-d1e4663-d1e142">Item, minor est habilitas in mortuo ad opera quae sunt hominis viventis quam in Virgine
      respectu mulieris praegnantis ; sed, si Deus de mortuo faciat vivum, operationes
      subsequentes sunt sibi naturales, sicut in Lazaro, qui naturaliter comedebat et alia
      faciebat : ergo pari ratione, immo multo fortiori, videtur quod illa operatio Virginis
      naturalis fuerit, postquam collata fuit ei potentia generandi.</p>
          <p xml:id="bb-d1e4663-d1e146">Sed contra : Nulla operatio naturalis est mirabilis, quoniam ex opposito dividuntur ; sed
      conceptio Filii Dei a Virgine fuit mirabilis : ergo non videtur quod fuerit naturalis.</p>
          <p xml:id="bb-d1e4663-d1e149">Item, nihil quod naturaliter fit est novum, pro eo quod omne tale praecessit in suo simili
      ; sed conceptio Christi a Virgine novum quid fuit, ut dicitur Ieremiae 31, 22 : <quote xml:id="bb-d1e4663-Qd1e151" ana="#ier31_22">Novum faciet Dominus super terram</quote>.</p>
          <p xml:id="bb-d1e4663-d1e155">Item, naturale est illud quod idem est apud omnes ; sed modus concipiendi beatae Virginis
      non solum non fuit apud omnes, sed etiam nusquam reperitur nisi in ea : ergo videtur quod
      operatio illa non fuerit naturalis, sed miraculosa.</p>
          <p xml:id="bb-d1e4663-d1e158">Item, si aliqua virtus operatur, illo manente quod est ei incompossibile per naturam,
      illius operatio non est naturalis, sed miraculosa ; sed virginitas incompossibilis est
      generationi prolis per naturam: ergo, si Virgo Maria concepit permanens virgo, videtur quod
      illa operatio non sit attribuenda naturae, sed magis miraculo.</p>
        </div>
        <div xml:id="bb-d1e4708">
          <head xml:id="bb-d1e4663-Hd1e164">Conclusio</head>
          <head xml:id="bb-d1e4663-Hd1e167" type="question-title">Cooperatio gloriosae Virginis ad conceptionem quodam modo fuit
      naturalis, quodam modo et multum fuit supernaturalis</head>
          <p xml:id="bb-d1e4663-d1e170">Respondeo : Dicendum quod generativa potentia in Virgine fuit excitata a Spiritu Sancto et
      fuit supra posse suum elevata. Excitata fuit, ut posset praeparare materiam conceptui,
      secundum quod competit sexui muliebri ; sed supra naturam fuit elevata, dum data est ei
      potentia praeparandi materiam, secundum quod tam nobili et perfectae conceptioni competebat.
      Et ideo Virgo Maria potentiam habuit supra naturam et potentiam secundum naturam ; et
      potentia supra naturam fuit in sanctificatione collata ; et utraque erat in illa
      conceptionis tempore in complemento suae operationis constituta. Et ideo operatio sive
      cooperatio partim quodam modo fuit naturalis et quodam modo supra naturam. Et est simile :
      si Deus daret mihi potentiam unum intelligere et multa simul intelligere, partim esset
      naturale in hoc quod unum intelligerem, partim supra naturam in eo quod duarum illarum rerum
      intellectus non possunt simul per naturam stare. Sic et in proposito intelligendum est, quia
      hoc erat naturae consonum ut Virgo ministraret humorem sufficientem ad conceptum, quantum
      ministrat sexus muliebris ; sed quod per se sola ministratet quantum ministrat mulier
      coniuncta viro, hoc erat supra naturam, et ideo admirabile et insolitum. Concedendum est
      igitur quod et illa operatio non fuerit naturalis omnino, immo aliquid habuit supra naturam,
      immo multum habuit supra naturam, quia hoc inter omnia mirabilia fuit mirabile praecipuum,
      virginalem scilicet uterum esse simul integrum et fecundum. Unde concedendae sunt rationes
      quae hoc ostendunt.</p>
        </div>
        <div xml:id="bb-d1e4721">
          <head xml:id="bb-d1e4663-Hd1e177">Ad rationes</head>
          <p xml:id="bb-d1e4663-d1e180">Ad illud ergo quod primo obicitur, quod Christus fuit filius naturalis, dicendum quod
      operatio supra naturam operationem naturalem non excludit. Unde, quamvis ipsum mirabiliter
      conceperit, potest tamen propter naturalem operationem concurrentem dici filius naturalis,
      ad ostendendam fuit, ut posset praeparare materiam veritatem generationis.</p>
          <p xml:id="bb-d1e4663-d1e183">Ad illud quod obicitur, quod quando vir excitat potentiam in femina, non aufert ei
      potentiam naturalem, dicendum quod est verum ; nec Spiritus Sanctus abstulit operationem
      naturalem a Virgine, secundum quod decebat eam habere in conceptione tam nobili. In hoc
      tamen non est simile, quia vir non dat novam potentiam mulieri concipiendi nec elevat supra
      naturam, sed excitat et adiuvat ad exeundum in operationem sibi debitam. Non sic est in
      proposito, quia ipsi Virgini collata fuit virtus supra naturam. Unde aliquid potuit Virgo
      beata, quod nunquam potuit aliqua femina.</p>
          <p xml:id="bb-d1e4663-d1e186">Ad illud quod obicitur, quod quando operatur per aliquam potentiam sibi datam, naturaliter
      operatur, dicendum quod aliquando datur potentia ad actum naturae consonantem, aliquando
      datur potentia ad actum excedentem terminum naturae. Quando datur potentia ad actum naturae
      consonantem, tunc, etsi collatio illius potentiae sit mirabilis, operatio tamen est
      naturalis, sicut si detur potentia videndi caeco. Quando autem datur potentia ad actum
      excedentem terminos naturae, tunc non solum potentiae collatio est mirabilis, sed etiam
      exitus illius potentiae in actum est mirabilis, ut si asino detur potentia loquendi et
      lapidi potentia videndi. Et quoniam virginem, manentem virginem, concipere, hoc est supra
      terminos naturae, hinc est quod, quantumcumque conferatur sibi potentia, adhuc tamen est
      operatio mirabilis. Unde duplex fuit hic miraculum, videlicet in potentiae collatione et in
      ipsa operatione. In fecundatione autem mulierum sterilium, sicut Sarae et Elisabeth, solum
      fuit miraculum in restitution potentiae, in hoc quod est ibi sterilis fecundata, sed non
      fuit ibi miraculum in exsecutione, quia non simul mansit sterilitas et fecunditas, immo
      fecunditas abstulit sterilitatem. Hoc autem fuit singulariter admirabile quod fecunditas
      Virginis Mariae non abstulit virginitatem nec virginitas exclusit fecunditatem. </p>
          <p xml:id="bb-d1e4663-d1e189">Ad illud quod obicitur ultimo iam patet responsio de mortuo vivificato. Licet enim mortuum
      vivificari sit supra naturam, tamen ex quo vivificatus est, operationem naturae exercere non
      est admirabile, quia hoc in nullo repugnat naturae ; non sic autem est in Virgine
      concipiente.</p>
        </div>
      </div>
    </body>
  </text>
</TEI>