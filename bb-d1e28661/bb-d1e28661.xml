<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 31, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 31, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e28661">
        <head xml:id="bb-d1e28661-Hd1e119">III, D. 31, A. 1, Q. 3</head>
        <head xml:id="bb-d1e28661-Hd1e122" type="question-title">Utrum homo possit resurgere in caritate minori.</head>
        <p xml:id="bb-d1e28661-d1e125">Tertio quaritur, utrum homo possit resurgere in caritate minori.</p>
        <div xml:id="bb-d1e28661-Dd1e128" type="rationes-principales">
          <head xml:id="bb-d1e28661-Hd1e130">Rationes Principales</head>
          <p xml:id="bb-d1e28661-d1e133">Et quod sic, videtur : Quia quantitas caritatis in ipso homine attenditur secundum
      liberalitatem Dei ; sed Dei liberalitas non est arctata ipsi peccatori ad dandum tantum, nec
      plus nec minus : ergo sicut potest resurgere in maiori, ita et in minori.</p>
          <p xml:id="bb-d1e28661-d1e136">Item, Deus dat homini gratiam secundum quod se praeparat et disponit ; sed possibile est
      quod peccator, cum resurgit, minus se praeparet ad gratiam quam ante se praeparaverat : ergo
      possibile est quod in minori caritate et gratia resurgat.</p>
          <p xml:id="bb-d1e28661-d1e139">Item, caritas praecedens nihil meretur respectu caritatis subsequentis ; item culpa,
      quantum est de se, expelli potest per quantulamcumque gratiam. Igitur nec caritas praecedens
      nec culpa subsequens exigit quod homo in aequali caritate vel gratia resurgat. Ergo
      possibile est ipsum resurgere in minori.</p>
          <p xml:id="bb-d1e28661-d1e142">Item, si homo non posset resurgere in minori caritate, tunc cadens a caritate perfecta non
      posset resurgere nisi in caritate perfecta ; sed caritas, cum resurgit, est incipiens : ergo
      simul est incipiens et perfecta ; quod manifeste falsum est, cum nemo repente fiat summus et
      ante statum perfectionis necessario praecurrat status imperfectus et inceptionis.</p>
          <p xml:id="bb-d1e28661-d1e146">Sed contra : Ezechielis 18, 21 : <quote xml:id="bb-d1e28661-Qd1e148" source="http://scta.info/resource/ez18_21">Si impius egerit poenitentiam, omnium iniquitatum
       eius, quas operatus est, non recordabor</quote>. Constat quod non intelligit de oblivione
      quantum ad actum cogitandi, sed quantum ad actum puniendi ; sed homo non punitur solum per
      inflictionem mali, sed etiam per subtractionem boni : si ergo Dominus non recordatur illorum
      peccatorum ad poenam aeternam, cum diminutio caritatis faciat ad diminutionem praemii
      substantialis et ita ad damnum aeternum, videtur quod necessarium sit hominem in aequali
      caritate vel in maiori resurgere.</p>
          <p xml:id="bb-d1e28661-d1e152">Item, ad Romanos 8, 28 : <quote xml:id="bb-d1e28661-Qd1e154" source="http://scta.info/resource/rom8_28">Scimus quoniam diligentibus Deum omnia cooperantur in
       bonum</quote>, Glossa : <quote xml:id="bb-d1e28661-Qd1e157">Ipse etiam casus in mortale</quote>. Sed casus in mortale
      peccatum non cooperaretur in bonum, nisi homo resurgeret in aequali vel in maiori caritate :
      videtur ergo quod necessarium sit hominem in aequali caritate vel maiori resurgere.</p>
          <p xml:id="bb-d1e28661-d1e161">Item, super illud Genesis 1, 5 : <quote xml:id="bb-d1e28661-Qd1e163" source="http://scta.info/resource/gen1_5">Factum est vespere et mane dies unus</quote>,
      Glossa : <quote xml:id="bb-d1e28661-Qd1e166">Vespertina lux est a qua quis cecidit ; matutina, in qua resurgit</quote>.
      Si ergo lux matutina semper maior est vespertina, videtur quod maior sit caritas in qua quis
      resurgit quam . caritas a qua cecidit.</p>
          <p xml:id="bb-d1e28661-d1e170">Item, maioris virtutis est quod pellit quam quod pellitur ; sed caritas, in qua quis
      resurgit, pellit illud quod expulit caritatem, a qua quis cecidit : ergo necesse est
      caritatem subsequentem maiorem et fortiorem esse illo quod caritatem expulit, et per
      consequens ipsa caritate a qua quis cecidit.</p>
        </div>
        <div xml:id="bb-d1e28661-Dd1e174">
          <head xml:id="bb-d1e28661-Hd1e176">Conclusio</head>
          <head xml:id="bb-d1e28661-Hd1e179" type="question-title">Possibile est, quod homo, amissa caritate, resurgat et in maiori
      et in aequali caritate.</head>
          <p xml:id="bb-d1e28661-d1e182">Respondeo : Ad praedictorum intelligentiam est notandum quod aliquorum aliquando fuit
      opinio quod necesse erat hominem resurgere in aequali vel maiori caritate. Et ad hoc
      ponendum moti sunt tum ex consideratione divinae dispositionis sive praedestinationis, tum
      ex consideratione divinae retributionis, tum ex consideratione nostrae praeparationis. Ex
      consideratione namque divinae praedestinationis moti sunt quia dixerunt quod diligentibus
      Deum omnia cooperantur in bonum, his qui secundum propositum vocati sunt Sancti ; ideo
      divinae praedestinationis immutabilitas nequaquam sineret hominem labi a caritate, nisi ex
      lapsu illo videret subsequentem utilitatem ; nec regimen divinae providentiae filium regni
      permitteret cadere, nisi ex hoc simul praevideret maius bonum ex ipso casu elicere. Ex parte
      vero retributionis rationem sumpserunt, quia Deus opera remunerat secundum quantitatem
      caritatis ex qua sunt facta. Si ergo caritas, in qua quis resurgit, vivificat opera prius
      mortua et facit ea remuneratione digna, cum remuneratio adaequetur quantitati caritatis ex
      qua opera facta sunt, nec possit excedere quantitatem caritatis in qua quis resurgit,
      ratiocinantur ex hoc quod impossibile sit minorem caritatem esse in resurgente quam prius
      fuerit in cadente. Ex parte nostrae praeparationis ratiocinantur sic : quia, quanta homo
      magis est ineptus ad gratiam, tanto maiori indiget praeparatione ad hoc ut ipsam suscipiat ;
      sed quanto a maiori gratia cecidit, tanto magis peccavit et magis ad gratiam. ineptus fuit.
      Restat igitur, ut asserunt, quod quantitas praeparationis debeat proportionari quantitati
      caritatis a qua quis cecidit ; et quantitas caritatis sequentis mensuratur secundum
      quantitatem praeparationis ; propter quod consequi videtur quod caritas subsequens
      adaequetur praecedenti vel eam excedat. Et hoc confirmant per illud Baruch 4, 28 :
       <quote xml:id="bb-d1e28661-Qd1e184">Sicut fuit sensus vester, ut erraretis a Domino, decies tantum iterum revertentes
       invenietis eum</quote> ; et Isaiae 31, 6 : <quote xml:id="bb-d1e28661-Qd1e187" source="http://scta.info/resource/is31_6">Convertimini, filii Israel, sicut in
       profundum recessistis</quote>.</p>
          <p xml:id="bb-d1e28661-d1e191">Sed hic modus dicendi est contra rationem et sensibile experimentum nec habet stabile
      fundamentum. Contra rationem enim est dicere quod perfectus, si cadat a caritate, non possit
      resurgere nisi in statu et complemento perfectionis suae ; et de multis apparet quod
      cadentes non resurgunt ad illam perfectionem, a qua ceciderunt. Stabile etiam fundamentum
      non habet, quia divinae praedestinationis dispositio non exigit quod homo semper procedat in
      bono, sed quod sit finaliter bonus. Dei etim retributio non pensat quantum ad meriti
      efficaciam caritatem initialem, sed caritatem finalem. Nostra etiam praeparatio ad gratiam
      potest esse maior in eo qui minus peccavit et minor in eo qui magis peccavit. Et verba. illa
      prophetica non intelliguntur de quacumque praeparatione, sed de praeparatione perfecta et
      poenitentia consummata, quae restituit omnia ablata, sicut in quarto libro explanatur,
      distinctione decima quarta ; non autem habent veritatem de qualicumque poenitentia et
      conversione sive praeparatione. Unde, cum homo se praeparare possit ad maiorem et ad minorem
      et ad aequalem caritatem, communis tenet opinio quod homo potest et in maiori et in minori
      et in aequali caritate resurgere. Et concedendae sunt rationes quae sunt ad itam partem.</p>
        </div>
        <div xml:id="bb-d1e28661-Dd1e196">
          <p xml:id="bb-d1e28661-d1e198">Ad illud ergo quod primo obicitur in contrarium, quod Dominus non recordatur peccatorum
      post poenitentiam peccatoris, dicendum quod hoc intelligitur quantum ad punitionem aeternam.
      Et quod gratia minor detur homini quam fuerat praecedens, hoc non est propter peccatorum
      praecedentium punitionem, sed hoc est propter ipsius negligentem et tepidam
      praeparationem.</p>
          <p xml:id="bb-d1e28661-d1e201">Ad illud quod obicitur, quod diligentibus Deum omnia cooperantur in bonum, dicendum quod
      illud non intelligitur quia semper cooperentur in bonum quantum ad augmentum praemii
      substantialis, sed hoc potest esse quantum ad quamdam humiliationem et diligentiorem boni
      conservationem et cautiorem mali vitationem, quae adiuvant hominem ad hoc quod perseveret
      usque in finem. Et utilius est homini habere parvam caritatem usque in finem perseverantem
      quam magnam et in media via deficientem.</p>
          <p xml:id="bb-d1e28661-d1e204">Ad illud quod obicitur, quod maior est lux matutina quam vespertina, dicendum quod caritas
      resurgens non comparatur luci matutinae propter magnitudinem, sed propter novitatem et
      ordinem ad proficiendum ; et ideo in ratione illa peccatur secundum consequens quia non est
      omnino simile hinc et inde.</p>
          <p xml:id="bb-d1e28661-d1e207">Ad illud quod obicitur, quod fortius est quod pellit quam quod pellitur, dicendum quod
      illud verum est de his quae pelluntur per mutuam actionem et passionem ; sic autem non est
      de peccato et gratia, sicut explanatum fuit supra ; et ideo in nullo cogit ratio illa.</p>
        </div>
      </div>
    </body>
  </text>
</TEI>