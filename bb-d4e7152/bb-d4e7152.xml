<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e7152">
        <head xml:id="bb-d4e7152-Hd1e108">Quaestio 1</head>
        <head xml:id="bb-d4e7152-Hd1e111" type="question-title">Utrum intentio in conferente sit de necessitate Baptismi.</head>
        <div xml:id="bb-d4e7152-Dd1e114" type="rationes-principales">
          <head xml:id="bb-d4e7152-Hd1e116">Rationes principales</head>
          <p xml:id="bb-d4e7152-d1e119">Et quantum ad primum, quod intentio sit de necessitate Baptismi, ostenditur : Primo per
            auctoritatem Magistri in littera : <quote xml:id="bb-d4e7152-Qd1e121" source="http://scta.info/resource/pl-l4d6c5-d1e127">In hoc et in aliis sacramentis,
              sicut forma servanda est, ita intentio conferendi illud est habenda</quote> ; sed
            forma est de necessitate ; ergo et intentio.</p>
          <p xml:id="bb-d4e7152-d1e125">Item, forma verborum est de necessitate, non secundum quod cogitantur, sed secundum
            quod dicuntur ; sed dicere est cum intentione proferre : ergo intentio est necessaria ad
            Baptismum. Si tu dicas quod ex hoc non sequitur quod oporteat habere intentionem talem
            et talem ; sed sufficit quod intendat aliquid, ut puta ludere : ostenditur quod necesse
            est habere intentionem dandi sacramentum, quia opera, quae sunt secundum artem vel
            rationem, ut ratio est, recipiunt denominationem ab eius intentione, quoniam si intendit
            ludere, Iudus est : ergo, si non intendit administrare sacramentum, non est
            sacramentum.</p>
          <p xml:id="bb-d4e7152-d1e128">Contra : <name ref="#Augustine">Augustinus</name> dicit, et habitum est supra,
            distinctione tertia : <quote xml:id="bb-d4e7152-Qd1e133">Accedente verbo ad elementum, fit sacramentum</quote>.
            Ergo, si ista duo adsint, sacramentum est integrum, maxime cum in datione formae
            intentio non tangatur.</p>
          <p xml:id="bb-d4e7152-d1e137">Item, ad Baptismum concurrit fides, cum sit sacramentum fidei ; sed fides Ecclesiae
            sufficit, cum baptizans est infidelis : ergo videtur similiter quod intentio Ecclesiae
            suppleat intentionem baptizantis.</p>
          <p xml:id="bb-d4e7152-d1e141">Item, Baptismus ita respicit recipientem sicut dantem ; sed non est necessaria intentio
            in recipiente, ut patet in parvulo et furioso : ergo nec in dante ; et sic etc.</p>
          <p xml:id="bb-d4e7152-d1e144">Item, videmus opera spiritualia, quae Dominus facit per ministros aliud intendentes, ut
            puta probat iustos per daemones, qui probationem non intendunt ; similiter in operibus
            corporalibus, qui percutit vulnere lethali, etsi non intendat occidere, homicidium
            facit. Ergo videtur similiter in proposito, quia licet quis non intendat baptizare,
            tamen, si facit quod requiritur ad Baptismum, baptizat.</p>
          <p xml:id="bb-d4e7152-d1e147">Item, si intentio est necessaria, ergo quilibet est incertus utrum sit baptizatus.
            Ergo, si non debet se committere discrimini, semper tenetur rebaptizari, cum nunquam
            possit certificari d.e intentione baptizantis.</p>
        </div>
        <div xml:id="bb-d4e7152-Dd1e151">
          <head xml:id="bb-d4e7152-Hd1e153">Conclusio</head>
          <head xml:id="bb-d4e7152-Hd1e156" type="question-title">Intentio requiritur ad conferendum omne Sacramentum</head>
          <p xml:id="bb-d4e7152-d1e159">Respondeo : Dicendum quod in omni sacramento necessaria est intentio. Ratio autem huius
            est quia sacramentum non habet esse suum a natura, sed ab institutione ; unde si ante
            institutionem immersisset quis in aquam sub forma verborum, non esset sacramentum.</p>
          <p xml:id="bb-d4e7152-d1e162">Dicunt ergo quidam, sicut magister <name ref="#HughOfStVictor">Hugo</name> de sancto
            Victore, quod sacramenta instituta sunt ut fiant rationabiliter et ex intentione ; et
            ideo, si non sit intentio, non est sacramentum. Ait enim sic : Sacramenta Dei non sic
            instituta sunt ut operandi nullam rationem admittant, sed tumultuosa quadam et violenta
            atque irrationabili pertinacia sine omni intentione aut voluntate operantium ad effectum
            procedant. Vide igitur et considera quod rationabile oportet esse opus ministrorum Dei,
            nec propter solam formam praeiudicare, ubi agendi intentio nulla est.</p>
          <p xml:id="bb-d4e7152-d1e168">Potest tamen et alia ratio assignari, quia ad sacramentum necessaria est intentio et
            institutio. Ad hoc enim quod sit sacramentum necesse est quod forma et elementum ad unum
            ordinentur ; hoc autem non est ex se, cum forma et elementum indifferentia sint ad multa
            ; ideo supervenit institutio Christi, quae formam et elementum ordinavit ad aliquem
            effectum et significatum. Sed tamen institutio, etsi verba ordinavit ad unum, non tamen
            arctavit, quia ad alios usus possunt sumi et sumuntur ; et ideo ad hoc quod ordinentur
            necessarium est intervenire intentionem ministri, qua intendit illo actu et verbo talem
            effectum dare vel saltem quod facit Ecclesia facere vel saltem quod Christus instituit
            dispensare ; alioquin verbum et elementum ut disiuncta vel ad aliud iuncta non faciunt
            sacramentum.</p>
        </div>
        <div xml:id="bb-d4e7152-Dd1e172">
          <head xml:id="bb-d4e7152-Hd1e174">Ad rationes</head>
          <p xml:id="bb-d4e7152-d1e177">Ad illud ergo quod obicitur primo : Accedit verbum ad elementum etc., dicendum quod non
            accedit unum ad alterum nisi adsit intentio iungens.</p>
          <p xml:id="bb-d4e7152-d1e180">Ad illud quod obicitur de fide, quod sufficit fides Ecclesiae, dicendum quod fides est
            sicut agens universale ; sed intentio est agens particulare, applicans fidem ad hoc vel
            ad illud : et ideo fides salvatur in generalitate Ecclesiae, sed intentio est
            necessaria, qua copulatur actus ille fidei Ecclesiae, tamquam actus particularis et
            actualis in ministrante. Virtus igitur sacramenti est a fide Ecclesiae, sed dispensatio
            est ab actione ministri ; et quoniam ministratio respicit intentionem dantis, ideo non
            sic requiritur fides in dispensante ut intentio.</p>
          <p xml:id="bb-d4e7152-d1e183">Ad illud quod obicitur de suscipiente, dicendum quod, si suscipiens sit adultus et
            nullo modo intendat, sibi fieri quod facit Ecclesia, sed tantum iocum, non credo quod
            reciperet sacramentum si nihil intendat nisi ludere et lavari.</p>
          <p xml:id="bb-d4e7152-d1e186">Ex hoc patet illud quod consuevit quaeri, utrum aliqua fictio impediat susceptionem
            sacramenti. Si enim fictio illa non removeat intentionem hanc, videlicet suscipiendi
            quod Ecclesia dat vel intendit dare, quantacumque sit fictio, non impedit susceptionem
            sacramenti. Si vero ita sit fictus quod non habeat intentionem recipiendi vel fiendi
            circa se quod Ecclesia facit vel intendit facere, sed solum intendit ludere vel alios
            illudere, non video quomodo iste suscipiat sacramentum vel rem.</p>
          <p xml:id="bb-d4e7152-d1e190">Ad illud quod obicitur de operibus, dicendum quod opera illa de se sunt ordinata ad
            illum finem, ut gravis percussio ad occisionem et poena ad bonorum probationem ; sed
            ablutio et Trinitatis invocatio sunt ordinata ad multa : et ideo non faciunt sacramentum
            sine intentione. Et sic patet illud.</p>
          <p xml:id="bb-d4e7152-d1e193">Ad illud quod obicitur, quod semper oportet rebaptizari, cum non constet de intentione
            baptizantis, dicendum quod non oportet, quia fecit quod in se est et debitam adhibuit
            diligentiam ; et ideo amplius non tenetur, maxime si defectus intentionis non potuit
            cognosci ex aliquo signo.</p>
          <p xml:id="bb-d4e7152-d1e196">Utrum autem sit baptizatus vel non, hic est duplex opinio. Una est quod Deus reputat
            ilium baptizatum, non tantum Ecclesia. Et rationem huius sumunt ex illo verbo <name ref="#IsidoreOfSeville">Isidori</name> : <quote xml:id="bb-d4e7152-Qd1e201">Quacumque arte verborum quis iuret,
              Deus sic accipit sicut ille cui iuratur intelligit.</quote> Sed illud intelligitur
            quantum ad culpam, non quantum ad rationem voti vel sacramenti, et hoc est manifestum in
            matrimonio et voto.</p>
          <p xml:id="bb-d4e7152-d1e205">Et ideo dicunt alii quod non est sacramentum, quamvis ibi sint verba, quia, ut dicit
              <name ref="#GregoryGreat">Gregorius</name>, in Moralibus, non debet intentio verbis
            deservire, sed verba intentioni, et hoc maxime habet locum in sacramento. Et ideo non
            baptizatur, quantum est per id quod per hominem gestum est.</p>
          <p xml:id="bb-d4e7152-d1e211">Si quaeras, an aliter salvetur, dicendum quod, si adultus baptizatur ut debet, fides
            interior supplet ; si parvulus, pium est credere quod summus sacerdos silppleat ; si
            tamen non faciat, iuste facit ; et nos esse voluit incertos de salute ad deponendam
            superbiam et excitandam diligentiam, ut attentius et a personis dignioribus et
            securioribus requiramus ; credo tamen vel quod Deus revelet vel integre suppleat, nisi
            peccata nostra praepediant. Hoc igitur habendum est pro regula ad omnia sequentia, quod
            ad omnium sacramentorum dispensationem necessarium est habere intentionem vel actu vel
            habitu, vel implicite vel explicite.</p>
        </div>
      </div>
    </body>
  </text>
</TEI>