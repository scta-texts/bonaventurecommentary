<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 34, P. 2, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 34, P. 2, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e32409">
        <head xml:id="bb-d1e32409-Hd1e119">III, D. 34, P. 2, A. 2, Q. 2</head>
        <head xml:id="bb-d1e32409-Hd1e122" type="question-title">Utrum, crescente caritate, timor decrescat.</head>
        <p xml:id="bb-d1e32409-d1e125">Secundo quaeritur de timore gratuito quantum ad eius diminutionem, et est quaestio utrum,
    crescente caritate, timor decrescat.</p>
        <div xml:id="bb-d1e32409-Dd1e128" type="rationes-principales">
          <head xml:id="bb-d1e32409-Hd1e130">Rationes Principales</head>
          <p xml:id="bb-d1e32409-d1e133">Et quod sic, videtur. Prima, ex auctoritate beati Iomnis in I canonicae 4 capitulo, 18 :
       <quote xml:id="bb-d1e32409-Qd1e135">Perfecta caritas foras mittit timorem</quote>. Super quod dicit <name ref="#Augustine">Augustinus</name> :
      Quantum caritas crescit, tantum timor decrescit ; et quantum illa fit interior, tantum ille
      pellitur foras ; maior caritas, minor timor Sed constat quod hoc non potest intelligi de
      timore servili, quia ille non stat cum caritate : ergo quantum caritas crescit, tantum timor
      gratuitus decrescit.</p>
          <p xml:id="bb-d1e32409-d1e142">Item, quanto quis magis amat, tanto magis sperat ; et quanto magis sperat, tanto minus
      timet : ergo quanto plus crescit in caritate, tanto magis decrescit in timore.</p>
          <p xml:id="bb-d1e32409-d1e145">Item, quanto magis crescit caritas, tanto strictius et fortius homo alligatur Deo ; et
      quanto strictius se sentit alligatum, tanto minus timet separari. Si ergo timor gratuitus
      est ille quo quis timet separari a Deo, quanto caritas magis intenditur, tanto timor magis
      remittitur.</p>
          <p xml:id="bb-d1e32409-d1e148">Item, crescente amore, crescit gustus et delectatio ; sed quanto plus crescit delectatio,
      tanto minuitur poena : si ergo timor poenam habet, videtur quod, quantum caritas crescit,
      tantum necesse sit timorem decrescere.</p>
          <p xml:id="bb-d1e32409-d1e152">Sed contra : Augmentata causa, augmentatur effectus ; sed fides et amor causant timorem
      gratuitum : ergo, fide et caritate crescente, necesse est pariter et timorem crescere.</p>
          <p xml:id="bb-d1e32409-d1e155">Item, quanto magis aliquis amat aliquid, tanto magis dolet, si illud amiserit ; sed sicut
      dolor est de bono amisso, sic timor est de futuro ne amittatur : ergo quanto aliquis magis
      amat aliquid, tanto magis timet ne amittat illud : ergo, crescente caritate, necesse est
      timorem crescere.</p>
          <p xml:id="bb-d1e32409-d1e158">Item, quanto quis maiorem caritatem habet, tanto humilior est, quia <quote xml:id="bb-d1e32409-Qd1e160">quanto sumus a
       tumore superbiae inaniores</quote>, tanto sumus dilectione pleniores, sicut dicit
      <name ref="#Augustine">Augustinus</name> ; sed, crescente humilitate, crescit timor Dei : ergo a primo, crescente
      caritate, necesse est timorem Dei crescere.</p>
          <p xml:id="bb-d1e32409-d1e167">Item, quanto aliquis maioris caritatis est, tanto sollicitior est ut serviat Deo et ne
      faciat aliquid quod Deum offendat, iuxta illud Michaeae 6, 8 : <quote xml:id="bb-d1e32409-Qd1e169">Indicabo tibi, homo,
       quid Deus requirat a te</quote> ; et post : <quote xml:id="bb-d1e32409-Qd1e172">Et sollicitum ambulare cum Domino Deo
       tuo</quote>. Sed quanto maior est sollicitudo vitandi culpam, tanto. maior est timoris
      abundantia : ergo etc.</p>
        </div>
        <div xml:id="bb-d1e32409-Dd1e177">
          <head xml:id="bb-d1e32409-Hd1e179">Conclusio</head>
          <head xml:id="bb-d1e32409-Hd1e182" type="question-title">Timor gratuitus, crescente caritate, decrescit quoad actum, quo
      cor sollicitatur exconsideratione suae fragililatis ; sed crescit quoad actum, quo
      humiliatur ex consideratione suae parvitatis et divinae magnitudinis.</head>
          <p xml:id="bb-d1e32409-d1e185">Respondeo : Ad praedictorum intelligentiam est notandum quod hic, sicut in praecedentibus,
      diversi diversa sentiunt.</p>
          <p xml:id="bb-d1e32409-d1e188">Quidam enim volunt dicere quod est loqui de timore quantum ad habitum et quantum ad usum.
      Si loquamur de ipso quantum ad habitum, verum est quod, crescente caritate, crescit, propter
      hoc quod habitus gratuiti sunt aequales. Si vero loquamur quantum ad usum, sic dixerunt
      quod, crescente caritate, decrescit timor, quia quanto magis viget in nobis usus caritatis,
      tanto minus viget usus timoris. Et illud per experientiam est manifestum. Nam homo in
      principio conversionis multa ex timore facit ; sed cum gustavit spiritum devotionis et
      dulcedinis, quae est in amore, approximans ad statum perfectionis, iam ad bene operandum
      magis trahitur liberalitate amoris, quam stimuletur poenalitate timoris. Sed in hoc modo
      dicendi videntur duo opposita implicari. Si enim magnitudo habitus attenditur et dignoscitor
      penes magnitudinem actus et usus, decrescente dono quantum ad usum, videtur quod necesse sit
      ipsum decrescere quantum ad habitum ; aut si crescit quantum ad habitum, videtur quod
      necesse sit ipsum crescere quantum ad usum et actum.</p>
          <p xml:id="bb-d1e32409-d1e191">Propterea est et alius modus dicendi quod, sicut prius dictum est ; timor gratuitus dividi
      habet in initialem et filialem. Et cum quaeritur utrum, crescente caritate, decrescat timor,
      responderi potest quod verum est de quodam timore et falsum de alio. De timore, inquam,
      initiali verum est quia quodam modo communicat cum servili in hoc quod formidat poenam ; de
      filiali vero non est verum, quia quanto quis maioris caritatis est, tanto magis refugit
      divinam offensam et cum Deo sollicitius ambulat, iuxta illud Apostoli : Qui se existimat
      stare videat ne cadat. Sed adhuc illud non videtur omnino satisfacere, quoniam timor
      filialis, quo quis timet Deum offendere, poenam habet et multum affligitur anima in illa
      formidine ; beatus autem Ioannes dicit quod perfecta caritas foras mittit timorem propter
      annexam poenalitatem.</p>
          <p xml:id="bb-d1e32409-d1e195">Et propterea potest adhuc aliter dici quod duplex est usus ipsius timoris gratuiti : unus,
      inqua, quo cor hominis sollicitatur ex consideratione suae fragilitatis ; alius, quo
      humiliatur ex consideratione suae parvitatis et divinae magnitudinis. Et primus usus
      minuitur, cum caritas perficitur, quia confidentia consurgit ex perfectione caritatis, ut
      iam homo dicat illud Apostoli ad Romanos 8, 35 : Quis nos separabit a caritate Christi ?
      etc. Alius vero usus crescit, caritate crescente, sicut et timoris habitus ; unde quanto
      aliquis plus habet de spiritu.amoris, tanto plus habet de spiritu timoris, quia tanto magis
      elongatur a spiritu superbiae sive tumoris, secundum quod dicit <name ref="#Augustine">Augustinus</name>.</p>
          <p xml:id="bb-d1e32409-d1e201">Et per hoc patet responsio ad quaestionem propositam ; patet etiam responsio ad obiecta.
      Rationes enim ad utramque partem inductae verum concludunt, quia quantum ad diversas vias
      procedunt, sicut patet de rationibus quae ad primam partem inducuntur, quae ostendunt
      timorem minui, caritate crescente. Procedunt enim de timore quantum ad usum qui habet poenam
      ; hoc est quantum ad illum usum quo quis sollicitatur ne pro sua fragilitate cadat in culpam
      et pro sua culpa deiciatur in poenam sicut patet in discurrendo per singulas. Rationes autem
      quae ad oppositum adducuntur procedunt de timore secundum illum usum secundum quem perfectae
      caritati est consonus ; et verum est quod crescit quantum ad illum, sicut patet in primis
      tribus rationibus.</p>
        </div>
        <div xml:id="bb-d1e32409-Dd1e206">
          <head xml:id="bb-d1e32409-Hd1e208">Ad Rationes</head>
          <p xml:id="bb-d1e32409-d1e211">Ad illud tamen quod ultimo obicitur, quod, crescente caritate, crescit sollicitucto,
      dicendum quod non omnis sollicitudo est ex timore. Sollicitudo enim, qua quis suspenditur
      animo ut semper placeat Deo et faciat quae sunt Deo accepta, magis procedit ex amore quam ex
      timore. Sed si ulterius obiciat, quia non solum talis est sollicitus ut placeat, sed etiam
      est sollicitus ne offendat, dicendum quod illa sollicitudo et prudentiae et diligentiae,
      quae, etsi habeat affectum timoris annexum, in viris tamen perfectis propter securitatem,
      quam ex perfectione amoris concipiunt ; non ita viget sicut in imperfectis, loquendo
      simpliciter, nisi forte dispensative et ad tempus. Aliquando enim viri perfectissimi ex
      consideratione divinorum iudiciorum ex intimis visceribus concutiuntur.</p>
          <p xml:id="bb-d1e32409-d1e214">Et ex hoc posset adhuc elici praeter praedictos modos alius modus dicendi, quod usus
      alicuius habitus potest dici dupliciter crescere vel decrescere : vel motus intensione vel
      actuum numerositate. Et eum dicitur quod, crescente caritate, timor decrescit quantum ad
      usum sollicitudinis de casu, hoc non intelligitur de intensione, sed magis motuum
      numerositate, quia non adeo indiget vir perfectus sollicitari secundum quod imperfectus,
      quia habet unde magis timeat, tum ratione culpae praeteritae, ne forte non sit indulta, tum
      ratione futurae, ne ex fragilitate et defectu amoris cadat. In hoc igitur stat summa totius
      responsionis, qualitercumque varietur modus dicendi, quod timor gratuitus, crescente
      caritate uno modo crescit, alio modo decrescit etiam quantum ad usum.</p>
        </div>
      </div>
    </body>
  </text>
</TEI>