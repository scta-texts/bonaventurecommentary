<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 17, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 17, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e16037">
        <head xml:id="bb-d1e16037-Hd1e119">III, D. 17, A. 2, Q. 3</head>
        <head xml:id="bb-d1e16037-Hd1e122" type="question-title">Utrum oratio, qua Christus oravit in passione ut calix transferretur
    a se, fuerit a ratione an a sensualitate.</head>
        <p xml:id="bb-d1e16037-d1e125">Tertio quaeritur, utrum illa oratio, qua oravit in passione ut calix transferretur a se,
    fuerit a ratione an a sensualitate.</p>
        <div xml:id="bb-d1e16037-Dd1e128" type="rationes-principales">
          <head xml:id="bb-d1e16037-Hd1e130">Rationes Principales</head>
          <p xml:id="bb-d1e16037-d1e133">Et quod a sensualitate, videtur. Auctoritate <name ref="#Lombard">Magistri</name> in littera : <quote xml:id="bb-d1e16037-Qd1e138">Secundum affectum
       sensualitatis Christus mori noluit, nec obtinuit quod secundum istum affectum
       petiit</quote>. Ergo videtur quod petitio illa ex voluntate sensualitatis processerit.</p>
          <p xml:id="bb-d1e16037-d1e142">Item, hoc ipsum ostenditur ex ordine verborum, cum dicit : <quote xml:id="bb-d1e16037-Qd1e144">Non sicut ego volo, sed
       sicut tu</quote> ; aut hoc dicit ratione voluntatis sensualitatis aut rationis. Quantum ad
      voluntatem rationis non dicit, quia illa erat per omnia divinae voluntati conformis : ergo
      hoc dicit quantum ad voluntatem sensualitatis : ex illa ergo voluntate procedebat postulatio
      orationis propositae.</p>
          <p xml:id="bb-d1e16037-d1e148">Item, nullus sapiens petit vel orat cotitrarium eius quod vult ; sed ratio volebat mori :
      ergo petitio de evasione mortis non erat petitio rationis ; et erat rationis vel
      sensualitatis : ergo sensualitatis.</p>
          <p xml:id="bb-d1e16037-d1e151">Item, peccatum est alicui petere quod est peccatum appetere ; sed appetere non mori
      peccatum esset ipsi voluntati rationali : ergo, si illud petivisset, peccasset. Sed non
      peccavit : ergo non petiit : ergo petitio illa fuit a voluntate sensuali.</p>
          <p xml:id="bb-d1e16037-d1e155">Sed contra : Oratio sic definitur : <quote xml:id="bb-d1e16037-Qd1e157">Oratio est ascensus intellectus in Deum</quote>
      ; sed sensualitatis non est ascendere in Deum : ergo sensualitatis non est orare : ergo
      praedicta oratio non potuit esse sensualitatis.</p>
          <p xml:id="bb-d1e16037-d1e161">Item, alio modo definitur oratio : <quote xml:id="bb-d1e16037-Qd1e163">Oratio est pius mentis affectus in Deum
       directus</quote> ; sed sensualitas non habet ferri in Deum : ergo quantum ad actum
      sensualitatis non consistit usus orationis.</p>
          <p xml:id="bb-d1e16037-d1e167">Item, solius rationis est conferre ; sed praedicta oratio fuit cum collatione quadam, sicut
      patet, cum dicitur : Non sicut ego volo, sed sicut tu : ergo non processit a sensualitate,
      sed a ratione.</p>
          <p xml:id="bb-d1e16037-d1e170">Item, solius rationis est futura praecognoscere ; sed oratio illa, qua petebatur calix
      futurus transferri, erat ex futurorum praecognitione : ergo non erat sensualitatis, sed
      rationis.</p>
        </div>
        <div xml:id="bb-d1e16037-Dd1e174">
          <head xml:id="bb-d1e16037-Hd1e176">Conclusio</head>
          <head xml:id="bb-d1e16037-Hd1e179" type="question-title">Christi oratio in horto ad Patrem quoad materiam fuit
      sensualitatis , sed quoad formam fuit rationis.</head>
          <p xml:id="bb-d1e16037-d1e182">Respondeo : Dicendum quod de praedicta oratione est loqui dupliciter : aut quantum ad
      materiam aut quantum ad formam. Si loquamur de ipsa quantum ad materiam, apposita, cum
      materia orationis respiciat desiderium petentis, talis petitio fuit petitio sensualitatis,
      cuius desiderium erat ad non moriendum. Si autem loquamur de praedicta oratione quantum ad
      formam, sic, cum forma petitionis respiciat discretionem proponentis, et talis modus
      proponendi sit ad discretionem rationis, concedendum est quod talis oratio fuerit voluntatis
      rationalis.</p>
          <p xml:id="bb-d1e16037-d1e185">Et per hoc patet responsio ad quaestionem propositam et etiam ad obiecta; ad quaeslionem
      propositam, quia non est simpliciter concedendum, quod talis oratio fuerit simpliciter
      rationis vel simpliciter sensualitatis, sed quodam modo huius, quodam modo illius :
      sensualitatis quantum ad materiam, sed rationis quantum ad formam ; item sensualitatis ut
      moventis, sed rationis ut proponentis ; item, sensualitatis ut pro quo, sed rationis ut a
      quo. Unde bene et recte consuevit dici quod ratio fuerit advocatus sensualitatis. Secundum
      hoc dissolvi possunt rationes ad utramque partem, quoniam procedunt his duabus viis, sicut
      patet aspicienti.</p>
          <p xml:id="bb-d1e16037-d1e188">Sed tunc restat quaestio : cum ratio sciret sensualitatem in hac petitione nec exaudiendam
      nec dignam exaudiri, utpote quia petebat contrarium divini propositi, quomodo hanc
      petitionem proposuit et pro ea allegavit ? Et dicendum est ad hoc quod huius fuit ratio
      triplex. Prima, ad manifestationem veritatis naturae assumptae, quae naturaliter refutabat
      passionem : et in hoc erudivit nostram fidem. Secunda vero, ad confirmandam nostram
      imbecillitatem, ut non diffidamus, si passionum pericula exhorremus : et in hoc erexit
      nostram spem. Tertio, ut ostenderet voluntatem nostram divinae voluntati esse per omnia
      subiciendam, quod ostendit in conditione apposita, non sicut ego volo, sed sicut tu : et in
      hoc ordinavit in nobis caritatem, quae affectum nostrum divinae voluntati per omnia conatur
      subicere. Unde magis oravit pro nobis in illa oratione quam oraret pro se. Et attendendum
      est quod ratio in petitione illa servavit formam prudentis et fidelis advocati, qui
      desiderium sensualitatis proponit, servata tamen forma iuris. Dictat enim ius divinum quod
      omnis appetitus debet esse Deo subiectus. Et per hoc patet determinatio obiectorum, patet
      etiam praedictae orationis finis et utilitas.</p>
        </div>
      </div>
    </body>
  </text>
</TEI>