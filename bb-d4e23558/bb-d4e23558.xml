<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e23558">
        <head xml:id="bb-d4e23558-Hd1e108">Quaestio 3</head>
        <head xml:id="bb-d4e23558-Hd1e111" type="question-title">Utrum teneamur confiteri omnem peccati circumstantiam.</head>
        <p xml:id="bb-d4e23558-d1e114">Tertio quaeritur, utrum teneamur confiteri omnem peccati circumstantiam.</p>
        <div xml:id="bb-d4e23558-Dd1e117" type="rationes-principales">
          <head xml:id="bb-d4e23558-Hd1e119">Rationes principales</head>
          <p xml:id="bb-d4e23558-d1e122">Et quod sic, videtur : Quia <name ref="#Augustine">Augustinus</name> dicit sic, in
              <ref xml:id="bb-d4e23558-Rd1e127">libro De poenitentia</ref>, enarrans multiplicia genera circumstantiarum :
              <quote xml:id="bb-d4e23558-Qd1e130">Omnis, inquit, ista varietas confitenda est et deflenda</quote>.</p>
          <p xml:id="bb-d4e23558-d1e134">Item, ratione videtur, quia confessio maxime fit ad sciendam peccati quantitatem, quia
            imponenda est poenitentia secundum mensuram et aestimationem peccati, sicut dicitur
            Levitici 5, 18 ; sed penes circumstantias consistit peccati quantitas : ergo necesse est
            eas confiteri. Prima manifesta est ; secunda probatur per hoc quod dicit <name ref="#Bernard">Bernardus</name>, quod nugae in ore sacerdotis blasphemiae sunt. Hoc
            autem non dicit nisi propter aggravationem peccati : ergo etc.</p>
          <p xml:id="bb-d4e23558-d1e140">Item, in confessione necesse est genus peccati aperiri ; sed genus peccati variatur per
            circumstantias, sicut patet : cognoscere enim non suam, quae soluta est, fornicatio est
            ; cognoscere non suam, quae habet virum, est adulterium : ergo necesse est confiteri
            circumstantias.</p>
          <p xml:id="bb-d4e23558-d1e143">Item, confessio potissime fit ad erubesceritiam ; sed maior est erubescentia in
            confessione circumstantiarum adiacentium quam etiam in enarratione actus : ergo videtur
            quod potissime circa circumstantias in confessione insistendum est.</p>
          <p xml:id="bb-d4e23558-d1e147">Item, confessio principaliter fit ad accusationem peccantis ; sed accusatio actionis
            est ex circumstantiis. Unde <ref xml:id="bb-d4e23558-Rd1e149">Tullius in I Rhetoricae</ref> : <quote xml:id="bb-d4e23558-Qd1e152">Circumstantiae
              sunt a quibus trahuntur argumenta accusationis vel defensionis</quote>. Et
              <ref xml:id="bb-d4e23558-Rd1e155">Boethius in IV</ref> : <quote xml:id="bb-d4e23558-Qd1e158">Circumstantiae sunt quae quaestionem rhetoricam
              faciunt de laude et vituperio personae</quote>.</p>
          <p xml:id="bb-d4e23558-d1e162">Item, strictius est divinum iudicium quam humanum ; sed in humano iudicio modo fit
            inquisitio et responsio de circumstantiis ; unde non est sufficiens quaerere de actu :
            ergo multo fortius in iudicio divino. Sed hoc est iudicium poenitentiae : ergo etc.</p>
          <p xml:id="bb-d4e23558-d1e165">Item, diligentius curandus est morbus spiritualis quam corporalis, sicut magna
            diligentia est habenda circa spiritum et maior quam circa corpus ; sed morbus corporalis
            non detegitur sufficienter nisi etiam circumstantiae detegantur : ergo etc.</p>
          <p xml:id="bb-d4e23558-d1e168">Contra : Translato principali, necesse est quod transferatur annexum, sicut Apostolus
            dicit ad Hebraeos 7, 12 : <quote xml:id="bb-d4e23558-Qd1e170" source="http://scta.info/resource/hebr7_12">Translata sacerdotio, necesse est ut
              Legis translatio fiat</quote>. Sed peccatum est principale : ergo, si per confessionem
            Dominus transfert peccatum, pari ratione et circumstantiam.</p>
          <p xml:id="bb-d4e23558-d1e174">Item, circumstantiae sunt infinitae nobis ; et nullus tenetur ad illud quod sibi est
            impossibile : ergo non tenetur circumstantias peccati recolligere et referre.</p>
          <p xml:id="bb-d4e23558-d1e177">Item, non est necesse quod peccatori imponat sacerdos ita gravem poenam sicut exigit
            culpa, immo tota die imponuntur multo minores. Ergo pari ratione non est necesse quod
            peccator confiteatur se ita graviter peccasse sicut peccavit.</p>
          <p xml:id="bb-d4e23558-d1e181">Item, si tenetur confiteri circumstantias ad sciendam quantitatem peccati, sed
            quantitas peccati non scitur nisi sciantur circumstantiae alleviantes sicut aggravantes,
            et circumstantiae defendentes sicut accusantes : ergo homo tenetur in confessione se
            ipsum excusare ; sed hoc est falsum : ergo etc.</p>
          <p xml:id="bb-d4e23558-d1e184">Item, videtur quod circumstantia non augeat quantitatem, quia in bonis quantitas meriti
            non causatur ex circumstantiis, sed ex quantitate amoris quo convertitur homo ad Deum :
            ergo pari ratione, cum peccatum sit aversio, quantitas peccati consistit in libidine
            sive contemptu cordis ; non ergo in circumstantia exteriori.</p>
          <p xml:id="bb-d4e23558-d1e187">Item, videtur quod non det speciem peccato, quia omne illud quod dat speciem et formam,
            debet esse essentiale et intrinsecum et unicum ; sed circumstantiae sunt extrinsecae et
            accidentales et variabiles : ergo nulla circumstantia trahit in genus peccati novum :
            non ergo videtur quod oporteat circumstantias confiteri.</p>
          <p xml:id="bb-d4e23558-d1e190">Est igitur quaestio, quas oporteat confiteri et quas non.</p>
        </div>
        <div xml:id="bb-d4e23558-Dd1e194">
          <head xml:id="bb-d4e23558-Hd1e196">Conclusio</head>
          <head xml:id="bb-d4e23558-Hd1e199" type="question-title">Confessio circumstantiarum speciem mutantium necessaria est,
            aggravantium est congrua, alleviantium vero potius incongrua</head>
          <p xml:id="bb-d4e23558-d1e202">Respondeo : Dicendum quod circumstantiae, quae attingunt peccatum, quaedam sunt
            alleviantes, quaedam in aliud genus trahentes, quaedam aliquo modo aggravantes.
            Circumstantias in aliud genus trahentes confiteri est necessarium, quoniam genus peccati
            confiteri oportet. Circumstantias vero alleviantes confiteri non est bonum, nisi propter
            hoc ut satisfiat alienae inquisitioni vel ut provideatur eius scandalo et perturbationi,
            utpote si timeret confessorem ex hoc accipere occasionem ad malum ; vel si etiam tantum
            diminuat ut sit in genere venialis, sicut comedere carnes in Quadragesima propter
            infirmitatem, ita tamen quod a latere non sit gulositas aliqua. Et ratio huius est, quia
            in confessione non debet peccator se excusare sed accusare. De circumstantiis autem quae
            aggravant, si genus peccati non mutatum est, est inter doctores opinio diversa.</p>
          <p xml:id="bb-d4e23558-d1e205">Quidam enim dicunt quod poenitentes tenentur confiteti ; sed praeceptum affirmativum
            est et obligat non ad semper, sed pro loco et tempore, scilicet quando eas cognoscit,
            sive per se sive per inquisitionem alienam. Unde sapiens et intelligens tenetur eas
            confiteri absque inquisitione, simplex tenetur si ab eo inquiratur.</p>
          <p xml:id="bb-d4e23558-d1e208">Alii dicunt quod non tenemur ad confessionem harum circumstantiarum tentione
            necessitatis, sed de bono et aequo ; et quanto magis sapientes et perfecti, tanto magis
            debent distinctius eas explicare ; sed non tenentur ad hoc nisi forte ex propria
            conscientia obligentur. Hanc positionem credo probabiliorem.</p>
          <p xml:id="bb-d4e23558-d1e212">Unde dicendum quod confessio circumstantiarum in aliud genus trahentium spectat ad
            confessionem quantum ad necessitatem ; confessio vero aggravantium quantum ad
            congruitatem ; confessio vero alleviantium potius facit incongruitatem ; et hoc
            intelligatur, exceptis casibus praedictis.</p>
          <p xml:id="bb-d4e23558-d1e215">Omnes igitur rationes probantes circumstantias esse confitendas sunt congruitatis
            quantum ad aggravantes ; aliter, si velint probare necessitatem, ab insufficienti
            procedunt : illa excepta quae est de circumstantia trahente in aliud genus.</p>
        </div>
        <div xml:id="bb-d4e23558-Dd1e220">
          <head xml:id="bb-d4e23558-Hd1e222">Ad rationes</head>
          <p xml:id="bb-d4e23558-d1e225">1-7. Unde verbum <name ref="#Augustine">Augustini</name> consilium est. Et quod
            obicitur de quantitate et erubescentia et accusatione et diligentia habenda, non
            concludunt nisi quod competentius fiat, si exprimatur cuiuslibet peccatf
            circumstantia.</p>
          <p xml:id="bb-d4e23558-d1e231">Quod obicitur in contrarium, quod non oportet eas confiteri, concedendum est.</p>
          <p xml:id="bb-d4e23558-d1e234">Tamen illud quod obicit, quod circumstantiae alleviantes sunt confitendae etc.,
            dicendum quod non est simile, quia aggravantes non tantum oportet confiteri propter
            quantitatem peccati, verum etiam propter erubescentiam et accusationem.</p>
          <p xml:id="bb-d4e23558-d1e237">Ad illud quod obicitur, quod non augent quantitatem, dicendum quod non augent
            principaliter, sed quia augent contemptum vel libidinem. Nec est simile de bono ; quia
            enim boni sumus, bona facimus ; unde quantitas bonitatis venit ab habitu intrinseco, sed
            quantitas malitiae ab actu ; quia enim mala facimus, mali sumus.</p>
          <p xml:id="bb-d4e23558-d1e241">Ad illud quod obicitur, quod non mutat speciem, dicendum quod est esse naturae et est
            esse moris. Et aliquid est alicui accidentale secundum esse naturae, quod tamen est
            essentiale secundum esse moris ; et quamvis circumstantiae sint accidentales actui
            secundum esse naturae, tamen essentiales sunt secundum laudem et vituperium, quae laus
            venit ex parte maris vel eius contrarium. Et si tu obicias, quod non debent dici
            circumstantiae, dicendum quod aliqua est circumstantia respectu esse naturalis, quae non
            est circumstantia respectu peccati, sed forma, utpote furti, accipere rem non suam,
            invito domino. Aliquando circumstantia est accidentalis respectu actus quantum ad esse
            naturae et in quantum peccatum, quia sine, ea nihilominus est peccatum, sicut accipere
            rem alienam et sacram de loco sacro, et ita est circumstantia et forma ; sed
            circumstantia respectu peccati furti, quia sine ea poterat esse furtum, sed forma
            respectu sacrilegii.</p>
        </div>
      </div>
    </body>
  </text>
</TEI>