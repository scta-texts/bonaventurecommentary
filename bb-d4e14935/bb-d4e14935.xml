<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubium</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubium</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e14935">
        <head xml:id="bb-d4e14935-Hd1e108">Dubium</head>
        <div xml:id="bb-d4e14935-Dd1e111">
          <head xml:id="bb-d4e14935-Hd1e113">Dub. I</head>
          <p xml:id="bb-d4e14935-d1e116">In parte ista sunt dubitationes circa litteram. Et primo de hoc quod dicit, quod in hoc
            Sacramento fit memoria illius quod factum est semel. Si enim hoc verum est, ergo tantum
            semel deberet fieri ab uno sacerdote et semel manducari. Item, Baptismus, quia
            significat passionem Christi, non iteratur : ergo nec illud Sacramentum.</p>
          <p xml:id="bb-d4e14935-d1e119">Respondeo : Sicut dicit <name ref="#Lombard">Magister</name> in littera, hic
            significatur passio Christi tamquam in signo et tamquam in signo rememorativo ; et
            quoniam frequenter rememorari debemus Christi semel passi, ideo illud Sacramentum
            iteratur pluries. Sed si tunc obicias de sacramento Baptismi, dicendum quod non est
            simile, quia Baptismus significat passionem, prout nos per illam morimur peccato
            originali quod traximus ab Adam, et hoc non facit passio in quolibet nisi semel ; hinc
            est quod Baptismus non potest iterari, et si quis iterat, facit contumeliam Sacramento.
            In hoc autem significatur Christus passus ut nos reficiens ; et quoniam saepe reficit in
            omni memoratione, ideo saepe iteratur illud sacramentum sine contumelia. Nec dicitur
            proprie iterari sacramentum, sed frequentari, quoniam unum et idem continetur in hostia
            hesterna et hodierna ; tunc autem iteraretur, si super eamdem hostiam fieret itera. tio
            formae ; et hoc non posset fieri scienter absque peccato.</p>
        </div>
        <div xml:id="bb-d4e14935-Dd1e126">
          <head xml:id="bb-d4e14935-Hd1e128">Dub. II.</head>
          <p xml:id="bb-d4e14935-d1e131">Item quaeritur de hoc quod dicit, quod quotidie offerimus ad recordationem mortis. Est
            enim instantia in die Veneris sancto, quando sacerdos non conficit nec sacrificium
            offert. Et videtur quod tunc magis deberet. Si enim hoc est memoriale passionis, ergo,
            cum illo die specialiter memoria habeatur, videtur quod tunc magis esset
            conficiendum.</p>
          <p xml:id="bb-d4e14935-d1e134">Item, quaeritur iuxta hoc : quare Sacramentum reservatur sub forma panis, non vini
            ?</p>
          <p xml:id="bb-d4e14935-d1e137">Et respondetur ad primum quod aliud est conficere sive consecrare, aliud est offerre ;
            et quamvis in illo die non fiat confectio, fit tamen oblatio, quia sacerdos corpus in
            praecedenti die consecratum offert in altari. Si vero quaeras : quare fit oblatio et non
            consecratio ? respondetur quod oblatio sive sumptio fit a sacerdote, ne oratio
            dominicalis, quae dicitur quotidie et illo die ab Ecclesia, in qua petitur : Panem
            nostrum quotidianum etc. vacua fiat. Sed consecratio non fit, sed reservatio, propter
            hoc quod in illo die fuit Dominus passus in propria effigie, non in signo. Et quia tota
            dies est memoriale passionis et totum officium, ideo non fit consecratio a Coena usque
            ad Sabbatum, in quo est memoria resurrectionis ; unde cantatur Missa de
            resurrectione.</p>
          <p xml:id="bb-d4e14935-d1e140">Quod quaeritur de sanguine , quare non reservatur ? aliqui dicunt quod non oportet,
            quia vinum quod sacerdos ponit in calicem per appositionem corporis consecratur. Sed
            illud non potest habere veritatem, sicut probari potest de facili, quia nullo modo fit
            transsubstantiatio sine verbo. Et ideo dicunt alii quod triplici de causa non reservatur
            : una est ptopter periculum effusionis ; alia propter verbum Domini quod dixit super
            calicem : Non bibam de hoc genimine etc., et ideo non sumit sanguinem sacerdos a Coena
            usque ad resurrectionem ; tertia est, quia sacerdos magis sumit ad refectionem quam ad
            significationem, et quia totus Christus est perfecte sub specie panis, quamvis non
            perfecte significetur, ideo solum in specie panis sumit et solum sacrificium sive
            Sacramentum corporis reservatur.</p>
        </div>
        <div xml:id="bb-d4e14935-Dd1e144">
          <head xml:id="bb-d4e14935-Hd1e146">Dub. III</head>
          <p xml:id="bb-d4e14935-d1e149">Item quaeritur de hoc quod dicit, quod semel immolatus est Christus. Si enim semel
            immolatus et Christus, videtur quod saltem in die non liceat sacerdoti pluries
            conficere. Quaeritur ergo, quomodo liceat sacerdoti pluries conficere et sumere in eodem
            die, cum populo non liceat nisi semel ; et videtur quod magis sit licitum populo, cum
            minus sit horum alterum, scilicet sumere, quam utrumque, scilicet conficere et
            sumere.</p>
          <p xml:id="bb-d4e14935-d1e152">Respondeo : Dicendum quod propter reverentiam Sacramenti sunt duo instituta circa modum
            sumendi hoc sacramentum, scilicet quod sumatur ieiuno stomacho et quod tantum semel, ut
            ab aliis cibis discernatur. In primo communicat sacerdos et populus ; oportet enim quod
            sacerdos ieiunus sit sicut populus ; et hoc habetur in quadam Decretali De celebratione
            Missarum, Ex parte vestra ; et infra : Semper sacerdos vino perfundere debet, postquam
            accepit totum Eucharistiae sacramentum, nisi cum eodem die aliam Missam celebrare
            debuerit, ne, si forte vinum perfusionis acciperet, aliam celebrationem impediret. Sed
            in alio differt, quia alicui bis communicari non licet, sed licitum est sacerdoti,
            propter hoc quod est persona communis et debet celebrare Missam omni populo : Et quia
            potest esse quod unus sacerdos propter tenui, tatem et vicinitatem deservit duabus
            ecclesiis vel quia in eadem ecclesia propter solemnitatem officii oportet plures Missas
            cantari, sicut in Nativitate Domini, et quandocumque celebrant tenentur communicare :
            ideo indultum est eis plures Missas celebrare in eodem die et pluries hoc Sacramentum
            sumere.</p>
        </div>
        <div xml:id="bb-d4e14935-Dd1e156">
          <head xml:id="bb-d4e14935-Hd1e158">Dub. IV.</head>
          <p xml:id="bb-d4e14935-d1e161">Item quaeritur de hoc quod dicit <name ref="#Augustine">Augustinus</name>, quod
            quotidie peccamus peccatis, sine quibus haec mortalis infirmitas duci non potest.
            Videtur enim male dicere, quia <quote xml:id="bb-d4e14935-Qd1e166">nullus peccat in eo quod vitare non
            potest</quote>. Ergo talia non videntur esse peccata.</p>
          <p xml:id="bb-d4e14935-d1e170">Respondeo : Dicendum quod ad hoc potest dupliciter responderi : uno modo, quod, quamvis
            non possint vitari generaliter et universaliter, possunt tamen vitari particulariter hoc
            et illud ; et ponitur exemplum in navi in quam ingreditur aqua. Sed quomodo possunt
            vitari motus qui veniunt ex surreptione, etiam in particulari, difficile est dicere. Et
            ideo alius modus est dicendi quod est distinguendum in necessitate et in peccato. Est
            enim necessitas ex naturae institutione et est necessitas ex corruptione. Prima est data
            ; secunda est quam incurrit homo ex culpa. Prima necessitas omnino excludit culpam ;
            secunda vero excludit culpam actualem mortalem, non tamen venialem. Unde, sicut vult
              <name ref="#Augustine">Augustinus</name>, De perfectione iustitiae hominis,
              <quote xml:id="bb-d4e14935-Qd1e175">quia homo noluit vitare peccatum, cum potuit, inflictum est ei non posse, cum
              velit</quote>.</p>
        </div>
      </div>
    </body>
  </text>
</TEI>