<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e2527">
        <head xml:id="bb-d4e2527-Hd1e108">Dubia</head>
        <div xml:id="bb-d4e2527-Dd1e111">
          <head xml:id="bb-d4e2527-Hd1e113">Dub. I.</head>
          <p xml:id="bb-d4e2527-d1e116">In parte ista sunt dubitationes circa litteram. Et primo de hoc quod dicit quod alia in
            remedium sunt contra peccatum. Videtur enim male dividere haec sacramenta ab invicem,
            quia omnia sacramenta sunt in remedium contra peccatum.</p>
          <p xml:id="bb-d4e2527-d1e119">Respondeo : Dicendum quod <name ref="#Lombard">Magister</name> non dicit simpliciter
            quod quaedam sunt in remedium ; sed dicit, quaedam sunt in remedium contra peccatum ; et
            alia sunt quae gratiam conferunt et ornant animam.</p>
          <p xml:id="bb-d4e2527-d1e125">Ex hac autem divisione, quam ponit hic <name ref="#Lombard">Magister</name>, innuitur
            sufficientia sacramentorum. Quaedam enim est medicina praeservativa, quae cavet a morbo,
            sed non liberat ; et talis est Matrimonium. Quaedam est curativa, et ista liberat per
            gratiam ; et haec variatur secundum triplicem gratiam scilicet baptismalem, et sic
            Baptismus ; poenitentialem, et sic Poenitentia ; finalem, et sic Unctio Extrema. Quaedam
            autem est medicina confortativa. Duplici autem ex causa indiget homo confortari : vel
            propter difficultatem pugnae, et sic Confirmatio ; vel propter lassitudinem itineris, et
            sic viaticum Eucharistiae ; Ordo autem est ad ministrandum utrumque et ad confortandum
            modo utroque. Vel sic : confortatio et fulcimentum est tripliciter : aut confortatione
            virtutis, et sic Confirmatio ; aut subministratione cibi, et sic eucharistia ; aut
            fulcimento alicuius subsidii ; et sic est Ordo. Et sic patet quod divisio Magistri est
            recta et patet etiam ex hoc divisio sacramentorum. Differt iste modus assignandi
            sufficientiam a praeassignato, quoniam ille accipitur penes morbos, hic vero penes modos
            curandi.</p>
          <p xml:id="bb-d4e2527-d1e131">Item, quaeritur : quare <name ref="#Lombard">Magister</name> sic ordinat ? Videtur enim
            quod ratio sua contradicat enumerationi quantum ad ordinem. Si enim Matrimonium est
            medicina praeservativa et prius etiam est institutum, videtur quod deberet primo de ipso
            agere. Similiter contra alia potest obici.</p>
          <p xml:id="bb-d4e2527-d1e138">Respondeo : Dicendum quod <name ref="#Lombard">Magister</name> bene ordinat ; et ratio
            sui ordinis patet sic. Sacramenta enim quaedam respiciunt communiter omnes, et sic sunt
            quinque praecedentia ; aut aliquos specialiter, et sic sunt duo sequentia, scilicet Ordo
            et Coniugium ; et sicut commune ante speciale, sic prima quinque ante duo ultima Ordo
            enim in quinque primis patet ex se. Baptismus enim est ad vulnerum curationem,
            Confirmatio ad curationis habitae conservationem, Eucharistia ad curationis habitae et
            conservatae promotionem ; et quia non omnes qui recipiunt conservant semper, ideo est
            Poenitentia ad reparationem ; quintum est Unctio Extrema ad ipsius consummationem. Et ex
            hoc patet ordo et sufficientia illorum quinque quae respiciunt communiter omnes. Quae
            autem respiciunt speciales status, duo sunt : aut enim respiciunt perfectos et sic est
            Ordo ; aut infirmos secundum congruentiam, et sic est Matrimonium ; praeponitur autem
            Ordo propter sacramenti dignitatem. Vel, Ordo est personarum generantium spiritualiter,
            Matrimonium vero personarum generantium corporaliter ; et utraque necessaria est
            Ecclesiae, sed prima est de principali intentione, secunda ex consequenti. Et ita patet
            ordo.</p>
        </div>
        <div xml:id="bb-d4e2527-Dd1e145">
          <head xml:id="bb-d4e2527-Hd1e147">Dub. II.</head>
          <p xml:id="bb-d4e2527-d1e150">Item quaeritur de hoc quod dicit quod haec sacramenta non debuerunt ante institui, quia
            ex ipsius morte et passione virtutem sortita sunt. Videtur enim male dicere, quia
            sacramenta Veteris Legis et fides totam virtutem iustificandi habebant ex morte Christi.
            Item, videtur quod magis ex resurrectione, quia ad Romanos 4, 25 dicitur : <quote xml:id="bb-d4e2527-Qd1e152" ana="#rom4_25">Resurrexit propter iustificationem nostram</quote>.</p>
          <p xml:id="bb-d4e2527-d1e156">Respondeo : Dicendum quod sacramenta Novae Legis magnam habent virtutem, quia eam
            habent a passione, non tantum promissa, sed etiam persoluta ; et persoluta astringit
            divinam misericordiam, ut liberalius praebeat ; et hoc non fuit nisi post mortem.</p>
          <p xml:id="bb-d4e2527-d1e159">Quod obicitur de resurrectione, dicendum quod meritum principaliter fuit in passione,
            sed significatio nostrae iustificationis a peccato significatur in morte et
            resurrectione, ut destruatur homo vetus et fiat novus.</p>
        </div>
        <div xml:id="bb-d4e2527-Dd1e163">
          <head xml:id="bb-d4e2527-Hd1e165">Dub. III.</head>
          <p xml:id="bb-d4e2527-d1e168">Item quaeritur de hoc quod dicit : Baptismum Christi Ioannes suo baptismo
            praenuntiavit. Quae necessitas fuerit huiusmodi praenuntiationis ? Si dicas ut
            assuefaceret, quaero similiter : quare alia sacramenta non habuerunt assuefactoria ? Si
            dicas quod Baptismus difficilior est ad credendum, hoc non solvit, quia Eucharistia
            magnae difficultatis est magnae efficaciae.</p>
          <p xml:id="bb-d4e2527-d1e171">Respondeo : Dicendum quod Baptismus congrue habuit praeambulum ; et ratio huius est
            quia est sacramentum primum et necessarium. Quia enim necessarium, oportebat omnes
            suscipere ; quia primum, ne homines inhabiles essent et imparati, oportebat quod
            praecederet aliquid simile. Non sic autem est in aliis sacramentis. Baptismus enim
            susceptus disponit ad cetera alia ; et ideo non indigent alia, immo assuefactorium
            Baptismi per consequens ad alia assuefacit.</p>
        </div>
        <div xml:id="bb-d4e2527-Dd1e175">
          <head xml:id="bb-d4e2527-Hd1e177">Dub. IV.</head>
          <p xml:id="bb-d4e2527-d1e180">Item quaeritur de hoc quod dicit quod hominis dictus est, quia nihil ibi agebatur quod
            non ageret homo. Videtur enim quod ratio illa nulla sit, quia dicitur Evangelium
            hominis, ut Ioannis et Matthaei, et tamen in Evangelio aliquid agitur quod non agit
            homo. Si dicas quod Evangelium dicitur nuntium et dicit quid exterius, et hoc est ipsius
            nuntiantis, non tantum mandantis ; obicitur de doctrina, quae dicitur esse docentis ; et
            tamen, ut dicit <name ref="#Augustine">Augustinus</name>, solus Deus docet intus.</p>
          <p xml:id="bb-d4e2527-d1e186">Respondeo : Dicendum quod doctrina dicitur Petri, non quia Petrus totum agat effective
            quod ibi fit, sed quia nihil ibi fit quod Petrus non faciat vel effective, sicut verbum
            exterius, vel dispositive, sicut est eruditio interior. Melius enim docet bonus clericus
            quam malus ; non sic melius baptizat bonus quam malus.</p>
        </div>
        <div xml:id="bb-d4e2527-Dd1e191">
          <head xml:id="bb-d4e2527-Hd1e193">Dub. V.</head>
          <p xml:id="bb-d4e2527-d1e196">Item quaeritur de quod dicit : Baptismus Ioannis in nomine venturi tradebatur. Videtur
            enim falsum, quia Ioannes sciebat iam Christum venisse, cum baptizavit ipsum : ergo non
            in nomine venturi, sed eius qui venit potius baptizavit vel baptizare debuit.</p>
          <p xml:id="bb-d4e2527-d1e199">Respondeo : Dicendum quod Dominus venisse dicitur quantum ad assumptionem carnis ; sed
            utilitas vel finis adventus determinatur quantum ad humani generis redemptionem et
            ipsius manifestationem ; et quoniam, licet Christus tunc assumpsisset carnem, tamen,
            quia nondum erat manifestatus, baptizabat in nomine venturi de futuro ; et ideo, quando
            Dominus se coepit per mirabilia manifestare, baptismus eius debuit cessare. Unde et
            Ioannes in carcere existens, volens ostendere discipulis suis suum ministerium impletum
            esse et baptismum cessasse, misit eos ad Christum, Matthaei 11, 3 : <quote xml:id="bb-d4e2527-Qd1e201" ana="#mt11_3">Tu es qui venturus es ?</quote> ut per verba Domini cognoscant discipuli venisse
            illum in cuius nomine baptizaverat Ioannes, et ideo, cum iam amplius non debeat dici
            venturus, sacramentum eius cessasse. Et haec est ratio quare Ioannes magis baptizavit in
            nomine venturi quam Christi, ut ostenderet baptismum suum ad tempus esse. Nam Christus
            semper Christus est, sed non semper venturus ; et ideo baptisma Christi, quod debuit
            semper durare, fuit in nomine Christi vel Trinitatis, sed baptisma Ioannis in nomine
            venturi.</p>
        </div>
      </div>
    </body>
  </text>
</TEI>