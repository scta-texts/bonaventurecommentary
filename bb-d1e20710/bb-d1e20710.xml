<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e20710">
        <head xml:id="bb-d1e20710-Hd1e119">III, D. 23, A. 2, Q. 2</head>
        <head xml:id="bb-d1e20710-Hd1e122" type="question-title">An fides informis si infusa an acquisita.</head>
        <p xml:id="bb-d1e20710-d1e125">Secundo quaeritur de fide informi quantum ad originem, et quaeritur, utrum fides informis sit
    infusa an acquisita.</p>
        <div xml:id="bb-d1e20710-Dd1e128" type="rationes-principales">
          <p xml:id="bb-d1e20710-d1e130">Et quod infusa, videtur. I ad Corinthios 12, 9 : <quote xml:id="bb-d1e20710-Qd1e132">Alii datur fides in eodem
       Spiritu</quote> etc. ; et constat quod Apostolus ibi loquitur de donis gratiae gratis
      datae. Ergo loquitur de fide, circumscripta caritate ; et haec est fides informis : ergo
      fides informis est a Spiritu Sancto.</p>
          <p xml:id="bb-d1e20710-d1e136">Item, I ad Corinthios 13, 2 : <quote xml:id="bb-d1e20710-Qd1e138">Si habuero fidem, ita ut montes transferam</quote>,
      ibi Glossa : Quae fides donum Dei dici potest, quia in malis quaedam dona Dei sunt. Si ergo
      illa est fides informis, ergo fides informis est a dono Dei.</p>
          <p xml:id="bb-d1e20710-d1e142">Item, ad Romanos 8, 15 : <quote xml:id="bb-d1e20710-Qd1e144">Non accepistis spiritum servitutis iterum in
      timore</quote>, Glossa : Est timor servilis et filialis, et uterque est a Spiritu Sancto. Si
      ergo timor servilis est donum Spiritus Sancti, et timor servilis oritur ex fide informi,
      ergo fides informis est donum Spiritus Sancti.</p>
          <p xml:id="bb-d1e20710-d1e148">Item, per nullum habitum naturalem vel acquisitum elevatur intellectus supra se ; sed per
      habitum fidei informis elevatur intellectus supra se, ut assentiat primae Veritati propter
      se et super omnia : ergo habitus fidei informis non est acquisitus vel innatus ; et est
      acquisitus vel innatus vel infusus : ergo est habitus infusus.</p>
          <p xml:id="bb-d1e20710-d1e151">Item, quod potest in ea quae sunt contra naturam nec est a natura nec est ab acquisitione ;
      sed habitus fidei informis potest in miracula facienda, sicut patet per Evangelia quod mali
      faciunt miracula, et expresse dicitur Matthaei 7, 22 et I ad Corinthios 13, 2 : igitur fides
      informis nec est innata nec acquisita. Sequitur ergo quod sit infusa.</p>
          <p xml:id="bb-d1e20710-d1e155">Sed contra : <ref xml:id="bb-d1e20710-Rd1e157">Ad Romanos 10, 11</ref> : 
            <quote xml:id="bb-d1e20710-Qd1e157" source="http://scta.info/resource/rom10_17">Fides est ex auditu</quote>, sed quae novimus
      audiendo ab aliis, novimus per acquisitionem : ergo, si fidem habemus per auditum, fidem
      habemus per acquisitionem.</p>
          <p xml:id="bb-d1e20710-d1e161">Item, 
            <name ref="#Augustine">Augustinus</name> : 
            <quote xml:id="bb-d1e20710-Qd1e166">Quod credimus, debemus auctoritati ; quod intelligimus,
       rationi</quote>. Sed doctrina, quae auctoritati alienae innititur, ab alio acquiritur : si
      ergo cognitio fidei innititur auctoritati, videtur quod per acquisitionem habeat in nobis
      oriri.</p>
          <p xml:id="bb-d1e20710-d1e170">Item, alias virtutes informes possumus habere per acquisitionem, sicut continentiam et
      iustitiam. Ergo pari ratione videtur quod et fidem informem per acquisitionem similiter
      possumus habere.</p>
          <p xml:id="bb-d1e20710-d1e173">Item, aliquis transiens de infidelitate ad haeresim credit aliquos articulos fidei, et hoc
      quidem sine aliqua infusione habitus, cum Deus non infundat haeresim, sed per solam
      acquisitionem. doctrinae ; sed qua ratione potest cognoscere unum articulum, eadem ratione
      potest cognoscere alterum : ergo, si per acquisitionem potest cognoscere aliquos, eadem
      ratione videtur quod possit cognoscere omnes. Ergo videtur quod fides informis de omnibus
      articulis per acquisitionem possit haberi.</p>
          <p xml:id="bb-d1e20710-d1e176">Item, si fides informis est habitus infusus, cum habitus infusi ita infundantur parvulis
      sicut adultis, ita erit habitus fidei informis in parvulo baptizato sicut est in Christiano
      iam provecto ; sed in Christiano iam provecto, si peccet mortaliter, nihilominus tamen
      remanet in eo fides informis, esto quod nihil ultra addiscat : ergo pari ratione parvulus,
      si peccet cum ad adultam aetatem pervenerit, fidem informem habebit, si nihil ab aliis
      doceatur ; et hoc est manifeste falsum, quia, si talis poneretur inter Saracenos antequam
      aliquid didicisset, nihil plus haberet de fide quam si nunquam baptizatus fuisset.</p>
        </div>
        <div xml:id="bb-d1e20710-Dd1e183">
          <head xml:id="bb-d1e20710-Hd1e182">Conclusio</head>
          <head xml:id="bb-d1e20710-Hd1e185" type="question-title">Fides informis quoad suum formale, et ut est virtus, est donum
      divinum et habitus infusus.</head>
          <p xml:id="bb-d1e20710-d1e188">Respondeo : Ad praedictorum intelligentiam est notandum quod, cum credere, sicut dicit
      <name ref="#Augustine">Augustinus</name> sit <quote xml:id="bb-d1e20710-Qd1e193">cogitare cum assensione</quote>, ad hoc quod habitus fidei plene et
      integre habeatur, necesse est quod intellectus instruatur de credibilibus ut possit illa
      cogitare, et inclinetur ut possit illis assentire. Et primum quidem est materiale in fide,
      secundum vero est formale, et utrumque reperitur tam in fide informi quam in fide formata.
      Non enim dicitur informis, quia careat omni forma, sed quia caret forma gratiae gratum
      facientis.</p>
          <p xml:id="bb-d1e20710-d1e197">Cum ergo quaeritur, utrum fides sit habitus acquisitus vet infusus, respondendum est quod,
      si loquamur de fide quantum ad illud quod est materiate in ea, videlicet quantum ad
      cognitionem illam qua cogn.oscimt.is qui sunt articuli fidei, et scimus <quote xml:id="bb-d1e20710-Qd1e199">quid est quod
       per nomen dicitur</quote> : sic concedendum est quod fides est per auditum et per
      acquisitionem secundum legem communem. Nemo enim scit qui et quot sint articuli fidei, nisi
      didicerit legendo vel audiendo, nisi forte hoc habeat per privilegium speciale.</p>
          <p xml:id="bb-d1e20710-d1e203">Si autem loquamur de fide quantum ad formale ; videlicet quantum ad illud quod facit
      assentire, sic dicendum est quod quaedam fides informis est per acquisitionem, quaedam per
      infusionem. Nam quidam assentiunt veritati auditae moti humana persuasione, utpote propter
      amorem et reverentiam dicentis vel propter miracula vel propter rationes et argumenta ; et
      talis fides est simpliciter acquisita nec dicenda est habere rationem virtutis, quia nullius
      est vigoris nec roboris, sublata de medio ipsa humana ratione. Quidam autem assentiunt
      veritati fidei propter divinam illustrationem, sicut illi qui innituntur primae Veritati
      super omnia et propter se, sicut multi Christiani qui caritatem non habent ; et in talibus
      fides est per infusionem. Voluntarie enim assentiunt, concomitante divina illuminatione :
      illuminatione, inquam, quae rationem elevat in his quae sunt supra ipsam. Unde sicut
      illuminationem ad futura praecognoscenda dicimus esse infusam propter hoc quod in ipsa
      elevatur anima supra ea quae sunt ei naturalia, sic intelligendum est etiam in parte ista.
      Concedendum est igitur fidem informem, secundum quod virtus est, esse donum divinitus
      collatum et habitum infusum. Unde concedendae sunt etiam rationes quae hoc ostendunt.</p>
        </div>
        <div xml:id="bb-d1e20710-Dd1e211">
          <head xml:id="bb-d1e20710-Hd1e210">Ad Rationes</head>
          <p xml:id="bb-d1e20710-d1e213">Ad illud ergo quod primo obicitur in contrarium, quod fides est ex auditu, dicendum quod
      illud dicitur de fide,. non ratione eius quod est formale et completivum, sed ratione eius
      quod est materiale, utpote ratione illius cognitionis qua cognoscitur quid est quod per
      nomen dicitur, quae communiter non habetur nec in fide formata nec in informi nisi per
      acquisitionem. Aliter etiam videtur aliquibus esse dicendum quod illud verbum Apostoli
      intelligitur de fide informi quae innititur humanae rationi, quae quidem non habet in se
      rationem virtutis. Sed primus modus dicendi rationabilior esse videtur, considerato
      intellectu Apostoli.</p>
          <p xml:id="bb-d1e20710-d1e216">Ad illud quod obicitur, quod credere debetur auctoritati, dicendum quod credere, secundum
      quod est actus fidei-virtutis, debetur auctoritati, non cuilibet, sed auctoritati divinae,
      cui quidem auctoritati nemo assentit propter se et super omnia nisi per divinam
      illuminationem ; et sic talis credulitas non est acquisita, sed infusa. Illa vero credulitas
      quae innititur rationi creatae principaliter, non spectat ad ipsam fidem secundum quod fides
      est virtus ; et de hac verum est quod potest esse per acquisitionem. Unde attendendum est
      quod dupliciter potest aliquis per fidem suam inniti Sacrae Scripturae : aut quia credit
      Sacram Scripturam a Spiritu Sancto fuisse inspiratam et editam, iuxta quod dicitur II Petri
      1, 21 : <quote xml:id="bb-d1e20710-Qd1e218">Spiritu Sancto inspirati, locati sunt sancti Dei homines</quote>, et sic
      talis credulitas spectat ad fidem-virtutem ; aut ideo credit Sacrae Scripturae, quia patres
      sui crediderunt, a quorum semitis non vult recedere, et hoc modo humanam respicit rationem,
      nec est talis credulitas fidei-virtutis, sed potius cuiusdam assuetudinis.</p>
          <p xml:id="bb-d1e20710-d1e222">Ad illud quod obicitur, quod aliae virtutes informes habentur per acquisitionem, dicendum
      quod non est simile, pro eo quod actus aliarum virtutum concordant ipsi rationi secundum
      naturale dictamen. Unde iustitia naturalis dirigit ad opera virtutum politicarum ; non sic
      autem est de fide, quae dirigit ad aliqua credenda quae sunt praeter et contra et supra
      iudicium rationis ; ideo non sic subiacet nostrae acquisitioni secundum quod aliae virtutes
      morales.</p>
          <p xml:id="bb-d1e20710-d1e225">Ad illud quod obicitur, quod aliquis de infidelitate transiens ad haeresim acquirit
      cognitionem aliquorum articulorum, dicendum quod non est simile, quia sicut idem ipsum
      potest amari amore divinitus infuso et amore etiam innato et libidinoso, et multum refert
      utrum aliquid sic vel sic ametur ; sic etiam intelligendum est in cognitione quod idem ipsum
      aliter et aliter potest credi : vel ex persuasione veritatis humanae vel ex illustratione
      Veritatis aeternae. Et haeretici quidem si cognoscunt aliquos articulos, hoc est ex quadam
      persuasione humanae rationis, immo fictionis suae ; et si secundum illam omnibus articulis
      fidei assentirent, adhuc tamen virtutem fidei non haberent, cuius est intellectum in Christi
      obsequium captivare. Ideo non est simile de cognitione articulorum in viro fideli et in viro
      infideli ; et pro tanto non sequitur, quodsi illa cognitio in haereticis est acquisita ;
      quod propter hoc in fidelibus non sit infusa. Si quis tamen de fideli et Catholico fiat
      haereticus et remaneat sibi cognitio alicuius articuli, non habet eam omnino per
      acquisitionem ; nec tamen dicendus est habere virtutem, quia ibi illuminatio prior permixta
      est quodam modo falsitati erroris, et ideo non habet perfectionem com petentem virtuti.</p>
          <p xml:id="bb-d1e20710-d1e229">Ad illud quod obicitur de parvulo, qui cadit de gratia antequam aliquid de fide acquirat,
      dicendum quod parvulus habet habitum fidei quantum ad illud quod est in ea formale ; habet
      enim aliquid quo promptus erit et facilis ad assentiendum omnibus articulis fidei, si ei
      proponantur cum ad adultam aetatem pervenerit. Caret tamen ea cognitione quae est materialis
      respectu fidei, sine qua, etsi illud formale possit in animam parvuli infundi, non tamen
      potest radicari et stabiliri. Et propterea, si, cum ad adultam aetatem pervenerit,
      proponatur ei error sub ratione credibili, facillime expellitur habitus fidei, et ita de
      facili assentit ac si habitum fidei nunquam habuisset, propter hoc quod liberum arbitrium
      propter inassuetudinem nescit illo uti et ille habitus non fuit in potentia radicatus,
      quamvis esset in ea infusus. De hoc autern in quarto libro habetur sufficientius.</p>
        </div>
      </div>
    </body>
  </text>
</TEI>