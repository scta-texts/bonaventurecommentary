<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e42624">
        <head xml:id="bb-d4e42624-Hd1e108">Quaestio 3</head>
        <head xml:id="bb-d4e42624-Hd1e111" type="question-title">Usque ad quem gradum se extendat impedimentum
          consanguinitatis.</head>
        <p xml:id="bb-d4e42624-d1e114">Tertio quaeritur, usque ad quem gradum consanguinitas impediat Matrimonium.</p>
        <div xml:id="bb-d4e42624-Dd1e117" type="rationes-principales">
          <head xml:id="bb-d4e42624-Hd1e119">Rationes principales</head>
          <p xml:id="bb-d4e42624-d1e122">Et quod usque ad septimum, videtur : <name ref="#GregoryGreat">Gregorius</name> dicit,
            et habetur in littera : <quote xml:id="bb-d4e42624-Qd1e127">Progeniem suam usque ad septimam generationem unumquemque
              observare decrevimus</quote>. Si tu dicas quod illud est retractatum in <ref xml:id="bb-d4e42624-Rd1e130">Concilio
              generali, Extra, De consanguinitate, Non debet etc.</ref>, ostenditur quod illud non
            debet esse retractatum, quoniam aut hoc est bene statutum aut non. Si non, ergo male
            statuit sanctus <name ref="#GregoryGreat">Gregorius</name> et alii Sancti. Si sic, sed
            quod bene statutum est non indiget retractatione, sed observatione : ergo etc.</p>
          <p xml:id="bb-d4e42624-d1e137">Item, secundum rectum ordinem non est retrocedendum, sed ultra progrediendum : ergo, si
            sancti Patres consanguinitatem usque ad gradum septimum produxerunt, ergo qui reducit
            ipsam ad quartum, retrocedit. Sed qui aspicit retro, non est aptus regno Dei : ergo male
            fecerunt qui retractaverunt.</p>
          <p xml:id="bb-d4e42624-d1e140">Item, in proximis gradibus non permittitur contrahere propter dilatationem caritatis ;
            sed quanto caritas est frigidior, tanto magis indiget dilatari : cum ergo in fine
            caritas refrigescat, et hoc iam evenerit, videtur quod nunc magis competat gradus
            consanguinitatis protendere quam restringere.</p>
          <p xml:id="bb-d4e42624-d1e143">Item, quanta magis fideles sunt multiplicati, tanto magis habent copiam de his cum
            quibus licite possunt contrahere : ergo maior opportunitas erat in praecedentibus
            temporibus cum propinquis quam nunc. Si ergo illa opportunitas non excludebat
            constitutionem de septenario gradu consanguinitatis observando, ergo nec nunc.</p>
          <p xml:id="bb-d4e42624-d1e147">Contra : Quod non debeat impedire ultra secundum, videtur, quia in Lege non prohibetur
            nisi usque ad secundum gradum, sicut patet Levitici 18, 6. Ergo, si omnes possunt
            matrimonialiter per Deum coniungi qui a Deo non prohibentur ergo omnes, quotquot infra
            illum gradum coniunguntur, a Deo coniunguntur : ergo per hominem separari non possunt :
            ergo non potest Matrimonium alicui prohiberi infra illum gradum.</p>
          <p xml:id="bb-d4e42624-d1e150">Item, Ecclesia non potest facere quod baptizatus careat Baptismate, et quantumcumque
            statuat, si baptizatur quis, de facto baptizatus est. Ergo, quantumcumque prohibeat et
            statuat ut aliqui invicem non contrahant, tamen, si de facto contrahant, contractum est
            : ergo videtur quod gradus prohibiti ab Ecclesia Matrimonium non impediant. Sed isti
            omnessunt ultra secundum : ergo etc.</p>
          <p xml:id="bb-d4e42624-d1e153">Item, Matrimonium contractum contra Ecclesiae interdictum verum est Matrimonium. Ergo,
            cum gradus consanguinitatis non habeant virtutem impediendi nisi propter Ecclesiae
            statutum, videtur quod secundum veritatem non impediunt.</p>
          <p xml:id="bb-d4e42624-d1e156">Item, <name ref="#Jerome">Hieronymus</name> dicit quod nihil sibi credatur nisi probet
            per Vetus vel per Novum Testamentum. Ergo, cum non possit probari per Novum nec per
            Vetus quod non possit contrahi in gradibus ultra secundum, videtur quod nulli credendum
            est, si dicat contrarium : ergo retinendum est quod potest contrahi.</p>
        </div>
        <div xml:id="bb-d4e42624-Dd1e163">
          <head xml:id="bb-d4e42624-Hd1e165">Conclusio</head>
          <head xml:id="bb-d4e42624-Hd1e168" type="question-title">Consanguinitas secundum legem naturalem impedit in primo
            gradu, secundum legem veterem, usque ad secundum; secundum legem evangelicam, usque ad
            quartum</head>
          <p xml:id="bb-d4e42624-d1e171">Respondeo : Dicendum quod secundum tempora nostra Matrimonium impeditur a gradibus
            consanguinitatis usque ad quartum inclusive, sicut patet Extra, De consanguinitate, Non
            debet, in decretali edita in Concilio generali.</p>
          <p xml:id="bb-d4e42624-d1e174">Si autem quaeritur ratio huius, dicendum quod huius ratio est statutum Ecclesiae. Si
            quaeratur ultra, quare Ecclesia statuit, dicendum quod quia potuit et congruum fuit et
            quia erat utile et quia erat necesse. Primum quidem potuit ; et quod potuit, probatur
            per Scripturam, quia in principio in constitutione Matrimonii in lege naturae duae
            excipiebantur personae, scilicet pater et mater, Genesis 2, 24 : Relinquet homo patrem
            et matrem etc. ; post, processu temporis, in Lege fuerunt plures exceptae, sicut patet
            Levitici 18, 8. Si ergo lex evangelica abundare debet a Moysaica, ergo in lege
            evangelica plures debuerunt excipi ; sed Christus in propria persona non excepit : ergo,
            si nihil diminutum debet esse in Ecclesia, ergo posse determinandi Ecclesiae reliquit,
            maxime Petro et eius successori. Quod attendentes, sancti Patres exceperunt multos
            gradus consanguinitatis ; ex quo apparet quod ipsi posse habuerunt.</p>
          <p xml:id="bb-d4e42624-d1e177">Si autem tu quaeras a me : quare huiusmodi posse Ecclesiae dereliquit ? dicendum quod
            ratio huius est, quia illud sacramentum in contractu consistit, qui est personae ad
            personam ; et quoniam Dominus plenam iurisdictionem dedit Petro super spiritualia et
            ampliorem quam reges terrae et imperator habeant super temporalia. Si ergo regis et
            principis potentia potest contractus limitare, ut malae fidei possessor iudicetur qui
            contra eorum. interdicta mercatur, quid mirum si dedit Ecclesiae posse ? Immo debuit
            dare, ut posset personarum legitimitatem et idoneitatem ad contrahendum determinare.</p>
          <p xml:id="bb-d4e42624-d1e181">Si tu quaeras : quare ipse per se non determinavit ? dici potest quod secundum diversa
            tempora oportebat diversas personas et diversos gradus excipi. Quia ergo statuta divina
            non decet sic mutare, sicut humana, hinc est quod non ipse Christus debuit limitare, sed
            limitandos Petro et eius successoribus committere. Et sic patet quod potuit.</p>
          <p xml:id="bb-d4e42624-d1e184">Secundo vero congruum fuit quod usque ad talem gradum consanguinitas protenderetur,
            quoniam consanguinitas ortum habet ex propagatione ; propagatio autem est ex semine,
            semen autem in se habet naturam quatuor humorum et quatuor elementorum : et hinc est
            quod consanguinitas ultra quartam generationem non debuit determinari. Et iterum, infra
            illum gradum non debuit commisceri, nec Matrimonium copulari, ubi potestas corporis
            datur alii. Sicut ergo corpus quatuor constat elementis, ita oportet quatuor gradibus
            distare qui debent carnaliter commisceri. Et iterum, Lex Nova super Iegem Moysaicam plus
            debet addere perfectionis quam lex Moysaica super legem naturae. Si ergo lex Moysaica
            unum addidit gradum supra legem naturae, tunc ergo lex evangelica saltem duos debet
            addere, sicut iustitia Evangelii non tantum superat iustitiam Legis, sed etiam
            superabundat. Congruum ergo fuit et propter legem Matrimonii et propter legem Evangelii
            Matrimonium a consanguinitatis quarto gradu impediri nec ultra addi nec minui. Et sic
            patet quomodo fuit congruum.</p>
          <p xml:id="bb-d4e42624-d1e187">Fuit etiam utile, quia vinculum Matrimonii ratione affinitatis, quae ibi contrahitur,
            fovet caritatem et foederat inimicos ; et quoniam caritas nostris temporibus refriguit,
            ideo citius nunc rumpitur vinculum amoris quam in Ecclesia primitiva : et alligatus
            vinculo citius fugit, et qui fuerat proximus frequentissime fit inimicus. Ut ergo
            fugiens posset revocari, cum a quarto gradu et deinceps iam ab affectione amoris
            frigescant, utile fuit constituere ut post quartum gradum posset fugiens revocari ad
            vinculum, posset etiam confoederari inimicus : propter quam utilitatem decebat
            Pontificem Summum, manente priori prohibitione, dispensare ; et cum ista utilitas sit
            frequentissima, utile fuit ut fieret ius commune.</p>
          <p xml:id="bb-d4e42624-d1e190">Quarto vero fuit necesse propter periculum, quoniam propter multitudinem
            consanguineorum et brevitatem dierum vix potest aliquis computare consanguineos usque ad
            septimum gradum ; et ita erat ibi maximum periculum, quia frequentissime contingebat
            homines iungi infra gradus prohibitos, immo vix poterat aliquis evadere : et ideo
            oportuit prius statutum retractare. Tale periculum vel talis necessitas non fuit in
            tempore Ecclesiae primitivae, tum quia homines erant longioris vitae, tum quia minoris
            generationis ; nunc autem decrevit in hominibus potentia virtutis nutritivae et
            augmentata est potentia virtutis generativae propter fervorem libidinis, qui viget nunc
            in hominibus adeo quod secundum communem cursum passent homines ita multiplicari quod
            usque ad quartum gradum, nedum usque ad octavum, vix inveniret aliquis cum qua
            contraheret. Et illud patet ad oculum : possibile enim est quod aliquis generet viginti,
            et iterum, quod aliquis generet tres ; nunc ponamus secundum communem cursum quod
            generet decem, et illi decem alios decem ; in secundo gradu erunt centum, in tertio
            mille, in quarto decem millia ; et ita infra quatuor gradus haberet aliquis
            consanguineos in una linea undecim millia centum et undecim, totidem in linea ascendente
            et totidem in transversali : ergo secundum naturam haberet triginta tria millia et
            trecentos trignta tres consanguineos. Et in una magna patria vix inveniret cum qua
            contraheret usque ad quartum gradum, quanto magis usque ad septimum. Ideo propter
            periculum oportuit revocare illud statutum, et hoc scilicet usque ad quartum gradum
            satuere. Et ista fuit potissima ratio quare mutatum est, sicut expresse dicitur in
            decretali edita in Concilia generali, ubi dicitur : Non debet reprehensibile iudicari,
            si secundum varietatem temporum statuta quoque varientur humana, praesertim cum urgens
            necessitas vel evidens utilitas hoc exposcit. Hoc autem non solum necessitas exposcebat,
            sed etiam utilitas requirebat et aderat congruitas et potestas ; ideo recte usque ad
            quartum gradum impediri Matrimonium rectissime et irreprehensibiliter statuit et
            ordinavit Ecclesia.</p>
        </div>
        <div xml:id="bb-d4e42624-Dd1e195">
          <head xml:id="bb-d4e42624-Hd1e197">Ad rationes</head>
          <p xml:id="bb-d4e42624-d1e200">Ad illud ergo quod obicitur de <name ref="#GregoryGreat">Gregorio</name>, dicendum quod
            rationabiliter illud statutum fuit tempore suo, et non minus rationabiliter revocatum
            tempore moderno. Nec fuit revocatum, quia esset male statutum, sed quia quod congruebat
            tempore primitivo, non congruebat statui nostro, propter maiorem imperfectionem quae est
            in nobis et propter maiora pericula.</p>
          <p xml:id="bb-d4e42624-d1e206">Ad illud quod obicitur, quod non est retrocedendum, dicendum quod verum est in his quae
            sunt perfectionis, sed ea quae sunt rigoris temperari possunt et debent. Vel dicendum et
            melius quod condescendere oporteat infirmitati, et ubi non possumus nos erigere,
            necessario oportet nos humiliare et inclinare ; et ideo propter imperfectionem hominum
            statutum illud oportuit temperare. Unde verum est quod non est retrocedendum, sed tamen
            imperfectionem hominum tolerare est opportunum. </p>
          <p xml:id="bb-d4e42624-d1e209">Ad illud. quod obicitur de dilatatione caritatis, dicendum quod illa ratio potius est
            ad oppositum quam ad propositum. Quia enim caritas minus se extendit, ideo citius
            oportet ei succurri et adiuvari : et proximus ab amore citius fugit, et ide,o citius est
            revocandus.</p>
          <p xml:id="bb-d4e42624-d1e212">Ad illud quod obicitur, quod maiorem habent fideles copiam, dicendum quod verum est, si
            multiplicarentur personae ita quod non multiplicarentur consanguinei ; hoc autem non est
            verum : et ideo, sicut crescit ex una parte aptitudo, ita ex alia crescit
            ineptitudo.</p>
          <p xml:id="bb-d4e42624-d1e216">Ad illud quod obicitur, quod Deus non prohibet ultra secundum, dicendum quod verum est
            per se ; tamen prohibet per Ecclesiam, quia Ecclesia prohibet auctoritate sibi divinitus
            data. Ratio autem quare Deus dedit Ecclesiae auctoritatem super hoc, iam visa est.</p>
          <p xml:id="bb-d4e42624-d1e219">Ad illud quod obicitur, quod non potest facere quod careat Baptismate, dicendum quod
            non est simile, quia Baptismi institutionem Deus per se ordinavit et confirmavit ; sed
            personarum legitimitatem com misit Ecclesiae, quia Matrimonium contrahitur inter virum
            et mulierem et Ecclesia habet plenitudinem iurisdictionis super utrumque.</p>
          <p xml:id="bb-d4e42624-d1e222">Ad illud quod obicitur de Ecclesiae interdicto, dicendum quod non est simile, quia
            illud interdictum est ad tempus, non simpliciter, nec facit personas illegitimas
            simpliciter, sed ligat, ut sine peccato non possint, et ideo poena talibus debet
            imponi.</p>
          <p xml:id="bb-d4e42624-d1e225">Ad illud quod obicitur de <name ref="#Jerome">Hieronymo</name>, dicendum quod secus est
            in dictis Ecclesiae et <name ref="#Jerome">Hieronymi</name> quia <name ref="#Jerome">Hieronymus</name> non poterat probare per Scripturam se esse testem veritatis ; ideo
            ad hoc quod crederetur sibi oportebat quod per Scripturam probaret esse verum quod
            testificabatur et dicebat. Sed Ecclesia per Scripturam suam potuit probare auctoritatem,
            qua probata, oportet obedire, non aliud testimonium quaerere. Et sic totum patet.</p>
        </div>
      </div>
    </body>
  </text>
</TEI>