<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e31408">
        <head xml:id="bb-d4e31408-Hd1e108">Quaestio 1</head>
        <head xml:id="bb-d4e31408-Hd1e111" type="question-title">De divisione Ordinum in sacros et non sacros.</head>
        <p xml:id="bb-d4e31408-d1e114">Quaeritur igitur primo de hac divisione Ordinum.</p>
        <div xml:id="bb-d4e31408-Dd1e117" type="rationes-principales">
          <p xml:id="bb-d4e31408-d1e119">Et videtur quod nulla sit : Primo, quia Ordo essentialiter et universaliter est
            sacramentum ; sed omne sacramentum dicit rem sacram : ergo Ordo universaliter est res
            sacra : ergo omnis Ordo est sacer.</p>
          <p xml:id="bb-d4e31408-d1e122">Item, in inferioribus Ordinibus datur potestas ministrandi circa altare et ea quae
            pertinent ad Sacramentum sacramentorum, scilicet Corpus Dominicum. Ergo, si in minoribus
            ministratur circa altare, sicut in diaconatu et subdiaconatu, licet non ita de
            propinquo, videtur quod sicut illi sunt sacri, sic et isti.</p>
          <p xml:id="bb-d4e31408-d1e125">Item, in Ecclesia primitiva non fuerunt Ordines nisi sacri, scilicet presbyteratus et
            diaconatus : ergo vel illa Ecclesia fuit diminuta vel ista superfluit.</p>
          <p xml:id="bb-d4e31408-d1e128">Item, ea quae spectant ad substantiam sacramenti, semper eadem perseverant : si ergo
            Ordines minores vere Ordines sunt, aut tunc esse debuerunt aut vere Ordines non sunt.
            Quod si tunc non fuerunt, sicut patere potest, videtur etc.</p>
          <p xml:id="bb-d4e31408-d1e131">Contra : In Veteri Testamento erant distincta officia ministrantium, ita quod alii
            ministrabant circa altare, alii circa custodiam templi. Si ergo maioris ordinis et
            dignitatis est nunc sacerdotium et cultus divinus est ampliandus et ampliatus, videtur
            quod alii debent ad haec et ad illa deputari. Ergo videtur quod, cum Ordines penes
            officia maiora et minora distinguantur, quod Ordines maiores et minores esse debent.</p>
          <p xml:id="bb-d4e31408-d1e135">Item, sicut patebit, cum de Matrimonio agetur, et habetur <ref xml:id="bb-d4e31408-Rd1e137">distinctione 32 in
              Decretis</ref>, aliqui sunt Ordines impedientes Matrimonium, et aliqui non. Si ergo in
            illo Ordine corpus Domini consecratur, in quo homo ab actu libidinis per omnia
            removetur, videtur quod aliqui sint Ordines sacri et aliqui non.</p>
          <p xml:id="bb-d4e31408-d1e141">Item, quod ita debeat esse, probatur : primo, quia Ordo est sacramentum perfectorum :
            sed ad statum perfectionis non statim ascenditur, sed paulative pervenitur : ergo, si
            sacer Ordo collocat aliquo modo in statu perfectionis, videtur quod aliquos Ordines
            inferiores habere debeat, non sacros.</p>
          <p xml:id="bb-d4e31408-d1e144">Item, videmus in curia regis terreni quod ad hoc quod sit sufficienter ordinata,
            ministri superiores indigent inferioribus qui obediunt et subserviunt et maiores
            indigent minoribus. Ergo, si domus Dei ordinata debet esse, videtur quod ibi debent esse
            ministri, et rursus ministri ministrantium ; et primi sunt in Ordine superiori, secundi
            in minori : ergo minores et maiores.</p>
        </div>
        <div xml:id="bb-d4e31408-Dd1e148">
          <p xml:id="bb-d4e31408-d1e150">Respondeo : Dicendum quod sacramentum Ordinis gradus habet plurimos ; et prima quidem
            distinctio est per gradus inferiores et superiores, sive per gradus sacros et non
            sacros. Ratio autem, quare hoc sacramentum gradus habet, est, quia ordinat ad
            dispensandum Sacramentum dignissimum et ministrandum in templo Dei ; ad ministerium
            autem illud concurrunt quaedam officia digniora et quaedam minus digna. Etsi omnia
            requirant ministros sanctos, illa tamen quae attenduntur circa altare et circa
            portationem vasorum sacrorum et circa oblationem sacrificii consummandam potissime
            requirunt ministros sanctos, secundum illud Isaiae 52, 11 : Mundamini qui fertis vasa
            Domini. Sanctitas autem vel sanctificatio potissime consistit in continentia ; ideo sunt
            quidam Ordines qui requirunt continentiam in ministris, quidam vero minime. Ideo recte
            quidam Ordines sacri dicuntur, quidam non sacri, non ratione sui, sed ratione
            ministerii, ad quod requiritur sanctitas in ministro. Et sic patet ratio huius
            distinctionis Ordinum per sacros et non sacros ; concedendae sunt rationes ad hoc.</p>
        </div>
        <div xml:id="bb-d4e31408-Dd1e155">
          <head xml:id="bb-d4e31408-Hd1e157">Ad rationes</head>
          <p xml:id="bb-d4e31408-d1e160">Ad illud ergo quod obicitur, quod omnis Ordo est sacramentum, dicendum quod omnes
            Ordines signa sunt sacra et rei sacrae ; sed ab hac ratione non dicuntur Ordines sacri,
            sicut visum est sed a consecratione ministri, et quia ipsi Ordines disponunt ad
            contingendum et ministrandum vasa consecrata.</p>
          <p xml:id="bb-d4e31408-d1e163">Ad illud quod obicitur, quod in omnibus datur potestas ad ministrandum aliquid circa
            Sacramentum maximum ; dicendum quod verum est, tamen secundum plus et minus, secundum
            propinquum et remotum. Illis enim qui sunt in inferioribus constituti, non licet vasa
            consecrata portare ex officia, quamvis propter inopiam ministrorum frequenter talibus
            permittatur.</p>
          <p xml:id="bb-d4e31408-d1e166">Ad illud quod obicitur, quod in Ecclesia primitiva soli Ordines sacri fuerunt, dicendum
            quod falsum est, immo et alii fuerunt ; sed implicite dabantur in impositione manuum,
            quoniam manus est organum organorum. Ratio autem quare non distinguebantur erat propter
            paucitatem ministrantium et propter paucitatem fidelium ; ideo oportebat quod omnia
            officia darentur uni ; nunc autem multiplicatus est divinus cultus : ideo non est
            simile.</p>
          <p xml:id="bb-d4e31408-d1e169">Et per hoc patet ultimum. Quod enim dicit, quod substantialia semper fuerunt eadem,
            dicendum quod verum est ; et semper isti Ordines et gradus in Ecclesia fuerunt, licet
            non essent explicati et distincti ut nunc. Non solum enim nunc debent distingui propter
            ministrantium amplificationem, sed etiam propter manuductionem, quia ab ipsis cunabulis
            ordinantur nunc qui debent esse clerici. Ideo secundum profectum. aetatis in susceptione
            gradimm debent et possunt promoveri nec statim ad supremum gradum provehi.</p>
        </div>
      </div>
    </body>
  </text>
</TEI>