<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e8185">
        <head xml:id="bb-d4e8185-Hd1e108">Quaestio 3</head>
        <head xml:id="bb-d4e8185-Hd1e111" type="question-title">Utrum copiosius munus gratiae conferatur in Confirmatione quam
          in Baptismo.</head>
        <p xml:id="bb-d4e8185-d1e114">Tertio quaeritur, utrum copiosius munus gratiae conferatur in Confirmatione quam in
          Baptismo.</p>
        <div xml:id="bb-d4e8185-Dd1e117" type="rationes-principales">
          <p xml:id="bb-d4e8185-d1e119">Et quod sic, videtur : Ratione effectus : est enim haec ad confirmandum, illa ad
            iustificandum ; illa est ad credendum, haec ad confitendum. Si ergo maioris gratiae est
            confirmatum esse quam iustificari, maioris etiam publice confiteri quam occulte credere,
            videtur quod gratia Confirmationis sit copiosior.</p>
          <p xml:id="bb-d4e8185-d1e122">Item, ratione alia videtur, quia signum in hoc sacramento est pretiosius et carius.
            Ergo et gratia signata pretiosior et maior in Confirmatione, cum signum in sacramentis
            debeat respondere signato.</p>
          <p xml:id="bb-d4e8185-d1e125">Item, ratione dispensationis, quia non ideo maius est sacramentum, quia a maioribus,
            sed quia maius, ideo et eius dispensatio commissa maioribus ; sed dispensatio huius
            sacramenti est maioribus commissa quam Baptismi : ergo etc.</p>
          <p xml:id="bb-d4e8185-d1e128">Item, hoc ipsum ostenditur auctoritate <name ref="#RabanusMaurus">Rabani</name> : In
            Baptismo Spiritus Sanctus descendit ad habitationem Deo consecrandam, in hac vero
            eiusdem septiformis gratia cum omni plenitudine sanctitatis et virtutis venit in
            hominem. Patet ergo quod confert maius munus.</p>
          <p xml:id="bb-d4e8185-d1e134">Contra : Gratia baptismalis est contra culpam originalem et omnes eius sequelas, sed
            Confirmationis contra unam sequelam, ut puta pusillanimitatem ; sed congruum est contra
            morbum maiorem et efficaciorem dari medicinam : ergo etc.</p>
          <p xml:id="bb-d4e8185-d1e138">Item, ratione effectus primi videtur, quia maius donum est de inimico fieri amicum quam
            de amico magis amicum ; sed in Baptismo fit homo amicus, in Confirmatione autem magis :
            ergo in Baptismo confertur maius donum.</p>
          <p xml:id="bb-d4e8185-d1e141">Item, Baptismus facit hominem innocentem et statim aperit caelum ; sed hoc non facit
            Confirmatio nec aliud sacramentum : ergo Baptismus est efficacius sacramentum.</p>
          <p xml:id="bb-d4e8185-d1e144">Item, ad hoc est auctoritas Magistri in littera : <quote xml:id="bb-d4e8185-Qd1e146" source="http://scta.info/resource/pl-l4d7c4-d1e121">Maius est hoc sacramentum, non ob
              maiorem virtutem vel utilitatem quam conferat, sed quia a dignioribus datur</quote>:
            ergo etc.</p>
        </div>
        <div xml:id="bb-d4e8185-Dd1e151">
          <head xml:id="bb-d4e8185-Hd1e153">Conclusio</head>
          <head xml:id="bb-d4e8185-Hd1e156" type="question-title">Gratia confirmationis non praecise, sed cum praesuppositione
            dici</head>
          <p xml:id="bb-d4e8185-d1e159">Respondeo : Dicendum quod gratia Confirmationis praesupponit gratiam baptismalem, sicut
            bene esse supponit esse. Quando igitur fit comparatio harum gratiarum, potest fieri
            dupliciter : uno modo cum praesuppositione ; et sic omnino maior est gratia
            Confirmationis quam baptismalis, sicut <quote xml:id="bb-d4e8185-Qd1e161"><!-- aristotle, topics -->bene et perfecte
              vivere melius quam vivere</quote>, quia hoc addit ad illud et complet. Si autem
            intelligatur praecise, ut scilicet haec gratia quae additur sit maior vel minor,
            dicendum sine dubio quod non est tantae efficaciae, ut patet, quia vivificare mortuum
            maior gratia est et potentia quam iam vivificatum sanare vel fortificare, praecise
            loquendo ; sed cum praesuppositione maius est esse vivum et sanum quam vivum tantum.</p>
          <p xml:id="bb-d4e8185-d1e166">Rationes ergo probantes quod Confirmationis gratia maior est intelliguntur cum
            praesuppositione, quia auget gratiam baptismalem : sed rationes probantes contrarium
            intelliguntur cum praecisione, hanc gratiam illi cui additur comparando ; et hoc patet
            per singulas rationes cuilibet inspicienti.</p>
        </div>
      </div>
    </body>
  </text>
</TEI>