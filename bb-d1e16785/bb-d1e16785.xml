<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 18, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 18, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e16785">
        <head xml:id="bb-d1e16785-Hd1e119">III, D. 18, A. 2, Q. 3</head>
        <head xml:id="bb-d1e16785-Hd1e122" type="question-title">Utrum Christus meruerit nobis ianuae apertionem.</head>
        <p xml:id="bb-d1e16785-d1e125">Tertio quaeritur, utrum Christus meruerit nobis ianuae apertionem.</p>
        <div xml:id="bb-d1e16785-Dd1e128" type="rationes-principales">
          <p xml:id="bb-d1e16785-d1e130">Et quod sic, videtur. Auctoritate <name ref="#Augustine">Augustini</name>, super Epistolam ad Hebraeos : <quote xml:id="bb-d1e16785-Qd1e135">Per aliam
       hostiam non potuit nobis aperiri aditus et fieri salus nisi per mortem Unigeniti, cuius
       tanta fuit humilitas et patientia, ut eius merito pateret credentibus in eum aditus
       regni</quote>.</p>
          <p xml:id="bb-d1e16785-d1e139">Item, hoc videtur auctoritate <name ref="#Lombard">Magistri</name> in littera : Christi humilitas, qua mortem gustavit,
      ingressum regni caelestis omnibus suis, impleto Dei decreto, aperire valuit ; quod si verum
      est, redit idem quod prius.</p>
          <p xml:id="bb-d1e16785-d1e145">Item, nullus introibat in caelum, antequam Christus pateretur et moreretur, sed descendebat
      ad limbum, sicut patet per Vetus Testamentum ; sed modo aseendunt : ergo videtur quod modo
      aperta sit ianua per Christi meritum.</p>
          <p xml:id="bb-d1e16785-d1e148">Item, si aliter quam per Christi merita potuissemus introire in gloriam paradisi, ergo sine
      morte et passione Christi possemus salvari ; et si hoc, ergo Christus mortuus esset gratis.
      Quodsi hoc est inconveniens, constat quod non fuit aperta ianua paradisi nisi per merita
      Christi.</p>
          <p xml:id="bb-d1e16785-d1e151">Sed contra : Si Christus meruit nobis apertionem ianuae paradisi, aut ergo paradisi
      terrestris aut caelestis. Paradisi terrestris non, quia morientes non ingrediuntur illuc ;
      et praeterea, Henoch et Elias ingressi fuerunt ante Christi adventum. Paradisi caelestis
      non, quoniam in caelo nulla posita fuit custodia vel clausura ; homo enim non fuit de eo
      eiectus : ergo non videtur quod per merita Christi sit aperta fanua alicuius paradisi.</p>
          <p xml:id="bb-d1e16785-d1e155">Item, si Christus aperuit nobis ianuam meritis suis, aut ergo merito actionum aut merito
      passionum. Si merito actionum, ergo videtur quod frustra fuerit passus, ex quo actiones suae
      sufficiebant quantum ad meritum. Si passionibus, ergo videtur quod Christus profecerit
      quantum ad meritum.</p>
          <p xml:id="bb-d1e16785-d1e158">Item, omne meritum consistit in radice caritatis, et caritas in Christo non crevit : ergo
      omne quod Christus meruit, ab initio meruit ; sed aditum regni ab initio nobis non meruit,
      alioquin non oportuisset ipsum pati : ergo nunquam videtur quod aditum illum potuisset nobis
      deinceps mereri.</p>
          <p xml:id="bb-d1e16785-d1e161">Item, aut iustum erat nobis ianuam aperiri aut iniustum. Si iustum, ergo, circumscriptis
      meritis Christi, debebat nobis patere aditus regni. Si iniustum, sed Christus nihil meruit
      nisi iustum : ergo Christus non meruit nobis apertionem.</p>
          <p xml:id="bb-d1e16785-d1e164">Item, caritas meretur gloriam ex condigno ; sed Abraham habuit caritatem sicut nos habemus
      : aut igitur Deus cum eo iniuste egit aut eum in gloriam introduxit ; et si hoc, aditus
      regni patuit ante adventum Christi : non ergo aperta fuit ianua per merita eius.</p>
          <p xml:id="bb-d1e16785-d1e167">Item, fides Christi ante adventum Christi ita introducebat hominem a statu culpae in statum
      gratiae sicut et post adventum. Ergo et pari ratione sic debuit introducere a statu viae in
      statum gloriae tunc, sicut nunc : ergo, si nunc fidelibus morientibus patet ingressus in
      caelum, videtur quod et ante adventum Christi : ergo ianua caeli non fuit aperta per eius
      merita.</p>
        </div>
        <div xml:id="bb-d1e16785-Dd1e171">
          <head xml:id="bb-d1e16785-Hd1e173">Conclusio</head>
          <head xml:id="bb-d1e16785-Hd1e176" type="question-title">Christus per suam satisfactionem meruit nobis paradisi caelestis
      apertionem.</head>
          <p xml:id="bb-d1e16785-d1e179">Respondeo : Ad praedictorum intelligentiam est notandum quod est paradisus terrestris et
      est paradisus caelestis, et, Adam peccante, utriusque ianua clausa fuit clausio autem ianuae
      paradisi terrestris signum fuit clausionis ianuae paradisi caelestis. Est autem paradisus
      caelestis aperta visio Dei ; clausio autem huius ianuae fuit impossibilitas videndi Deum
      facie ad faciem, quae impossibilitas consurgebat ex merito peccati Adae et ex decreto
      divinae sententiae, quo scilicet Deus decreverat neminem ad sui aspectum admittere, nisi
      facta esset sibi emenda et satisfactio pro illo peccato. Et quoniam emenda et satisfactio
      facta est ei per Christum, sicut melius infra manifestabitur, hinc est quod per meritum
      Christi patuit nobis ingressus in caelum. Unde concede.ndae sunt rationes et auctoritates
      quae hoc ostendunt.</p>
        </div>
        <div xml:id="bb-d1e16785-Dd1e184">
          <head xml:id="bb-d1e16785-Hd1e186">Ad Rationes</head>
          <p xml:id="bb-d1e16785-d1e189">Ad illud vero quod obicitur de paradiso caelesti et terrestri, dicendum quod per meritum
      Christi patuit nobis aditus in paradisum caelestem, cuius ianuae clausio facta fuit nobis
      per divinam sententiam, sicut praedictum est, et <name ref="#Lombard">Magister</name> recitat in littera, Propter hoc
      ratio inducta procedit per suppositionem falsi.</p>
          <p xml:id="bb-d1e16785-d1e195">Ad illud quod quaeritur, utrum meruerit nobis apertionem ianuae actione vel passione,
      dicendum quod per passionem. Per passionem enim satisfecit et pretium persolvit ; nec
      sequitur propter hoc quod in merito profecerit, quia non sibi, sed nobis meruit ; et ideo
      non potest concludi ex hoc quod ipse profecerit, sed quod nos profecerimus.</p>
          <p xml:id="bb-d1e16785-d1e198">Ad illud quod obicitur, quod meritum totum consistit in radice caritatis, dicendum quod est
      meritum adeptionis vitae aeternae et est meritum dimissionis poenae. Meritum vitae aeternae
      consistit in radice caritatis, meritum autem remissionis poenae non tantum consistit in
      caritate, sed etiam in passionis acerbitate. Apertio autem ianuae principaliter consistebat
      quantum ad meritum dimissionis poenae, pro eo quod illa apertio fieri habebat per opus
      satisfactionis ; satisfactio autem fit maxime per opera poenalia.</p>
          <p xml:id="bb-d1e16785-d1e201">Ad illud quod obicitur, quod aut erat iustum aut iniustum nobis ianuam aperiri, dicendum
      quod ante satisfactionem, reatu manente, iustum erat ianuam nobis claudi ; sed,
      satisfactione iam facta, iustum erat nobis ianuam aperiri. Unde Christus satisfaciendo fecit
      nobis de indebito debitum, ac per hoc vere et proprie nobis meruit aperiri caelum. Unde, cum
      dicitur quod Christus nihil meruit nisi iustum, dicendum quod illud habet veritatem si
      intelligatur quod illud retineat rationem iniustitiae post meritorum interventionem ; sic
      autem non est hic, sicut visum est.</p>
          <p xml:id="bb-d1e16785-d1e205">Ad illud quod obicitur, quod caritas meretur gloriam aeternam ex condigno, dicendum quod
      post lapsum hominis caritas non meretur nisi praeambulo motu fidei ; fides autem absoluta
      non sufficit nisi sit fides Creatoris et Mediatoris, sine qua nemo potest iustificari ; ideo
      efficacia omnis meriti fundata est super merita Christi. Et propterea non sequitur quod
      caritas mereatur gloriam, circumscriptis meritis Christi, vel introducat in ipsam, pro eo
      quod meritum caritatis nostrae non excludit merita Christi, sed potius includit.</p>
          <p xml:id="bb-d1e16785-d1e208">Ad illud quod obicitur, quod fides Christi ante passionem introducebat in gratiam, ergo
      pari ratione et in gloriam, dicendum quod non est simile, quia status gratiae bene
      compatitur secum obligationem ad poenam ; non sic autem status glotiae, qui excludit omnem
      imperfectionem poenae et culpae. Ideo, quamvis Dominus daret gratiain propter satisfactionem
      promissam, non tamen debuit dare gloriam nisi satisfactione soluta. Et ideo non patebat
      ingressus in regnum, nisi prius interveniret passio Christi, per quam solveretur pretium
      satisfactorium, et nos non tantum liberaremur a culpa, sed etiam absolveremur a reatu. Haec
      autem melius inferius manifestabuntur.</p>
        </div>
      </div>
    </body>
  </text>
</TEI>