<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e12600">
        <head xml:id="bb-d4e12600-Hd1e108">Quaestio 2</head>
        <head xml:id="bb-d4e12600-Hd1e111" type="question-title">Utrum utraque harum specierum sit de integritate
          sacramenti.</head>
        <p xml:id="bb-d4e12600-d1e114">Secundo quaeritur, utrum utraque harum specierum sit de integritate sacramenti.</p>
        <div xml:id="bb-d4e12600-Dd1e117" type="rationes-principales">
          <head xml:id="bb-d4e12600-Hd1e119">Rationes principales</head>
          <p xml:id="bb-d4e12600-d1e122">Et quod sic, videtur : Quia Dominus, cum illud sacramentum tradidit, in utraque specie
            confecit ; sed non est sacramentum completum nisi secundum quod ipse instituit : ergo
            etc.</p>
          <p xml:id="bb-d4e12600-d1e125">Item, forma verbi est de integritate sacramenti ; sed forma corporis non est nisi super
            panem et forma sanguinis non est nisi super vinum : ergo utraque species est de
            integritate.</p>
          <p xml:id="bb-d4e12600-d1e128">Item, nullum sacramentum est iterandum, quamdiu manet : ergo nec consecratio supra
            consecrationem est addenda, cum est perfecta ; sed ad consecrationem panis additur
            consecratio vini : ergo nondum est perfecta : ergo etc.</p>
          <p xml:id="bb-d4e12600-d1e131">Item, in hoc Sacrameno exprimitur mysterium nostrae redemptionis ; sed hoc non fit in
            solo pane, sive in corpore, sed etiam in sanguine : et sic etc.</p>
          <p xml:id="bb-d4e12600-d1e135">Contra : In hoc Sacramento quantum ad speciem panis totus Christus continetur nec
            aliquid amplius in duobus quam in uno, nec aliud, sed omnino idem : ergo videtur quod
            non sit de integritate species vini, quia, illa remota, remanet totum completum.</p>
          <p xml:id="bb-d4e12600-d1e138">Item, fideles integrum et perfectum sacramentum recipiunt, nec recipiunt nisi in altera
            specie tantum : ergo etc.</p>
          <p xml:id="bb-d4e12600-d1e141">Item, quaero : quae necessitas est in hoc sacramento sanguinem Christi significari ? Si
            quia de integritate, multo magis anima : ergo anima multo magis debet significari. Si
            dicas quod in hoc significatur anima, quia <quote xml:id="bb-d4e12600-Qd1e143" source="http://scta.info/resource/pl-l4d11c4-d1e118">sedes animae est in sanguine
              <!-- seems to be a quote in Lombard as well --></quote>, ut dicit <name ref="#Lombard">Magister</name>, contra : anima ut perfectio est in toto corpore et in singulis
            partibus, non ergo in sanguine. Praeterea, quaedam animalia sunt sine sanguine.</p>
          <p xml:id="bb-d4e12600-d1e151">Item, Baptismus est sacramentum valens ad remedium corporis et animae, et tamen non est
            ibi signum nisi unicum : ergo nec hic.</p>
        </div>
        <div xml:id="bb-d4e12600-Dd1e155">
          <head xml:id="bb-d4e12600-Hd1e157">Conclusio</head>
          <head xml:id="bb-d4e12600-Hd1e160" type="question-title">Utraque species est de integritate Sacramenti eucharistiae
            quoad significantiam, sed non quoad efficaciam</head>
          <p xml:id="bb-d4e12600-d1e163">Respondeo : Dicendum quod in sacramento duo sunt, scilicet efficacia et significantia.
            Esse igitur de integritate sacramenti dupliciter est : aut quantum ad efficaciam, et sic
            neutra species est de integritate, sed in qualibet totum, quod habet efficaciam ; aut
            quantum ad significationem, et sic sunt de integritate ; quia in neutra per se
            exprimitur res huius sacramenti, sed in utraque simul. Et hoc patet sic.</p>
          <p xml:id="bb-d4e12600-d1e166">Hic significatur Christus cibus perfecte reficiens manducantes sacramentaliter et
            spiritualiter ; perfecta autem refectio non est in pane tantum nec in vino tantum, sed
            in utroque : ideo non in uno tantum perfecte significatur ut reficiens, sed in utroque.
            Reficit autem hoc sacramentum non quoscumque, sed manducantes spiritualiter. Manducare
            autem spiritualiter est recognoscere et affici circa eius passionem, quae fuit in
            corporis eius multiplici afflictione et sanguinis effusione ; in quo manifestatur
            immensa Dei caritas, et in hoc anima perfecte reficitur et delectatur ; et ideo utrumque
            distincte significatur, scilicet corpus et sanguis. Rursus, delectatio et refectio non
            est in passione quia passio, sed quia nostra redemptio ; ibi etiam mira nostra utilitas
            nos delectat, et quia redempti sumus in corpore et anima : ad hoc est perfecta redemptio
            et Christus exposuit corpus et animam ; et ideo, ut perfecta esset vel significaretur
            redemptio, et ex hoc perfecta refectio, debuit significari corpus in pane et anima,
            cuius sedes est in sanguine, in vino.</p>
          <p xml:id="bb-d4e12600-d1e169">Ratio igitur integritatis est significantia Christi nos perfecte reficientis in
            meditatione suae amantissimae passionis et nostrae iucundae redemptionis, quae non per
            alterum horum perfecte significari potuit, sed per utrumque. Rationes autem ad primam
            partem procedunt quantum ad significantiam.</p>
        </div>
        <div xml:id="bb-d4e12600-Dd1e174">
          <head xml:id="bb-d4e12600-Hd1e176">Ad rationes</head>
          <p xml:id="bb-d4e12600-d1e179">1-2. Ad illud quod obicitur primo ad oppositum, patet, quia, etsi totum in utraque
            specie contineatur, non tamen per alterum perfecte significatur. Et ideo fideles
            perfectum sacramentum recipiunt, quia ad efficaciam recipiunt ; sed quantum ad
            significantiam sufficit quod Ecclesia faciat in eorum praesentia ; nec oportet quod ipsi
            recipiant, propter periculum eff usionis et propter periculum erroris, quia non
            crederent simplices in altera specie totum Christum recipere. Exemplum patet de eo cui
            exivit sanguis ab hostia, qui.a non credebat quod esset sanguis in specie corporis.</p>
          <p xml:id="bb-d4e12600-d1e182">Ad illud quod obicitur tertio : quae necessitas est quare oporteat sanguinem
            significari , dicendum quod hoc est tum propter passionem, tum propter animae
            redemptionem. Anima enim, cum sit spiritualis, non potuit in se significari, sed in
            annexo, ut puta in sanguine, in quo est sedes animae, non quia in solo sanguine, sed
            quia anima rationalis unitur mediante potentia sentiendi, et illa mediante potentia
            vegetandi, et illa, cum habeat tres virtutes, prima, fundamentum omnium, est nutritiva
            et nutrimentum sanguinis vel aliquid loco eius : ideo etc.</p>
          <p xml:id="bb-d4e12600-d1e185">Ad illud quod obicitur de Baptismo, dicendum quod Baptismus principaliter significat
            mortem et sepulturam, sed hoc sacramentum significat Christum passum ; et quoniam passus
            est in anima et in carne, passus corporis afflictione et sanguinis effusione : ideo
            utrumque hic significari debet. Unde non est simile ; tamen ista non est tota causa nec
            principalis, sed principalis est significatio refectionis perfectae secundum statum
            viae. Causae autem congruentiae multae sunt et accipiuntur tum ex propria rei
            significatione quam efficit sacramentum, et haec est nostra refectio ; tum rei quam
            significat allegorice, et haec est Christi passio. Refectio autem potest significari ut
            perfecta ; et sic significatur per haec duo quantum ad modum duplicem, quia alii
            suaviter, alii cum maiori labore reficiuntur ; prima significatur per sanguinem et
            speciem vini, secunda per speciem panis. Vel quantum ad effectus quia confortat, et hoc
            per speciem panis ; et laetificat sive delectat, et hoc per vinum. Quantum ad
            significationem allegoricam debet significari corpus et anima, quia Christus utram que
            assumpsit et in utraque passus est et utramque redemit. Et haec omnia ad congruitatem
            faciunt ; et institutio quae praeexigit congruitatem, superveniens inducit necessitatem.
          </p>
        </div>
      </div>
    </body>
  </text>
</TEI>