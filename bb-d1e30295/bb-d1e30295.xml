<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 33, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 33, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e30295">
        <head xml:id="bb-d1e30295-Hd1e119">III, D. 33, A. 1, Q. 1</head>
        <head xml:id="bb-d1e30295-Hd1e122" type="question-title">Utrum opportunum sit praeter virtutes theologicas cardinales
    ponere.</head>
        <p xml:id="bb-d1e30295-d1e125">Circa primum sic proceditur et quaeritur, utrum opportunum sit praeter virtutes th.eologicas
    cardinales ponere.</p>
        <p xml:id="bb-d1e30295-d1e128">Et quod sic, videtur. Sapientiae 8, 1 dicitur in commendationem sapientiae quod
      <quote xml:id="bb-d1e30295-Qd1e130">sobrietatem et prudentiam et iustitiam et virtutem docet, quibus utilius in vita
      nihil est hominibus</quote>. Sed per illa quatuor intelliguntur quatuor viitutes cardinales
    : ergo sunt nobis maxime utiles et opportunae.</p>
        <p xml:id="bb-d1e30295-d1e134">Item, privationes harum virtutum sive vitia eis opposita perducunt ad mortem, sicut gula,
    luxuria et avaritia ; sed sicut privationes sunt perniciosae, sic positiones sunt utiles et
    opportunae : ergo videtur quod magna sit necessitas habendi virtutes cardinales.</p>
        <p xml:id="bb-d1e30295-d1e138">Item, nullus potest pertingere ad regnum caelorum nisi per impletionem mandatorum Dei ; sed
    quaedam sunt mandata, ad quorum impletionem virtutes cardinales habilitant, utpote sunt
    mandata secundae tabulae : ergo videtur quod ad obtinendam salutem valde sunt nobis
    necessariae.</p>
        <p xml:id="bb-d1e30295-d1e141">Item, sicut perdit quis vitam per peccatum in Deum, ita etiam potest perdere per peccatum in
    proximum. Ergo sicut necessarium est habere virtutes ordinantes ad Deum, ita necessarium est
    habere virtutes ordinantes ad proximum et ad se ipsum ; sed virtutes ordinantes ad Deum sunt
    theologicae, ordinantes ad se et ad proximum sunt cardinales : ergo virtutes cardinales sunt
    necessariae.</p>
        <p xml:id="bb-d1e30295-d1e144">Sed contra : Ad Romanos 13, 8 : <quote xml:id="bb-d1e30295-Qd1e146">Qui diligit proximum Legem implevit</quote> ; sed qui
    Legem implet habet omne illud quod sibi necessarium est ad salutem : ergo qui habet caritatem
    non indiget alia virtute ad proximum ordinante : habitis ergo virtutibus theologicis, videtur
    quod. superfluant cardinales.</p>
        <p xml:id="bb-d1e30295-d1e150">Item, virtutes sunt necessariae principaliter ad ordinandum animae affectionis, secundum quod
    dicit <name ref="#Augustine">Augustinus</name>, in libro De spiritu et anima ; sed omnium affectionum principium est amor,
    secundum quod dicitur, in XIV De civitate Dei : cum ergo caritas sufficienter ordinet amorem,
    videtur quod qui habet rectitudinem caritatis non indiget rectitudine alterius virtutis.</p>
        <p xml:id="bb-d1e30295-d1e156">Item, virtutes sunt ad reformandum potentias animae ; sed potentiae animae reformantur per
    gratiam et tres virtutes theologicas, in quibus attenditur imago reformationis ? per gratiam :
    ergo videtur quod, illis habitis, nulla sit necessitas vel utilitas cardinalis virtutis.</p>
        <p xml:id="bb-d1e30295-d1e159">Item, virtutes sunt ad dirigendum in actionibus et passionibus ; sed per fidem sufficienter
    dirigitur intellectus et per cartitatem dirigitur affectus : ergo, virtutibus theologicis
    habitis, videtur quod cardinales superfluant.</p>
        <div xml:id="bb-d1e30295-Dd1e163">
          <head xml:id="bb-d1e30295-Hd1e165">Conclusio</head>
          <head xml:id="bb-d1e30295-Hd1e168" type="question-title">Praeter habitus virtutum theologicarum ponendi sunt habitus
      virtutum cardinalium.</head>
          <p xml:id="bb-d1e30295-d1e171">Respondeo : Dicendum quod generalis necessitas virtutis est ad rectificandum potentias
      animae contra obliquitatem et ad vigorandum contra difficultatem. Virtus enim facit
      potentiam rectam et vigorosam. Et quoniam contingit hominem ordinari ad Deum, contingit
      nihilominus hominem ordinari ad proximum et se ipsum, et in his eisdem potest obliquari et
      impediri sive retardari : hinc est quod non solum indiget habitibus ipsum vigorantibus et
      rectificantibus, prout directe tendit in Deum, cuiusmodi sunt habitus virtutum
      theologicarum, sed etiam indiget habitibus : ipsum regulantibus et rectificantibus, prout
      ordinatur ad se ipsum et ad proximum. Et tales sunt habitus virtutum cardinalium. Unde sicut
      praeter praecepta primae tabulae, quae directe ordinant in Deum, opportunum fuit ponere
      praecepta secundae tabulae, quae ordinant ad proximum, sic etiam in habitibus est
      intelligendum. Et propterea praeter habitus virtutum theologicarum necessarium est ad
      salutem ponere habitus virtutum cardinalium, sicut rationes ad primam partem inductae
      ostendunt, quae concedendae sunt, quoniam verum concludunt.</p>
        </div>
        <div xml:id="bb-d1e30295-Dd1e175">
          <head xml:id="bb-d1e30295-Hd1e177">Ad Rationes</head>
          <p xml:id="bb-d1e30295-d1e180">Ad illud vero quod primo obicitur in contrarium, quod qui diligit proximum Legem implevit,
      dicendum quod hoc non dicitur propter hoc quod implere Legem sit ipsius dilectionis tantum
      ratione sui, sed hoc est quia habet alios habitus annexos, qui, ad ipsius dilectionis et
      caritatis imperium quodam modo moti, dirigunt et habilitant ad observanda opera mandatorum,
      sicut mandatum de non fornicando observat quis per castitatem elicitive, sed per caritatem
      imperative. Hoc autem attribuit Apostolus dilectioni et caritati, quoniam ipsa est mater,
      forma et finis omnium virtutum, sicut superius fuit tactum et in sequentibus suo loco melius
      explanabitur.</p>
          <p xml:id="bb-d1e30295-d1e183">Ad illud quod obicitur, quod omnis affectio ortum habet ab amore, dicendum quod, etsi omnis
      affectio ortum habeat ab amore tamquam ex affectione principali ipsius animae, amor tamen
      non est tota causa aliarum affectionum ; ideo nec regula ipsius amoris in se sufficit ad
      rectificationem animae, nisi sint virtutes in ea alios affectus regulantes et dirigentes. Et
      propterea illa ratio potest dissolvi, quia procedit ab insuffic.ienti.</p>
          <p xml:id="bb-d1e30295-d1e186">Ad illud quod obicitur, quod virtutes sunt ad reformandum potentias, dicendum quod verum
      est ; sed facies potentiarum animae duplex est secundum duplicem portionem et duplicem eius
      conversionem, videlicet ad inferius et ad superius, ad bonum creatum et ad bonum increatum,
      et ad finem et ad id quod est ad finem. Ideo, cum dicit quod anima sufficienter formatur et
      reformatur per virtutes theologicas, dicendum quod verum est per comparationem ad superius ;
      sed ex hoc non sequitur quod cardinales virtutes superfluant, quia ipsam animam informant et
      reformant per comparationem ad creatum et ad id quod est ad finem ordinatum. Et si tu
      obicias, quod virtutes theologicae non tantum in finem, sed etiam in his quae sunt ad finem
      ordinant, sicut patet in caritate, dicendum quod illud non est principaliter, sed ex
      consequenti.</p>
          <p xml:id="bb-d1e30295-d1e189">Ad illud quod obicitur, quod virtutes sunt ad dirigendum actus potentiarum, dicendum quod
      vires animae quosdam actus habent ordinatos ad vitam contemplativam, quosdam ad vitam
      activam ; et utrosque actus necessarium est ordinare, quia uterque modus vivendi necessarius
      est ad hoc quod possit quis beatitudinem promereri. Cum ergo dicit quod fides et caritas
      dirigunt actus potentiarum animae, dicendum quod, etsi hoc possit concedi in actibus qui
      spectant ad vitam contemplativam, non tamen verum est in agendis sive in actibus qui
      spectant ad vitam activam ; et ideo non sequitur quod virtutes cardinales superfluant.</p>
        </div>
      </div>
    </body>
  </text>
</TEI>