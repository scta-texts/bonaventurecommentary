<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title/>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title/>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29037">
        <head xml:id="bb-d1e29037-Hd1e117" type="question-title">Utrum habitus scientiae evacuetur in patria.</head>
        <p xml:id="bb-d1e29037-d1e120">Tertio quaeritur de evacuatione scientiae, et est quaestio, utrum habitus scientiae evacuetur
    in patria.</p>
        <div xml:id="bb-d1e29045" type="rationes-principales">
          <head xml:id="bb-d1e29037-Hd1e125">Rationes Principales</head>
          <p xml:id="bb-d1e29037-d1e128">Et quod sic, videtur. Per auctoritatem Apostoli, I ad Corinthios 13, 8 : <quote xml:id="bb-d1e29037-Qd1e130" source="http://scta.info/resource/Icor13_8">Sive
       prophetiae evacuabuntur sive linguae cessabunt sive scientia destruetur</quote> ; sed quod
      destruitur simpliciter evacuatur : ergo etc.</p>
          <p xml:id="bb-d1e29037-d1e134">Item, secundum quod vult <name>
              <name ref="#Lombard">Magister</name> Hugo de Sancto Victore</name>, in Didascaleo, <quote xml:id="bb-d1e29037-Qd1e142">scientiae
       inventae sunt propter indigentias ei necessitates supplendas ex parte animae vel ex parte
       corporis</quote>. Si ergo in patria tolletur omnis indigentia, videtur quod evacuetur
      omnis scientia.</p>
          <p xml:id="bb-d1e29037-d1e146">Item, anima beata omnia cognoscit in Verbo et aperte et continue, ita quod ab illo aspectu
      non potest separari. Ergo videtur quod nullus alius habitus cognitionis vel aspectus beatae
      animae conveniat. Videtur ergo quod habitus cognitionis, qui est in via, simpliciter
      tollatur in patria, alioquin erit ibi frustra.</p>
          <p xml:id="bb-d1e29037-d1e149">Item, quod plus habet de lumine et veritate minus est evacuabile ; sed in habitu fidei plus
      est de ratione veritatis et luminis quam in habitu scientiae acquisitae : ipsa enim fides
      innititur primae Veritati propter se, et in ipsa etiam est lumen gratiae divinitus ei datae
      et infusae : ergo multo minus est evacuabilis habitus fidei quam habitus scientiae. Si ergo
      habitus fidei evacuabitur in statu patriae, videtur similiter quod et habitus scientiae.</p>
          <p xml:id="bb-d1e29037-d1e153">Item, habitus scientiae est per collationem causae ad effectum et per quamdam
      ratiocinationem et decursum ; sed impossibile est in patria huiusmodi decursum reperire :
      ergo necesse est habitum scientiae simpliciter tolli et evacuari.</p>
          <p xml:id="bb-d1e29037-d1e156">Sed contra : <name ref="#Anselm">Anselmus</name>, in libro De similitudinibus : <quote xml:id="bb-d1e29037-Qd1e161">Tunc iusti cuncta scient quae
       Deus fecit scienda ; ibi a singulis omnes, ibi ab omnibus singuli cognoscentur, nec unquam
       omnino latebit qua patria, qua gente, qua stirpe quis editus sit</quote>. Si ergo notitia
      talium manebit, multo fortius manebit scientia, quae est habitus cognitivus universalium.
      Ergo non videtur quod scientia philosophica habeat evacuari in patria,</p>
          <p xml:id="bb-d1e29037-d1e165">Item, sicut dicit <name ref="#Aristotle">Philosophus</name> : <quote xml:id="bb-d1e29037-Qd1e170">Scientia non destruitur nisi aut propter
       corruptionem a parte scibilis aut ex parte medii aut propter oblivionem a parte
       scientis</quote> ; sed nullum horum erit in patria : ergo nullo modo videtur quod ibi
      destruatur et evacuetur scientia.</p>
          <p xml:id="bb-d1e29037-d1e174">Item, Christus erat comprehensor, et tamen nihilominus habuit scientiam competentem statui
      viae ; angeli etiam sunt comprehensores, et tamen nihilominus habent habitum scientiae ; quo
      cognoscunt res in proprio genere. Ergo gloria secum compatitur scientiam : ergo nec destruit
      nec evacuat ipsam.</p>
          <p xml:id="bb-d1e29037-d1e177">Item, maioris dignitatis est scire syllogizare et aliquid demonstrare quam posse localiter
      moveri atque discurrere ; sed ab ipsis Beatis non tolletur agilitas ad motum : igitur nec
      habitus disponens ad syllogizandum et demonstrative aliquid cognoscendum : ergo non videtur
      quod scientia evacuetur.</p>
          <p xml:id="bb-d1e29037-d1e180">Item, si scientia evacuaretur et tolleretur in transitu de hac vita, igitur esset
      computanda inter bona transitoria. Igitur sicut reprehensibiles sunt et stulti qui laborant
      esse divites, sic videntur omnes esse stulti qui laborant esse scientes, cum aequalis
      conditionis sit vetula et unus rusticellus, sicut est unus magnus clericus ; quodsi hoc
      minus convenienter dicitur, videtur quod scientia non evacuetur.</p>
        </div>
        <div xml:id="bb-d1e29105">
          <head xml:id="bb-d1e29037-Hd1e186">Conclusio</head>
          <head xml:id="bb-d1e29037-Hd1e189" type="question-title">Scientia in patria quoad habitum non perditu, sed completur; quoad
      usum vero mutatur et quoad modum omnino tollitur.</head>
          <p xml:id="bb-d1e29037-d1e192">Respondeo : Ad praedictorum intelligentiam est notandum quod hic est triplex modus dicendi.
      Quibusdam enim videtur quod habitus harum scientiarum acquisitarum, sive liberalium sive
      aliarum, omnino evacuentur et simpliciter destruantur. Hic enim habitus habet imperfectionem
      sibi iunctam inseparabiliter ; et ideo ei alius habitus longe perfectior succedet, non solum
      ille quo quis cognoscet omnia in Verbo limpide et aperte, sed etiam habitus qui erit per
      species et similitudines universi ordinis causarum mundi, qui datus fuit ipsis spiritibus
      angelicis et dabitur omnibus glorificatis, per quam cetera cognoscent, etiam eadem ipsa quae
      modo cognoscunt, multo excellenti us atque nobilius. Alioquin, si non daretur eis alius
      habitus novus ab isto, non esset in Beatis rerum creatarum secundum proprium genus perfecta
      cognitio ; quod contra veritatem est et contra <name ref="#Anselm">Anselmum</name>. Et sic concedunt in patria tolli
      istum habitum scientiae propter nobiliorem habitum supervenientem. Et licet haec scentia
      destruatur, non tamen frustra laborat qui eam acquirit, quoniam per ipsam manuducitur homo
      ad cognitionem Dei et ad promotionem fidei, et ita ad augmentum meriti et per consequens ad
      complementum praemii. Et propterea, sicut non frustra credit aliquis, licet fides evacuetur
      in patria, sic etiam non frustra addiscit, licet ibi, ut dicunt, simpliciter evacuetur ista
      scientia.</p>
          <p xml:id="bb-d1e29037-d1e198">Aliis autem aliter videtur dicendum esse, videlicet quod scientia non omnino evacuetur. Est
      enim ibi considerare habitum et usum. In patria autem tollitur quantum ad usum, qui
      imperfectionis est, et manet quantum ad habitum, qui facit ad ipsius animae decorem et
      pulcritudinem. Si enim manebunt ibi cicatrices vulnerum et notae cogitationum ad
      commendationem meriti et decorationem merentium, magis rationabile videtur quod maneant ibi
      habitus scientiarum, quae faciunt ad ipsius animae decorem et ornatum.</p>
          <p xml:id="bb-d1e29037-d1e201">Tertiis autem aliter videtur esse dicendum quod, cum tria sit considerare in ipsa scientia,
      videlicet habitum et usum et modum, scientia quantum ad habitum manet et completur ; quantum
      vero ad usum mutatur, sed non tollitur ; quantum autem ad modum simpliciter evacuatur et
      destruitur. Habitus enim non tollitur, quia perfectioni non repugnat. Non enim repugnant
      ista duo : Deum videre et scire propositiones et conclusiones et principia geometriae et
      alicuius alterius scientiae. Usus vero non tollitur omnino, quia, si esset habitus absque
      usu et actu, esset incompletus sive minus completus, quod nequaquam competit secundum statum
      illum pedectissimum et completissimum ; mutatur tamen propter annexam imperfectionem. Modus
      vero, qui attenditur in decursu et inquisitione et quadam successiva ratiocinatione et
      collatione, simpliciter destruitur, pro eo quod in patria modus cognoscendi erit per
      simplicem aspectum, cum ibi habeatur deiformis intellectus per gloriae complementum. Et sic
      secundum istam opinionem scientia quodam modo salvatur et quodam modo mutatur et quodam modo
      destruitur et evacuatur. Hic autem tertius modus dicendi magis consonat ipsi Glossae, I ad
      Corinthios 13, 10, et auctoritati <name ref="#Lombard">Magistri</name>, magis etiam consonat rectae rationi ; ideo magis
      debet poni et communius sustineri. Igitur iuxta hune modum dicendi concedi possunt rationes
      quae ostendunt quod scientia non omnino evacuetur. Manet enim, sicut ostendunt, quantum ad
      habitum secundum statum magis perfectum, manet etiam quantum ad actum, videlicet quantum ad
      simplicem aspectum.</p>
        </div>
        <div xml:id="bb-d1e29129">
          <head xml:id="bb-d1e29037-Hd1e210">Ad Rationes</head>
          <p xml:id="bb-d1e29037-d1e213">Ad illud vero quod primo obicitur in contrarium de auctoritate Apostoli ; iam patet
      responsio, quia dicitur scientia destrui, non quia habitus destruatur et evacuetur, sed quia
      tollitur et destruitur iste sciendi modus, qui, ut dictum est, habet fieri per decursum.</p>
          <p xml:id="bb-d1e29037-d1e216">Ad illud quod obicitur de Hugone, quod scientiae inventae sunt propter indigentiam,
      dicendum quod Hugo non assignat totam causam, sed assignat causam quae movit homines
      secundum statum praesentis vitae ad inventionem scientiae. Quamvis enim homines moti
      concessum est scientiam evacuari, fuerint propter indigentias amovendas, huiusmodi habitus
      magis ordinari habent ad intelligentias nostras perficiendas ; quod quidem non tantum
      competit statui viae, sed etiam patriae.</p>
          <p xml:id="bb-d1e29037-d1e219">Ad illud quod obicitur, quod anima omnia cognoscit in Verbo actu etc. ; dicendum quod,
      sicut fuit dictum de Christo, quod anima Christi non solummodo habuit cognitionem rerum in
      Verbo, sed etiam secundum se per habitum sibi innatum, et beatis angelis convenit idem
      propter perfectionem cognitionis, non solum respectu diversitatis cognoscibilium, sed etiam
      quantum ad varium cognoscendi modum : ita etiam in Beatis intelligendum est esse, quia
      cognitio rerum in Verbo et in proprio genere simul se compati possunt quantum ad habitum et
      quantum ad actum, quia una ad alteram ordinatur.</p>
          <p xml:id="bb-d1e29037-d1e222">Ad illud quod obicitur, quod fides plus habet de veritate et lumine quam habitus scientiae,
      dicendum quod, etsi illud possit concedi, tamen ex hoc non sequitur quod habeat evacuari ;
      quia lumen fidei, in quantum huiusmodi. est, habet sibi inseparabiliter adiunctum aliquid,
      quod non est compossibile cum statu gloriae, sicut in praecedentibus ostensum fuit. Non sic
      autem est de habitu scientiae, qui, quantum est de sua ratione, tanto perfectior est, quanto
      certior et clarior ; ideo non sic habet tolli quantum ad habitum sicut fides ad praesentiam
      gloriae.</p>
          <p xml:id="bb-d1e29037-d1e226">Ad illud quod obicitur, quod scientia est per collationem causae ad effectum et per quemdam
      decursum collativum, dicendum quod ipse arguit de scientia quantum ad modum quem in
      praesenti habet, de quo dictum est, ratione cuius concessum est scientiam evacuari, et
      ratione cuius Apostoli eam in futuro asserit destruendam.</p>
        </div>
      </div>
    </body>
  </text>
</TEI>