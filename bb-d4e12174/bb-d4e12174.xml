<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 5</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 5</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e12174">
        <head xml:id="bb-d4e12174-Hd1e108">Quaestio 5</head>
        <head xml:id="bb-d4e12174-Hd1e111" type="question-title">Utrum haec conversio sit subita vel successiva.</head>
        <p xml:id="bb-d4e12174-d1e114">Quinto quaeritur, utrum haec conversio sit subita an successiva.</p>
        <div xml:id="bb-d4e12174-Dd1e117" type="rationes-principales">
          <head xml:id="bb-d4e12174-Hd1e119">Rationes principales</head>
          <p xml:id="bb-d4e12174-d1e122">Et quod sit subita, videtur : Quia successio est per resistentiam suscipientis, ut
            patet in diffusione lucis in aera, quia nihil resistens ; sed ex parte panis nulla est
            resistentia : ergo nec successio aliqua.</p>
          <p xml:id="bb-d4e12174-d1e125">Item, quantum operatio est a virtute potentiori, tanto velocior, ut patet in VI
            Physicorum ; sed haec est a virtute infinita : ergo est instanti.</p>
          <p xml:id="bb-d4e12174-d1e128">Item, non ob aliud est successio in operatione nisi propter praeparationem et
            inductionem proprietatum ; sed hic nulla est praeparatio : ergo nulla successio.</p>
          <p xml:id="bb-d4e12174-d1e131">Item, si successio, aut haec est quia panis successive abicitur aut quia corpus
            successive introducitur. Non quia panis, quia non est ponere quare citius convertatur
            una pars quam alia nec materia quam forma. Nec quia Christi corpus, quia illud non
            potest habere nisi esse perfectum et integrum.</p>
          <p xml:id="bb-d4e12174-d1e135">Contra : Etsi divina virtus ibi immediate operetur, operatur tamen ad verbi prolationem
            ; sed verbi prolatio est successiva : ergo et conversio.</p>
          <p xml:id="bb-d4e12174-d1e138">Item, si dicas quod non operatur per sermonem, tamen simul operatur cum sermone, quia
            nec ante nec post ; sed sermonis prolatio est successiva : ergo, cum successivum non sit
            simul cum instantaneo, patet etc.</p>
          <p xml:id="bb-d4e12174-d1e141">Item, si conversio est in instanti, quaero, in illo instanti in quo est mutatio quid
            sit. Aut panis aut corpus. Non panis, quia panis est terminus a quo ; non corpus, quia
            est terminus ad quem est mutatio ; nec aliquid aliud : ergo nihil ; sed hoc est
            impossibile : ergo mutatio non fit in instanti.</p>
          <p xml:id="bb-d4e12174-d1e144">Item, panis in illa conversione habet esse ultimum, similiter corpus Christi primum,
            aut in eodem instanti aut in alio. Si in eodem, ergo simul est panis et corpus. Si in
            alio et alio, sed inter quaelibet duo instantia cadit tempus medium et in illo medio est
            conversio : ergo etc.</p>
        </div>
        <div xml:id="bb-d4e12174-Dd1e148">
          <head xml:id="bb-d4e12174-Hd1e150">Conclusio</head>
          <head xml:id="bb-d4e12174-Hd1e153" type="question-title">Conversio panis in verum Christi corpus fit in instanti, non
            successive</head>
          <!-- also includes "ad rationes" -->
          <p xml:id="bb-d4e12174-d1e158">Respondeo : Dicendum quod haec conversio est subito et in instanti. Quamvis enim fiat
            ad verbi prolationem, non tamen per verbum sicut per effectivum principium ; sed per
            Verbum increatum, quod operatur in instanti.</p>
          <p xml:id="bb-d4e12174-d1e161">Quod ergo obicit, quod non sunt simul, dicendum quod successivum non est simul cum
            instantaneo secundum totum nec secundum partem, sed tamen secundum aliquid sui, ut puta
            factum vel dictum esse, quod est vel in ratione medii vel principii vel finis. Unde
            certum est quod quando totum dictum est, totum factum est ; sed quando Dominus facit,
            ipse novit.</p>
          <p xml:id="bb-d4e12174-d1e165">Ad illud vero quod obicitur de illo instanti, utrum sit panis, dicendum quod in
            mutatione subita simul est fieri et factum esse et simul desinere et desiisse ; quia
            ergo in instanti desinit esse panis, non est panis. Rursus, quia incipit esse corpus vel
            convertitur in corpus, est corpus Christi.</p>
          <p xml:id="bb-d4e12174-d1e168">Ad illud vero quod quaeritur de ultimo esse panis, multiplex est positio.</p>
          <p xml:id="bb-d4e12174-d1e171">Quidam enim dicunt quod, quia panis habet esse temporale, sed corpus Christi esse
            aeternum, quod ultimum esse panis non est nisi in tempore, primum esse corporis in
            instanti. Unde sicut instans copulatur ad tempus, ita quod nihil est medium, sic et in
            proposito habere se dicunt. Sed hoc est fuga : primum, quia, si panis nunquam haberet
            esse in instanti, maneret obiectio et non est hic solutio. Secundo, quia quod corpus
            Christi sit in altari vel sub speciebus, hoc est temporale. Tertio vero, quia utrumque
            habet esse permanens, et ideo esse utriusque est in instanti.</p>
          <p xml:id="bb-d4e12174-d1e174">Propterea est alia positio, quod in eodem instanti est ultimo esse panem et primo esse
            corpus, eodem, inquam, secundum substantiam, differente secundum rationem ; quia
            secundum quod est mensura ultimi esse panis, est terminus praeteriti, secundum quod
            primi esse corporis, est principium futuri. Sed haec positio non potest stare, quia,
            quaecumque sit diversitas in ratione in uno instanti, nunquam contradictoria sunt simul
            vera in eodem : ergo nec disparata de eodem. Et praeterea, si praeteritum in sui termina
            esset et futurum esset in sui initio, nunquam continuarentur per unum instans, immo
            essent simul.</p>
          <p xml:id="bb-d4e12174-d1e177">Propterea est tertia positio, quod est in uno instanti secundum rem, sed plura secundum
            virtutem. Sicut enim unus punctus fit duo puncta divisione lineae et commensuratione ut
            puta si duarum linearum fiat contiguatio super lineam continuam substratam ; ille unus
            punctus ad quem contiguantur aequivalet duobus : sic in instanti, quamvis non
            multiplicetur, quia tempus non dividitur, tamen duobus aequivalet propter
            commensurationem duorum ultimorum, durationis scilicet paniset corporis. Sed illud non
            potest stare, quia in contiguis ultima simul sunt ; sed in durationibus, quae se habent
            secundum prius et posterius, impossibile est quod ultima sint simul ; unde in illa
            contiguatione punctus substratus non fit duo, sed duo puncta uniuntur in uno, nec tamen
            cedunt in unum propter distinctionem corporum in quibus sunt. Et iterum, quantumcumque
            illud verum sit quod duo indivisibilia sint simul, nunquam tamen verum est quod duo
            contradictorie opposita simul insint eidem, quia sunt incompossibilia ; nec etiam ea
            quae necessario requirunt ordinem, non tantum causaliter sive secundum naturam, sed
            etiam secundum esse in actu et durationem actualem.</p>
          <p xml:id="bb-d4e12174-d1e180">Propterea est quarta positio, quod est in alio et alio instanti secundum rem, eo modo
            quo in tempore est ponere instantia multa, quia unum est secundum suam essentiam, cuius
            fluxus est continuus ; unde non est ponere plura instantia ut consequenter se habentia
            secundum se ; sed tamen, secundum quod mensurat duas actiones discontinuas, est in eo
            duo signare ; sicut, si linea secet aliam, signat duo puncta. Sed illud non potest
            stare, quia in nullo continuo nec esse nec intelligi nec signari possunt vere duo
            indivisibilia, ipso manente continuo, quae se habeant consequenter, alioquin
            intelligitur de necessitate ut multiplicatum. Si ergo tempus manet non intercisum, patet
            etc.</p>
          <p xml:id="bb-d4e12174-d1e184">Et ideo dicendum est ultimo quod tempus sive instans, mensura ultimi esse panis et
            primi esse corporis, potest dupliciter accipi : vel in duratione propria uniuscuiusque,
            sicut dicit Philosophus quod unumquodque propria periodo mensuratur, quae quidem cum re
            incipit et desinit ; et sic sunt diversae mensurae discontinuae et diversa instantia
            consequenter se habentia, sicut sunt, duo esse, esse scilicet panis et corporis. Si
            autem accipiatur instans secundum communem mensuram, quae est tempus continuum, non
            intercisum, ut est mensura motus primi mobilis vel etiam ut tempus consideratur secundum
            essentiam, non secundum esse, tunc accipit determinatum instans secundum nostram
            signationem. Signetur ergo unum instans in tempore in quo ultimo est panis ; signetur et
            aliud instans in quo primo est corpus ? Ego dico, non signetur, quia non est signare duo
            instantia consequenter se habentia in continuo, manente continuo ; unde quodlibet horum
            per se signari potest, sed duo simul impossibile est signare. Et sic patet quod in alio
            et alio instanti habet esse panis et corpus secundum rem et secundum quod est mensura
            realis et propria, licet secundum mensuram communem duo instantia immediate signare non
            contingat. Hic autem modus solvendi rationabilior et certior videtur omnibus praedictis,
            quoniam supra tria principia certa fundatur. Primum est, quod in eodem instanti simplici
            impossibile est contradictoria esse, quantumcumque instans habeat diversitatem secundum
            considerationem. Secundum est, quod in continuo, manente continuo, impossibile est
            instantia esse consequenter nec vere signari. Tertium est, quod inter esse panem et
            corpus Christi vel inter duo contradictoria nihil est medium.</p>
        </div>
      </div>
    </body>
  </text>
</TEI>