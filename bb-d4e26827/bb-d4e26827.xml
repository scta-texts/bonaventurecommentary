<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e26827">
        <head xml:id="bb-d4e26827-Hd1e108">Quaestio 3</head>
        <head xml:id="bb-d4e26827-Hd1e111" type="question-title">A quo possit relaxatio satisfactionis fieri.</head>
        <p xml:id="bb-d4e26827-d1e114">Tertio quaeritur, a quo possit relaxatio fieri.</p>
        <div xml:id="bb-d4e26827-Dd1e117" type="rationes-principales">
          <head xml:id="bb-d4e26827-Hd1e119">Rationes principales</head>
          <p xml:id="bb-d4e26827-d1e122">Et videtur quod a quolibet sacerdote : Quia relaxationes fiunt ex vi clavium ; et omnis
            sacerdos claves habet : ergo videtur quod. omnis sacerdos possit relaxationes facere. Si
            tu dicas quod non est ex vi clavium, sed ex thesauro Ecclesiae, sed quilibet sacerdos
            habet thesaurum suae parochiae sicut episcopus suae provinciae : ergo etc.</p>
          <p xml:id="bb-d4e26827-d1e125">Item, qui praesunt collegiis habent caves ad solvendum et ligandum in utroque foro et
            habent thesaurum supererogationum, sicut praelati religionum : ergo videtur quod ipsi
            possint.</p>
          <p xml:id="bb-d4e26827-d1e128">Item, videtur quod quilibet homo, quia quilibet liberae conditionis est dominus bonorum
            et meritorum suorum. Ergo potest merita sua alteri concedere ; et dum illi concedit,
            eius poenitentia minuitur et relaxatur : ergo videtur quod quilibet hoc possit.</p>
          <p xml:id="bb-d4e26827-d1e131">Item, bona spirituatia sunt maioris communicationis quam temporalia ; sed, si aliquid
            datur alicui, ex quo plene datur, ille potest illud concedere alii : ergo videtur pari
            ratione, immo fortiori, quod cui datae sunt relaxationes, ille potest eas dare
            alteri.</p>
          <p xml:id="bb-d4e26827-d1e135">Contra : Plus est facere indulgentias quam imponere poenitentias ; sed poenitentias
            imponere non potest nisi solus sacerdos : ergo indulgentias dare non potest nisi sit
            sacerdos.</p>
          <p xml:id="bb-d4e26827-d1e138">Item, nemo scit utrum plura habeat merita quam sibi sufficiant, immo. nescit se habere
            merita sufficientia. Ergo nullus de proprio potest relaxare aliquid de poena, conferendo
            aliquam ex eis indulgentiam ; ergo non spectat indulgentias facere nisi ad praelatos
            Ecclesiae.</p>
          <p xml:id="bb-d4e26827-d1e141">Item, maius est indulgentias concedere quam excommunicare vel Ecclesiae reconciliare ;
            sed primum est praelatorum tantum, sicut prius probatum est : ergo multo fortius
            indulgentias facere.</p>
          <p xml:id="bb-d4e26827-d1e144">Quaeritur igitur : cum unus episcopus non possit alienos subditos absolvere nec ligare,
            nec in foro poenitentiali nec in foro iudiciali, unde est quod potest indulgentias in
            aliena dioecesi facere, sicut videmus tota die fieri ?</p>
        </div>
        <div xml:id="bb-d4e26827-Dd1e148">
          <head xml:id="bb-d4e26827-Hd1e150">Conclusio</head>
          <head xml:id="bb-d4e26827-Hd1e153" type="question-title">Relaxationes sive indulgentias dispensare ad solos episcopos
            et Summum Pontificem pertinet.</head>
          <p xml:id="bb-d4e26827-d1e156">Respondeo : Dicendum quod sicut in praecedenti problemate tactum est, relaxationes sive
            indulgentiae fiunt de meritis supererogationis quae sunt in Ecclesia, quae quidem sunt
            sicut thesaurus spiritualis eius. Haec autem merita supererogationis non omnium est
            dispensare, sed episcoporum tantum : et ideo relaxationes facere ad solos episcopos
            pertinet.</p>
          <p xml:id="bb-d4e26827-d1e159">Ratio autem quare thesaurus Ecclesiae solis episcopis committitur dispensandus, est,
            quia Ecclesia thesaurum istum habet ex desponsatione sui cum Christo, qui est vir et
            eius sponsus et cui generat filios et filias, id est perfectos et imperfectos, ad quorum
            educationem Christus vult servari haec bona. Et quoniam in Lege tactum est quod qui
            recipit uxorem fratris sui, ut suscitet fratri suo defuncto, semen, debet succedere in
            bonis quae pertinent ad filiorum educationem, secundum quod innuitur Ruth 4, 5, illis
            solis competit iste thesaurus dispensandus qui sunt sponsi Ecclesiae. Tales autem sunt
            episcopi, qui sponsi sunt et habent vim generandi filios et fitias, id est perfectos et
            imperfectos, et inter hos Summus Pontifex, qui est totius universalis Ecclesiae sponsus
            et rector. Ideo omnes episcopi, qui habent prolem, possunt facere indulgentias, et
            Summus Pontifex praecipue inter omnes, quia ipsi competit totius spiritualis thesauri
            dispensatio, secundum quod curam habet de tota Ecclesia et omnibus eius filiis. Unde
            omnes sunt eius filii et ipse est pater omnium.</p>
          <p xml:id="bb-d4e26827-d1e162">Concedendum igitur est quod indulgentias facere non tantum non conceditur laicis, sed
            nec etiam sacerdotibus nec praelatis inferioribus, ut abbatibus vel prioribus.</p>
        </div>
        <div xml:id="bb-d4e26827-Dd1e167">
          <head xml:id="bb-d4e26827-Hd1e169">Ad rationes</head>
          <p xml:id="bb-d4e26827-d1e172">Ad illud quod obicitur in contrarium, iam patet responsio, quia non est tota ratio
            virtutis indulgentias faciendi, scilicet clavis, sed requiritur potestas clavis cum
            iurisdictione et thesauri dispensandi auctoritate, quae ordinarie solis competit
            episcopis. Nam per commissionem quilibet sacerdos potest dare indulgentiam ex parte
            episcopi, sicut patet in simplicibus praedicatoribus.</p>
          <p xml:id="bb-d4e26827-d1e175">Ad illud quod obicitur de illis qui praesunt collegiis, dicendum quod tales qui
            praesunt subditis aliquam auctoritatem habent bonorum sur collegii, non tamen respectu
            meriti Christi, quod dedit dispensandum Ecclesiae et eius sponsis ; ideo non habent
            auctoritatem plenariam respectu thesauri Ecclesiae, et ideo solum bona sui collegii
            possunt communicare ; non tamen possunt relaxare, quia ne sciunt utrum. superabundent,
            quia potestatem plenam super hoc non habent. Et voco largo modo plenam potestatem, prout
            dicit plenitudinem sufficientiae, per quem modum est in episcopis ad hunc actum, non
            prout dicit plenitudinem superexcellentiae ; sic enim est in solo Summo Pontifice,
            plenitudo scilicet potestatis et auctoritatis.</p>
          <p xml:id="bb-d4e26827-d1e178">3-4. Ad illud quod obicitur, quod quilibet homo potest bona sua alteri concedere,
            dicendum quod relaxatio plus dicit quam. communicatio ; dicit enim quamdam auctoritatem,
            ratione cuius dicitur isti indulgentiam praestare ; et ideo, quamvis quilibet habens
            caritatem bona sua possit communicare, non tamen omnis potest relaxare, sed qui habet ad
            hoc concessam sibi auctoritatem. Item, differt communicatio a relaxatione, quoniam
            relaxatio fit de praeteritis malis per merita Christi vel Ecclesiae quae praecesserunt ;
            communicatio autem proprie respicit futurum bonuni, non solum praeteritum. Et quamvis
            possit dare alicui quod iam non est datum nec determinatum alicui, sicut unam Missam
            quam cantat pro aliquo mortuo, tamen, si cantavit eam pro suis peccatis vel dedit alii,
            non potest sua auctoritate commutare. Hinc est quod qui recipit relaxationes pro se, non
            potest dare alteri ; quia, si Ecclesia solvit debitum suum apud Deum, non propter hoc
            dedit potestatem quod solveret ipse pro alio ; et si Deus dimisit isti debitum, non
            propter hoc potest iste dimittere alii quod Deo debetur. Nec valet illud argumentum de
            communicatione materiali, quia aliquis omnino liber est in possidendo temporalia
            quicumque est liberae conditionis, et, si libere possidet, libere potest alteri dare ;
            qui autem servus est, non potest sine auctoritate domini ; omnia autem nostra sunt
            Christi et omnia merita spiritualia et nos sumus eius servi, et ideo non possumus in
            alterum transferre vel dare, nisi sit data auctoritas a Christo. Et sic patet
            sequens.</p>
          <p xml:id="bb-d4e26827-d1e181">Ad illud quod quaeritur ultimo, utrum episcopus possit indulgentias facere in aliena
            dioecesi, dicunt aliqui quod, sicut potest ligare et solvere in aliena dioecesi ex
            consensu dioecesani, ita et relaxationem facere ; et ita duae virtutes concurrunt in
            unam, et tantum possunt, si sunt multi, quantum si unus solus. Sed tunc non videtur esse
            aliud quam deceptio, si hoc esset. Ideo dicendum quod, quia relaxatio dicit thesauri
            communicationem et ulterius auctoritatem, quod episcopus in aliena dioecesi potest
            communicare bona sua subditis alienis, bona, inquam, suae dioecesis, propriis autem
            subditis relaxare sive indulgere. Unde istae relaxationes propriis subditis verae sunt
            relaxationes, si contingat subditos pergere ad obtinendam indulgentiam quam ibi facit
            episcopus ; alienis vero potius sunt communicationes quam relaxationes - per quem modum
            abbates, priores, ministri communicant bona sui collegii - nisi forte hoc sit ex
            consensu et voluntate proprii episcopi. Et hoc dicitur De poenitentiis et remissionibus
            : <quote xml:id="bb-d4e26827-Qd1e183">Quod autem consuluisti</quote>, et infra : <quote xml:id="bb-d4e26827-Qd1e186">Cum a non suo iudice ligari
              nullus valeat vel absolvi, remissiones illis prodesse tantummodo arbitramur, quibus
              proprii iudices indulserunt</quote>.</p>
        </div>
      </div>
    </body>
  </text>
</TEI>