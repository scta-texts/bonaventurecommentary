<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 6, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 6, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e6542">
        <head xml:id="bb-d1e6542-Hd1e119">III, D. 6, A. 2, Q. 1</head>
        <head xml:id="bb-d1e6542-Hd1e122" type="question-title">Utrum unio duarum naturarum sit terminata ad unitatem
    personae.</head>
        <p xml:id="bb-d1e6542-d1e125">Circa primum sic proceditur et quaeritur de illa unione quantum ad terminum ; et quaeritur,
    utrum terminata sit ad unitatem personae, an non.</p>
        <div xml:id="bb-d1e6542-Dd1e128">
          <p xml:id="bb-d1e6542-d1e130">Et quod sic, videtur. Ioannis 8, 25 : <quote xml:id="bb-d1e6542-Qd1e132" source="http://scta.info/resource/io8_25">Ego principium, qui et loquor
       vobis</quote>. Sed <mentioned> ego </mentioned> est pronomen demonstrativum, ergo certam
      demonstrat personam ; et <mentioned> qui </mentioned> est nomen relativum, ergo et eamdem
      refert personam : ergo una erat persona quae erat principium et quae loquebatur ; sed
      principium erat secundum divinam et loquebatur secundum humanam naturam : ergo unio illa ad
      uriitatem personalem videtur esse terminata.</p>
          <p xml:id="bb-d1e6542-d1e142">Item, solus Filius Dei est unitus humanae naturae ; sed Filius Dei non distinguitur a Patre
      nisi in persona : ergo necesse est illam unionem habere pro termino unitatem personalem.</p>
          <p xml:id="bb-d1e6542-d1e145">Item, unio est via ad aliquam unitatem. Ergo, si non sit illa unio frustra, ad aliquam
      unitatem pervenit ; sed non perduxit ad unitatem naturae, quia nec divina natura potest
      fieri humana nec e converso nec ex his potest fieri tertia : ergo necesse est quod unio illa
      terminetur ad unitatem personae.</p>
          <p xml:id="bb-d1e6542-d1e148">Item, quando aliqua duo uniuntur, quorum unum praedominatur alteri, praedominans trahit ad
      se illud cui praedominatur ; sed Dei Filius unitus est humanae naturae, cui per omnia
      praedominatur : ergo traxit eam ad propriam unitatem. Sed non traxit eam ad unitatem
      naturalem, sicut prius ostensum est : ergo traxit ad unitatem personalem.</p>
          <p xml:id="bb-d1e6542-d1e151">Sed contra : Aeternum non potest esse terminus rei temporalis ; sed unitas personalis Filii
      Dei est aeterna, unio vero fuit temporalis : ergo illa unio non poterit terminari ad
      unitatem personalem.</p>
          <p xml:id="bb-d1e6542-d1e155">Item, nihil unum et idem est medium et extremum et terminus in eadem actione ; sed personae
      unitas in illa unione habet rationem extremi : ergo non videtur quod habeat rationem
      termini.</p>
          <p xml:id="bb-d1e6542-d1e158">Item aequalis simplicitatis et dignitatis est persona divina sicut et natura ; sed propter
      dignitatem et simplicitatem illius naturae unionem illam impossibile est terminari ad
      unitatem naturae : ergo impossibile est terminari ad unitatem personae.</p>
          <p xml:id="bb-d1e6542-d1e161">Item, sicut divinae naturae respondet persona increata, sic humanae naturae respondet
      persona creata. Ergo, cum terminus unionis aequaliter se habeat ad extrema, et unio illa non
      possit terminari ad unitatem personae creatae, pari ratione videtur quod non valeat
      terminari ad unitatem personae increatae. Ergo simpliciter est verum quod unio illa non
      terminatur ad unitatem personae.</p>
        </div>
        <div xml:id="bb-d1e6542-Dd1e165">
          <head xml:id="bb-d1e6542-Hd1e167">Conclusio</head>
          <head xml:id="bb-d1e6542-Hd1e170" type="question-title">Duarum naturarum in Christo unio terminatur ad unitatem personae
      divinae</head>
          <p xml:id="bb-d1e6542-d1e173">Respondeo : Dicendum quod quaedam est unio, in qua est unius unibilis in naturam alterius
      conversio ; et hoc est quia unius est ad alterum repugnantia et praedominantia, sicut si
      gutta aquae uniatur amphorae vini. Quaedam vero est unio, in qua est utriusque unibilis
      alteratio et tertiae naturae productio ; et hoc quia est ibi repugnantia et non excellens
      praedominatio, sicut uniuntur elementa ad constituendum corpora mixta. Quaedam vero est
      unio, in qua non est unitorum transmutatio, sed tertiae naturae constitutio ; et hoc est
      quia unibilia non habent repugnantiam, habent tamen mutuam dependentiam, sicut uniuntur
      corpus et anima ad constitutionem hominis. Quaedam vero est unio, in qua nec est
      transmutatio nec tertiae naturae constitutio, sed unum unibilium fundatur tantum in altero ;
      et hoc est quia nec est ibi repugnantia nec essentialis dependentia, est tamen excellens
      praedominatio ; sicut quando arbor una inseritur stipiti alterius arboris, tunc utraque
      arbor servat naturam propriam et tamen una arbor substantificatur in stipite alterius
      arboris, ita quod unus est stipes utriusque.</p>
          <p xml:id="bb-d1e6542-d1e176">Hoc tamen quarto unionis genere habet uniri natura divina humanae. Quia enim nulla est
      repugnantia inter naturam divinam et humanam, ideo nulla est ibi transmutatio nec conversio.
      Quia vero non est mutua dependentia, non est tertiae naturae constitutio. Sed quia est ibi
      alterius, scilicet divinae naturae, praedominatio, necesse est quod divina natura humanam
      naturam trahat ad unitatem ; sed ad unitatem naturae non potest trahere sine transmutatione
      et conversione : necesse est ergo quod eam trahat ad unitatem personae et una et eadem
      hypostasis sit divinae naturae et humanae, ut quasi humana natura fundetur et
      substantificetur in divino stipite. Et ideo multum assimilatur ista unio ei unioni quae est
      per insertionem. Propter quod etiam fortassis dicit beatus Iacobus 1, 21 : <quote xml:id="bb-d1e6542-Qd1e178" source="http://scta.info/resource/iac1_21">In mansuetudine suscipite insitum Verbum</quote>. Concedendum est igitur
      quod illa unio terminatur ad unitatem personae.</p>
        </div>
        <div xml:id="bb-d1e6542-Dd1e184">
          <head xml:id="bb-d1e6542-Hd1e186">Ad rationes</head>
          <p xml:id="bb-d1e6542-d1e189">Ad illud quod obicitur, quod unitas illius personae est aeterna, dicendum quod persona
      nominat ipsum suppositum in comparatione ad naturam, cui subicitur ; sic et dignitas
      personae attendenda est respectu naturae. Potest igitur persona illa comparari ad naturam
      divinam, et sic eius dignitasestaeterna. Potest etiam comparari ad naturam divinam pariter
      et humanam, et sic connotat aliquid temporale, et ratione illius connotati dicitur esse
      terminus unionis. Illa enim unio non fecit ut illa persona esset vel una esset, sed fecit
      quod persona, quae erat una in natura simplici, esset una in natura duplici.</p>
          <p xml:id="bb-d1e6542-d1e192">Ad illud quod obicitur, quod unitas personalis est extremum, ergo non est terminus,
      dicendum quod secundum unam comparationem quam habet, videlicet ad divinam naturam, est
      extremum ; secundum autem comparationem quam habet ad humanam naturam est unionis terminus,
      quia per illam unionem factum est ut persona Verbi esset homo. Secundum autem comparationem
      quam habet ad utramque naturam tenet rationem medii. Nihil autem impedit unum et idem
      diverso respectu habere comparationem medii et extremi et termini, et per hunc quidem modum
      in proposito intelligendum est.</p>
          <p xml:id="bb-d1e6542-d1e195">Ad illud quod obicitur, quod propter summam simplicitatem divinae naturae non potest uniri
      humanae naturae in unitatem naturae, dicendum quod non est simile, quia plures naturas in
      unam naturam cedere repugnat simplici naturae, sed plures naturas uniri in unitatem personae
      non repugnat simplici personae duplici ex causa. Una quidem est, quia sicut plures personae
      possunt esse in una natura, ita quod non impediunt naturae simplicitatem, sic plures naturae
      in una persona. Alia vero ratio est, quia persona divina potest fieri suppositum humanae
      naturae sola relatione humanae naturae ad ipsam, quae quidem relatio nihil ponit novum circa
      personam Verbi, sed solum in natura assumta ; et ideo unio naturarum unitati personae non
      repugnat. Non sic autem est quando unio terminatur ad unitatem naturae, ubi non solum
      notatur esse respectus, sed etiam notatur convenientia fieri in forma ; et hoc non potest
      fieri sine compositione sive transmutatione aliqua.</p>
          <p xml:id="bb-d1e6542-d1e198">Ad illud quod obicitur, quod unio ma non potest terminari ad unitatem personae creatae,
      dicendum quod non est simile, quia divina natura non potest substantificari in persona
      creata. Quod enim substantificatur in aliquo minus habet de stabilitate quam illud in quo
      substantificatur ; et ideo, quia veriori modo est ens et per se stans natura divina quam
      humana, ideo humana natura potest inniti divinae personae, quamvis divina natura non possit
      inniti naturae creatae. Et ideo potest fieri unio in unitatem personae increatae, quamvis
      non possit fieri unio in unitatem personae creatae. Est et alia ratio, quia persona semper
      habet denominari a digniori proprietate, et ideo divina natura et humana in unam concurrunt
      hypostasim. Et cum semper necesse sit divinam naturam excellere dignitate, non potest fieri
      unio in unitatem personae creatae, licet possit fieri unio in unitatem personae increatae.
      Et ideo patet quod non est simile quod assumit pro simili, sed valde dissimile.</p>
        </div>
      </div>
    </body>
  </text>
</TEI>