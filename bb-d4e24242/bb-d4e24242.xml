<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e24242">
        <head xml:id="bb-d4e24242-Hd1e108">Quaestio 1</head>
        <head xml:id="bb-d4e24242-Hd1e111" type="question-title">Utrum scientia sit clavis.</head>
        <p xml:id="bb-d4e24242-d1e114">Circa primum ostenditur quod scientia sit clavis.</p>
        <div xml:id="bb-d4e24242-Dd1e117" type="rationes-principales">
          <head xml:id="bb-d4e24242-Hd1e119">Rationes principales</head>
          <p xml:id="bb-d4e24242-d1e122">Primo sic : Super illud Matthaei 16, 19 : <quote xml:id="bb-d4e24242-Qd1e124" source="http://scta.info/resource/mt16_19">Tibi dabo
              claves</quote>, Glossa : <quote xml:id="bb-d4e24242-Qd1e127">Clavis dicitur scientia et potentia, qua debet dignos
              recipere et indignos repellere</quote>. Ergo scientia est clavis.</p>
          <p xml:id="bb-d4e24242-d1e131">2. Item, in quodam sermone de Apostolis Petro et Paulo dicitur : <quote xml:id="bb-d4e24242-Qd1e133">Petrus accepit
              clavem potentiae, Paulus clavem scientiae</quote>. Ergo scientia est clavis.</p>
          <p xml:id="bb-d4e24242-d1e137">Item, ratione videtur, quia omne illud quod directe repugnat errori, scientia est vel
            de genere scientiae ; sed clavis aliqua est huiusmodi : ergo etc. Probatio minoris.
              <name ref="#Jerome">Hieronymus</name> super illud : Tibi dabo claves etc. : Sciat
            prudens lector hoc esse de futuro promissum, quia, si statim datae essent, nunquam in eo
            error pravae confessionis locum habuisset. Ergo aliqua clavium excludit errorem.</p>
          <p xml:id="bb-d4e24242-d1e143">Item, <name ref="#Augustine">Augustinus</name> dicit, et habetur in littera,
            distinctione praecedenti : <quote xml:id="bb-d4e24242-Qd1e148">Qui vult peccata confiteri ut inveniat gratiam,
              quaerat sacerdotem qui sciat ligare et solvere, ne, cum negligens circa se exstiterit,
              negligatur</quote>. Ergo necessarium est absolventi habere scientiam : ergo, si illud
            quod tenet rationem ad aperiendum est clavis, videtur quod scientia clavis sit.</p>
          <p xml:id="bb-d4e24242-d1e153">Sed contra : Super illud : <quote xml:id="bb-d4e24242-Qd1e155">Tibi dabo claves</quote> etc., Glossa.
              <quote xml:id="bb-d4e24242-Qd1e158">Praesentis iudicii potestatem</quote>. Ergo videtur quod utraque clavis est
            potestas, non ergo.scientia.</p>
          <p xml:id="bb-d4e24242-d1e162">Item, claves dantur in Ordine et consequuntur praecise Ordinem ; sed multi habent
            Ordinem, qui non habent scientiam et e converso : ergo scientia non est clavis.</p>
          <p xml:id="bb-d4e24242-d1e165">Item, clavis semel habita nunquam amittitur, sicut nec Ordo ; sed scientia habita
            potest amitti : ergo scientia non est clavis.</p>
          <p xml:id="bb-d4e24242-d1e168">Item, si scientia est clavis, aut scientia innata aut acquisita aut infusa. Si innata,
            ergo claves sunt a natura. Si scientia acquisita, ergo claves sunt per acquisitionem,
            non per gratiam. Si infusa, sed multi sunt qui nihil noverunt per infusionem propter
            suam nequitiam : ergo mali non habent claves. Si tu dicas quod infunditur scientia quae
            est gratis data, sicut Salomoni, contrarium videmus aperte, quia ommes fere ita sunt
            simplices et idiotae post susceptionem sacerdotii ut ante.</p>
        </div>
        <div xml:id="bb-d4e24242-Dd1e172">
          <head xml:id="bb-d4e24242-Hd1e174">Conclusio</head>
          <head xml:id="bb-d4e24242-Hd1e177">Scientia non est clavis, secundum quod dicit habitum, sed secundum quod dicit
            auctoritatem sive officium discernendi</head>
          <p xml:id="bb-d4e24242-d1e180">Respondeo : Dicendum quod circa hoc. duplex fuit opinio antiquorum.</p>
          <p xml:id="bb-d4e24242-d1e183">Quidam enim dixerunt quod scientia est clavis, prout scientia nominat habitum sciendi
            discernere. Sed non est clavis principalis nec per se, sed prout iuncta est auctoritati
            solvendi et ligandi ; et haec clavis non est de esse Ordinis, sed de bene esse ; ita
            quod, si aliquis recipit Ordinem de facto, non habens scientiam, factum est ; sed
            exsecutionem iurisdictionis in absolvendo non recipit sine periculo animae, eo quod
            altera clavium caret. Et hi dixerunt quod quidam habeant scientiam clavium, ut illi qui
            habent scientiam acquisitam ; quidam claviculam, ut illiqui carent acquisita, tamen per
            naturalem industriam noscunt quod ars docet et Scriptura ; quidam vero nullam, ut qui
            carent utraque. Et videtur fuisse opinio Magistri. Sed non videtur hoc bene posse
            sustineri - licet aliquam habeat probabilitatem - cum dicamus has claves Ordinem
            consequi et ita dari sicut Ordinem et ita durare sicut Ordo durat.</p>
          <p xml:id="bb-d4e24242-d1e186">Et ideo est secunda opinio, quod scientia non est clavis secundum quod dicit habitum
            sed in quantum dicit auctoritatem sive officium discernendi ; hoc autem officium sive
            haec auctoritas est consequens Ordinem inseparabiliter ; et haec clavis est
            essentialiter. Et haec fuit Praepositivi, et hanc tenent communiter doctores, hoc
            addentes, quod scientia-habitus est sicut dispositio faciens ad bene esse vel etiam
            sicut dispositio materialis, sine qua altera clavis exire non potest in actum. Sicut
            enim vis visiva non est humidum crystallinum, tamen illud exigit ad suam operationem,
            sic ipsa auctoritas discernendi requirit habitum scientiae ; et quanto melius habetur
            scientia, tanto meliori modo habetur clavis. Et ideo maluerunt Sancti hanc clavem vocare
            hoc nomine quam alio. Ex his patent obiecta ad utramque partem.</p>
        </div>
        <div xml:id="bb-d4e24242-Dd1e191">
          <head xml:id="bb-d4e24242-Hd1e193">Ad rationes</head>
          <p xml:id="bb-d4e24242-d1e196">1-2. Nam primae auctoritates, quae dicunt scientiam clavem, intelliguntur de scientia
            prout dicit auctoritatem discernendi.</p>
          <p xml:id="bb-d4e24242-d1e199">Ad illud quod obicitur de <name ref="#Jerome">Hieronymo</name>, dicendum quod non
            intelligit tantum quantum ad esse nec etiam solum quantum ad bene esse, sed etiam
            ulterius quantum ad perfectum esse, sicut fuerunt in Apostolis, qui post adventum
            Spiritus Sancti non fuerunt decepti nec a veritate abducti.</p>
          <p xml:id="bb-d4e24242-d1e205">Ad illud quod obicitur de <name ref="#Augustine">Augustino</name>, quod solus sciens
            potest utiliter ligare, dicendum quod hoc non est quia habitus scientiae sit clavis, sed
            quia dispositio est ad clavem, sicut dictum est.</p>
          <p xml:id="bb-d4e24242-d1e211">Quae autem ad oppositum inducuntur concedenda sunt, quoniam verum concludunt, scilicet
            scientiam, ut dicit habitum, non esse clavem.</p>
        </div>
      </div>
    </body>
  </text>
</TEI>