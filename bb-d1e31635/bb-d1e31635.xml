<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 34, P. 1, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 34, P. 1, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e31635">
        <head xml:id="bb-d1e31635-Hd1e119">III, D. 34, P. 1, A. 2, Q. 2</head>
        <head xml:id="bb-d1e31635-Hd1e122" type="question-title">De donorum ordinatione et combinatione.</head>
        <p xml:id="bb-d1e31635-d1e125">Secundo quaeritur de donorum ordine et combinatione, quae duo valde signanter innuit Isaias
    in praedictorum donorum enumeratione, 11 capitulo, 2-3, ubi sic ait de Christo : Requiescet
    super eum spiritus Domini : spiritus sapientiae et intellectus, spiritus consilii et
    fottitudinis, spiritus scientiae et pietatis, et replebit eum spiritus timotis Domini.</p>
        <div xml:id="bb-d1e31635-Dd1e128" type="rationes-principales">
          <head xml:id="bb-d1e31635-Hd1e130">Rationes Principales</head>
          <p xml:id="bb-d1e31635-d1e133">Primo obicitur contra ordinem, quia, cum progressus ordinatus debeat esse ab inferiori ad
      superius, et donum sapientiae sit maximum, donum vero timoris minimum : cum ergo donum
      sapientiae ponat primo loco, donum vero timoris postremo, non videtur dona ordinare ordine
      recto.</p>
          <p xml:id="bb-d1e31635-d1e136">Item, habitus spectans ad cognitionem praecedit habitum qui spectat ad affectionem. Cum
      ergo sapientia, a sapore dicta, spectet ad potentiam affectivam, intellectus vero spectet ad
      potentiam cognitivam, videtur quod donum intellectus esset dono sapientiae praeponendum.</p>
          <p xml:id="bb-d1e31635-d1e139">Item, aut dona ordinantur secundum ordinem dignitatis maioris et minoris aut secundum
      ordinem prioritatis et posterioritatis. Si primo modo, ergo, cum maioris perfectionis sit
      fortitudo quam consilium et pietas quam scientia, deberent ei praeponi et non postponi. Si
      secundum ordinem prioritatis et posterioritatis, sic cum illud quod est ex parte cognitivae
      praecedat illud quod est ex parte affectivae, videtur quod intellectus praeponi debeat
      sapientiae. Quodsi tu dicas, quod intellectus praeponitur sapientiae in ascendendo, tunc
      similiter quaeritur : quare non praeponitur scientia pietati et consilium fortitudini in
      ascendendo, sed magis e contrario ?</p>
          <p xml:id="bb-d1e31635-d1e142">Item, obicitur contra combinationem, quia habitus virtutum ad invicem non combinantur, immo
      singillatim distinguuntur. Ergo pari ratione nec habitus donorum.</p>
          <p xml:id="bb-d1e31635-d1e146">Item, si dona combinantur ad invicem cum combinatio non sit nisi in numero pari, ergo
      videtur quod deberent esse plura quam septem.</p>
          <p xml:id="bb-d1e31635-d1e149">Item, cum quodlibet donum spectans ad affectionem habeat suum directivum, videtur quod et
      donum timoris deberet suum directivum habere, cum quo combinaretur ; quod si non habet,
      videtur quod nec alia deberent habere.</p>
          <p xml:id="bb-d1e31635-d1e152">Quaeritur ergo quae sit ratio combinandi et ordinandi dona et quare magis huiusmodi
      combinatio et ordo assignantur in habitibus donorum quam in differentiis aliorum habituum
      gratuitorum.</p>
        </div>
        <div xml:id="bb-d1e31635-Dd1e156">
          <head xml:id="bb-d1e31635-Hd1e158">Conclusio</head>
          <head xml:id="bb-d1e31635-Hd1e161" type="question-title">Dona Spiritus sancti recte ordinantur et combinantur secundum
      assignationem Isaiae.</head>
          <p xml:id="bb-d1e31635-d1e164">Respondeo : Ad praedictorum intelligentiam est notandum quod in donis est ordo secundum
      gradum excellentiae et dignitatis ; et hoc quantum ad ipsorum donorum usus, secundum quos
      anima habet collocari in statu perfectiori et digniori, utpote secundum usum doni sapientiae
      altius elevatur quam secundum usum doni timoris. Ad usum enim illius doni a nemine
      pervenitur, nisi prius in usu timoris exercitium praemittatur. Cum ergo in eis sit ordo
      secundum gradus excellentiae et dignitatis, non casu et fortuna, sed valde rationabiliter
      quaedam dona quibusdam aliis praemittuntur ; et modo sic, modo contrarie ordinantur, non
      propter praeposterationem ordinis, sed propter diversam rationem ordinandi. Sicut enim dicit
      <name ref="#Augustine">Augustinus</name>, De sermone Domini in monte, aliquando enumeratio donorum incipit a primo, utpote
      a timore, sicut innuit Dominus in Matthaeo [5, 3] ; aliquando a summo, utpote a sapientia,
      sicut scribitur in Isaia [11, 2-3].</p>
          <p xml:id="bb-d1e31635-d1e170">Uterque modus ordinandi rectus et congruus est, et hoc triplici ratione : tum propter
      diversum modum accipiendi prius et posterius, tum propter diversitatem modi ascendendi et
      descendendi a superiori ad inferius, tum propter diversitatem principiorum respectu ipsius
      habitus. Primo propter diversum modum accipiendi prius et posterius, quoniam, sicut vult
      <name ref="#Aristotle">Philosophus</name>, aliquid est prius generatione et tempore ; aliquid est prius complemento et
      definitione sive dignitate. Primo modo donum timoris est primum quantum ad usum, secundo
      vero modo donum sapientiae. Et secundum hanc duplicem acceptionem eius quod est prius, ordo
      donorum duplex est et utroque modo rationabiliter inchoatur. Propter diversum modum
      ascendendi et descendendi habent diversimode ordinari. Quia enim in donis attenduntur gradus
      excellentiae et dignitatis, et ordo in ascendendo est ab infedori ad superius, in
      descendendo vero est a superiori ad inferius : hic est quod aliquando praemittitur donum
      supremum, aliquando infimum. Utrumque tamen fit secundum ordinem rectum et congruum. Propter
      diversitatem autem principii efficientis et subiecti suscipientis similiter habent
      diversimode ordinari, quia principium producens est ipse Spiritus Sanctus, in quo est summa
      perfectio ; subiectum suscipiens est ipsum liberum arbitrium, in quo est imperfectio. Potest
      ergo in ordine praeponi donum quod magis approximat perfectioni Spiritus Sancti ; et sic
      praemittitur donum sapientiae, quod est perfectissimum. Potest etiam nihilominus praemitti
      donum, quod magis approximat imperfectioni liberi arbitrii, et hoc quidem est donum
      timoris.</p>
          <p xml:id="bb-d1e31635-d1e176">Et sic patet quod ordo est in donis et quod etiam ordo in enumerando servatur, sive quis
      incipiat a dono timoris sive quis incipiat a dono sapientiae. Nec tantum est in eis ordo,
      verum etiam cum ordine est in eis combinatio. Quia enim dona sunt ad expediendum, sicut in
      praecedentibus fuit dictum, et qui vult expedite procedere, necesse est ut praecognoscat et
      praevideat viam : hinc est quod dona habent sua directiva sibi per appropriationem deputata
      et quod quaedam in donis sunt regentia, quaedam recta, sive quaedam regulantia, quaedam
      exsequentia. In cuius rei signum Propheta dona enumeravit cum quadam combinatione et
      distinctione, Sancto Spiritu instigante. Concedendum est igitur quod dona recte ordinantur
      et combinantur secundum assignationem propheticam. Et per haec quae dicta sunt, patet pro
      magna parte responsio ad obiecta.</p>
        </div>
        <div xml:id="bb-d1e31635-Dd1e181">
          <head xml:id="bb-d1e31635-Hd1e183">Ad Rationes</head>
          <p xml:id="bb-d1e31635-d1e186">Ad illud enim quod primo obicitur, quod progressus ordinatus debet esse ab inferiori ad
      superius, dicendum quod illud est verum in ascendendo et quando aliqua ordinantur secundum
      ordinem generationis ; hoc autem non est verum in descendendo et quando aliqua ordinantur
      secundum dignitatis ordinem ; et hoc secundo modo est ordo in donis, sicut iam tactum est in
      praedictis.</p>
          <p xml:id="bb-d1e31635-d1e189">Ad illud ergo quod obicitur, quod habitus spectans ad cognitionem praecedit habitum qui
      spectat ad affectionem, dicendum quod illud est verum de habitibus pure affectivis, qui
      indigent alio regulante, sicut patet in pietate et fortitudine ; hoc autem non habet locum
      in habitu sapientiae, quoniam ipsa habet intra se cognitionem experientiae, quae adeo
      dirigit et allicit quod circa usum illius doni vix aut nunquam habet error accidere. Et
      propter hoc dicit quaedam Glossa quod donum sapientiae donum intellectus habet dirigere ;
      quod ideo dictum est, quia cognitio experimentalis de divina suavitate amplificat
      cognitionem speculativam de divina veritate ; secreta enim Dei amicis et familiaribus
      consueverunt revelari.</p>
          <p xml:id="bb-d1e31635-d1e192">Ad illud quod ulterius quaeritur, quod aut ordinantur secundum ordinem dignitatis etc.,
      dicendum quod Isaias ordinat ea secundum ordinem dignitatis, sicut tactum est supra. Nec
      valet illa instantia quam adducit de pietate respectu scientiae et fortitudine respectu
      consilii. Nam illa duo merito praeponuntur aliis duobus ordine dignitatis sicut regens
      praeponitur exsequenti.</p>
          <p xml:id="bb-d1e31635-d1e195">Ad illud quod obicitur de combinatione, quod virtutes non combinantur, ergo nec dona,
      dicendum quod non est simile, quia maior exigitur concursus habituum ad operationis
      rectificationem et expeditionem quam ad rectificationem solum. Rectitudo enim consistit in
      ordine potentiae ad obiectum, sed expeditio non tantum in hoc consistit, sed etiam in hoc et
      in adiutorio habitus annexi.</p>
          <p xml:id="bb-d1e31635-d1e199">Ad illud quod obicitur, quod tunc deberent esse octo, dicendum quod illud est verum, si
      quodlibet donum haberet cui combinaretur ; sed donum timoris alii non combinatur, quia non
      habet donum directivum sibi appropriatum.</p>
          <p xml:id="bb-d1e31635-d1e202">Sed tunc restat quaestio, unde hoc sit, sicut ultimo quaerebatur. Ad hoc autem dicendum
      quod non est simile de dono timoris et de aliis, quia, cum sit infimum inter dona, satis
      habet dirigi per habitum fidei ; non sic autem est de donis excellentioribus. Praeterea,
      licet respectu oppositorum sit alia et alia affectio, una tamen potest esse oppositorum
      cognitio ; ideo per habitus cognitivos, per quos diriguntur et regulantur alii habitus
      affectivi expedientes ad bonum, dirigi et regulari habet donum timoris, quod expedit ad
      fugiendum malum ; et hac de causa non habet donum directivum distinctum a directivis aliorum
      donorum.</p>
        </div>
      </div>
    </body>
  </text>
</TEI>