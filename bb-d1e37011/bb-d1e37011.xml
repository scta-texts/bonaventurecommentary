<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 39, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 39, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e37011">
        <head xml:id="bb-d1e37011-Hd1e119">III, D. 39, A. 2, Q. 3</head>
        <head xml:id="bb-d1e37011-Hd1e122" type="question-title">Utrum liceat recipere iuramentum ab idololatris factum.</head>
        <p xml:id="bb-d1e37011-d1e125">Tertio quaeritur, utrum liceat recipere iuramentum ab idololatris factum.</p>
        <p xml:id="bb-d1e37011-d1e128">Et quod sic, videtur. Primo, exemplo Iacob, Genesis 31, 44. Recepit enim iuramentum a Laban ;
    et constat quod Laban idololatra erat, sicut patet, quia <quote xml:id="bb-d1e37011-Qd1e130">Rachel furata erat idola
      sua</quote>. Ergo, si Iacob recte fecit nec eum Scriptura reprehendit, videtur quod liceat
    ipsum quantum ad hoc imitari.</p>
        <p xml:id="bb-d1e37011-d1e134">Item, hoc ipsum ostenditur exemplo ludae Machabaei, I Machabaeorum 8, 17, ubi Iudas recepit
    iuramentum, quando iniit foedus et amicitiam cum Romanis ; et constat quod iuraverunt per
    idola quae colebant. Cum ergo Iudas Machabaeus non reprehendatur de contractu illius
    amicitiae, videtur etc.</p>
        <p xml:id="bb-d1e37011-d1e138">Item, <name ref="#Augustine">Augustinus</name>, Ad Publicolam : <quote xml:id="bb-d1e37011-Qd1e143">Quamvis, dictum sit ne iuremus, nunquam tamen in
      Scripturis sanctis me legisse memini ne ab aliis iuramentum recipiamus</quote>. Ergo, cum
    iuramentum recipere in Scriptura Sacra non prohibeatur, videtur quod nullum sit peccatum, a
    quocumque recipiatur.</p>
        <p xml:id="bb-d1e37011-d1e147">Item, licitum est cum infidelibus mercari et treugas inire ; sed fides mercationis et
    foederis confirmari habet per mutuum iuramentum : si ergo licet Christiano iuramentum exhibere
    fidei infideli et idololatrae, videtur quod similiter liceat ab ipso recipere.</p>
        <p xml:id="bb-d1e37011-d1e150">Item, ita mihi licet recipere eleemosynam quae datur mihi cum murmure sicut illam quae datur
    mihi cum bona voluntate : et hoc est, quia quod alius mala voluntate impendit, alius potest
    bona voluntate recipere. Ergo, licet idololatra peccet iurando per idola, videtur quod non
    peccet Christianus in suscipiendo eius iuramentum.</p>
        <p xml:id="bb-d1e37011-d1e153">Sed contra : Ad Romanos 1, 32 : <quote xml:id="bb-d1e37011-Qd1e155" ana="#rom1_32">Non solum qui talia agunt digni sunt morte, sed etiam
      qui consentiunt facientibus</quote> ; ex quo verbo colligitur quod qui consentit peccanti
    mortaliter peccat mortaliter. Cum ergo recipiens iuramentum ab idololatra consentiat in illo
    iuramento, in quo idololatra peccat mortaliter, videtur quod ipse peccet mortaliter.</p>
        <p xml:id="bb-d1e37011-d1e159">Item, <name ref="#Augustine">Augustinus</name> dicit quod <quote xml:id="bb-d1e37011-Qd1e164">qui petit ab alio iuramentum, quem scit iuraturum falsum,
      animam illius occidit</quote>, secundum quod habetur in fine istius distinctionis. Cum ergo
    homo sciat idololatram male et damnabiliter iurare, qui ab eo iuramentum petit eadem ratione
    animam ipsius occidit ; sed non licet animam ipsius occidere : ergo non licet idololatrae
    iuramentum recipere.</p>
        <p xml:id="bb-d1e37011-d1e168">Item, magis debet quis diligere animam proximi quam aliquam utilitatem temporalem, quia,
    secundum beatum <name ref="#Augustine">Augustinum</name>, nihil post Deum et ipsum animum est adeo diligendum sicut proximi
    salus. Cum ergo idololatra iuret contra salutem animae suae, videtur quod ordinem caritatis
    pervertat qui eius iuramentum recipit pro aliquo commodo temporali. Sed non licet ordinem
    caritatis pervertere : ergo non licet ab idololatris iurantibus per idola iuramentum
    recipere.</p>
        <p xml:id="bb-d1e37011-d1e175">Item, <quote xml:id="bb-d1e37011-Qd1e177">idolum nihil est in mundo</quote>, ergo fides ab idolo nulla est ; sed quod
    nihil habet fidei non potest praebere confirmationem sermoni : cum ergo iuramentum per idolum
    faciat potius ad fidei subversionem quam ad cortfirmationem, videtur quod nullo modo sit
    recipiendum.</p>
        <p xml:id="bb-d1e37011-d1e181">Item, videtur quod non solum ab idololatris, sed etiam a nullis liceat recipere iuramentum,
    quia super illud Matthaei 5, 37 : Quod amplius est a malo est, dicit Glossa : Non tuo, sed
    illius a quo cogeris iurare. Ergo malum est alicuius iuramentum recipere et exigere.</p>
        <div xml:id="bb-d1e37078">
          <head xml:id="bb-d1e37011-Hd1e186">Conclusio</head>
          <head xml:id="bb-d1e37011-Hd1e189" type="question-title">Quamvis illicitum sit iurare per idola, tamen ubi necessitas, vel
      communis utilitas hoc requirit, licet recipere iuramentum etiam in forma non
      concessa.</head>
          <p xml:id="bb-d1e37011-d1e192">Respondeo : Dicendum quod contingit idololatram iurare in forma concessa et in forma
      prohibita. Si iurat in forma concessa, non iurat secundum quod idololatra ; et hoc modo in
      quodam casu licet ab eo iuramentum recipere, in quodam vero minime, quia ille qui exigit aut
      est persona publica aut privata. Si publica est, quantum est ex ordine iuris, potest et
      debet exigere secundum quod iudex. Si vero privata est, hoc tripliciter potest exigere : aut
      enim exigit ad veritatis confirmationem aut in veritatis subversionem aut ad suae
      dubitationis remotionem. Primo modo potest exigi iuramentum sine aliquo peccato, videlicet
      cum ad hoc exigitur solum ut firmior et stabilior sit ipsa promissio et veritatis assertio.
      Cum autem exigit in veritatis subversionem, hoc non potest esse sine mortali peccato ; et
      illud est quando compellit aliquem iurare quem novit iurare falsum. Cum vero exigit propter
      dubitationis suae remotionem, quia suspicatur ne homo sine iuramento dicat sibi falsitatem,
      tunc, si suspicio illa sistat in generali, sic talis exactio tenet potius rationem poenae
      quam culpae ; si vero descendat ad speciale, sic est peccatum veniale, dum de proximo suo
      malam habet suspicionem. Et propterea dicit Glossa : <quote xml:id="bb-d1e37011-Qd1e194">Quod amplius est a malo
       est</quote>, scilicet <quote xml:id="bb-d1e37011-Qd1e197">non credentis</quote> ; non, inquam, semper a malo culpae,
      sed etiam a malo poenae. Et sic in forma concessa licet iuramentum recipere ab idololatris
      et infidelibus, sic etiam a Christianis et fidelibus.</p>
          <p xml:id="bb-d1e37011-d1e201">Et hoc non quaeritur principaliter in proposita quaestione, sed quaestio principalis est de
      iura mento quo quis idololatra iurat per idolum et in forma non concessa, utrum illud sit
      recipiendum. Et ad huius intelligentiam est notandum quod in iuramento facto per idolum est
      duo considerare, videlicet ipsius idoli venerationem et exterioris verbi confirmationem.
      Habendo respectum ad primum, nulli licet iuramentum ab idololatra recipere nec exigere nec
      facere, quia idoli veneratio est omnino detestanda. Si vero habeatur respectus ad secundum,
      sic licitum est ab eis recipere iuramentum, maxime pro utilitate communi. Et sic recepit
      Iacob pro bono suae posteritatis, et Iudas pro pace gentis suae ; et sic Christiani a
      Saracenis recipiunt pro pace et utilitate communitatis. Unde, quamvis illicitum sit iurare
      per idolum, quia forma illa est prohibita, tamen, ubi necessitas vel communis utilitas hoc
      requirit, licitum est recipere iuramentum tale. Unde et rationes concedi possunt quae hoc
      ostendunt. Illa tamen auctoritas <name ref="#Augustine">Augustini</name>, qua dicitur : Non est prohibitum in sanctis
      Scripturis recipere iuramentum, non cogit, quia hoc intelligitur in forma concessa ab ipsa
      Ecclesia.</p>
        </div>
        <div xml:id="bb-d1e37102">
          <head xml:id="bb-d1e37011-Hd1e210">Ad Rationes</head>
          <p xml:id="bb-d1e37011-d1e213">Ad illud vero quod primo obicitur in contrarium, quod qui recipit iuramentum per idolum
      factum illi consentit, dicendum quod, cum duo ibi sint, sicut prius tactum est, non
      consentit idoli venerationi, sed veritatis confirmationi, ut firmum sit verbum et solidum
      maneat pactum. Et quantum ad hoc non est ibi peccatum, quia recipit quod suum est, quod vero
      ibi malum est detestatur ; sicut pauper indigens eleemosyna recipit eleemosynam cum murmure
      sibi datam, et non peccat, quia sic placet sibi eleemosynae datio, ita quod displicet sibi
      annexa murmuratio.</p>
          <p xml:id="bb-d1e37011-d1e216">Ad illud quod obicitur de auctoritate <name ref="#Augustine">Augustini</name>, quod qui exigit iuramentum ab eo quem scit
      peierare animam eius occidit, dicendum quod non est simile, quia illud est in veritatis
      subversionem nec potest fieri bona intentione ; sed iuramentum ab idololatra factum per
      idolum facit ad veritatis confirmationem, quia frequenter idololatrae et infideles ita bene
      reputant se obligatos per iuramenta illicita sicut Christiani per licita et concessa.</p>
          <p xml:id="bb-d1e37011-d1e222">Ad illud quod obicitur, quod magis debemus amare animam proximi quam utilitatem temporalem,
      dicendum quod verum est de utilitate privata, sed non oportet intelligi de utilitate
      communi. Alia etiam est ratio, quia sine iuramenti illius exptessione nihilominus idololatra
      idolum veneratur in corde. Unde positio vel privatio iurationis exterioris non ponit per se
      salutis defectum vel detrimentum ; ideo caritas de hoc non dicit esse multum curandum. Sed
      si ille vellet ab errore resipiscere et ad veram fidem converti, tunc nullatenus tale
      iuramentum deberet ab eo exigi.</p>
          <p xml:id="bb-d1e37011-d1e225">Ad illud quod obicitur, quod idolum nihil est, et fides in idolo nulla est, dicendum quod,
      quamvis nihil sit secundum veritatem, tamen idololatra aestimat aliquid esse ; et ex ipsa
      sua aestimatione et errore fortius adhaeret idololatra ipsi vanitati quam multi Christiani
      ex fide adhaereant ipsi veritati, sicut etiam videmus in haereticis ; et ex illa forti
      adhaerentia et erronea conscientia, cum per idola iurant, verba sua confirmant.</p>
          <p xml:id="bb-d1e37011-d1e229">Ad illud quod obicitur, quod nullum iuramentum licet recipere, quia quod amplius est a malo
      est, iam patet responsio, quia recipere iuramentum aliquando est culpae mortalis, aliquando
      venialis, aliquando contractae poenalitatis ; et secundum hoc malum in textu et Glossa habet
      differenter accipi : vel pro culpa mortali vel pro veniali vel pro ipso malo poenali. Nisi
      enim intervenisset incertitudo de veritate conscientiae alienae et pronitas ad decipiendum
      et male suspicandum, non esset necessarium iuramentum. Et ideo ex hoc non potest generaliter
      concludi quod iuramentum recipere sit illicitum.</p>
        </div>
      </div>
    </body>
  </text>
</TEI>