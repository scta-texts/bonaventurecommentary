<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e4966">
        <head xml:id="bb-d4e4966-Hd1e108">Quaestio 2</head>
        <head xml:id="bb-d4e4966-Hd1e111" type="question-title">Quis Baptismus sit dignior, utrum Baptismus aquae vel
          sanguinis.</head>
        <p xml:id="bb-d4e4966-d1e114">Secundo quaeritur de praeeminentia istorum, et quaeritur, quis Baptismus sit dignior,
          utrum Baptismus aquae vel sanguinis.</p>
        <div xml:id="bb-d4e4966-Dd1e117" type="rationes-principales">
          <head xml:id="bb-d4e4966-Hd1e119">Rationes principales</head>
          <p xml:id="bb-d4e4966-d1e122">Et quod aquae, videtur : Quia Damascenus distinguit novem genera baptismatum,
            ascendendo gradatim, et in ultimo ponit Baptismum aquae sive fluminis. Ergo, si gradatim
            ascendit, sicut patet in aliis differentiis, videtur quod illud, quod ultimo ponit, est
            perfectius ; sed ultimo ponit Baptismum aquae : ergo etc.</p>
          <p xml:id="bb-d4e4966-d1e125">Item, Baptismus aquae habet efficaciam a passione Christi, sed Baptismus sanguinis a
            passione martyris ; sed maior et nobilior est passio Christi et eius virtus quam passio
            martyris et eius virtus : ergo maior est efficacia Baptismi aquae quam Baptismi
            sanguinis : ergo Baptismus aquae nobilior.</p>
          <p xml:id="bb-d4e4966-d1e128">Item, Baptismus aquae tribuit gratiam gratum facientem, per quam acquiritur aurea ; sed
            Baptismus sanguinis ducit ad aureolam, quae est accidentale praemium : ergo, si praemium
            substantiale praecellit accidentale, ergo Baptismus ordinatus ad meritum substantiale et
            praemium praecellit alium ; et sic etc.</p>
          <p xml:id="bb-d4e4966-d1e131">Item, remedium illud, quod plures curat et a pluribus morbis et periculosioribus sanat,
            melius est et utilius ; sed Baptismus aquae plures personas sanat et a pluribus morbis
            quam Baptismus sanguinis, quia ab omni. culpa tam mortali quam veniali : ergo est
            remedium melius et utilius, ergo nobilius.</p>
          <p xml:id="bb-d4e4966-d1e135">Contra : Iudicum 6, 25 super illud : <quote xml:id="bb-d4e4966-Qd1e137" source="http://scta.info/resource/iud6_26">Tolles taurum</quote> etc.,
            Glossa : <quote xml:id="bb-d4e4966-Qd1e140">Baptismus in sanguine puriores facit quam Baptismus in aqua</quote>. Sed
            Baptismus ille est perfectior qui facit puriorem : ergo Baptismus sanguinis est
            perfectior et nobilior Baptismo aquae.</p>
          <p xml:id="bb-d4e4966-d1e144">Item, Damascenus dicit quod <quote xml:id="bb-d4e4966-Qd1e146">Baptismus sanguinis est valde bonus et venerandus,
              quia secundis sordibus non inquinatur</quote>. Sed Baptismus aquae secundis sordibus
            inquinatur : ergo Baptismus sanguinis est perfectior et nobilior Baptismo aquae.</p>
          <p xml:id="bb-d4e4966-d1e150">Item, processus est ab imperfecto ad perfectum ; sed a Baptismo aquae ad Baptimum
            sanguinis sive martyrii recto ordine proceditur et non retroceditur : ergo ille
            Baptismus, in quo est status perfectionis, est dignior.</p>
          <p xml:id="bb-d4e4966-d1e153">Item, quod proximius est fini et certius et efficacius et ponit in altiori gradu, illud
            est simpliciter nobilius et melius ; et talis est Baptismus sanguinis, quia statim
            introducit in gloriam sine impedimento, nec tantum acquirit gloriam, immo gloriam
            eminentem : ergo etc.</p>
        </div>
        <div xml:id="bb-d4e4966-Dd1e157">
          <head xml:id="bb-d4e4966-Hd1e159">Conclusio</head>
          <head xml:id="bb-d4e4966-Hd1e162" type="question-title">Et in liberando a malo et in ordinando ad bonum baptismus
            sanguinis excedit intensive baptismum fluminis, sed exceditur extensive</head>
          <p xml:id="bb-d4e4966-d1e165">Respondeo : Dicendum quod dignitatis praeeminentia in his Baptismatibus conspicitur ex
            consideratione effectuum eorumdem. Utriusque autem effectus, scilicet sanguinis et
            fluminis, est et in liberando a malo et ordinando ad bonum ; et utroque modo se habent
            sicut excedentia et excessa. Nam maior effectus sive efficacia in liberando a malo
            potest esse vel extensive vel intensive. Si extensive, Baptismus aquae excedit, quia
            plures personas liberat et a pluribus morbis, quia a peccato mortali et veniali.
            Baptismus autem sanguinis liberat paucos et solum a veniali liberat, a mortali non, quia
            praesupponit caritatem ; aliter nihil valeret ad salutem. Similiter in ordinando ad
            bonum maior potest excessus attendi dupliciter : ut extensive aut intensive. Si
            extensive, sic praecellit Baptismus aquae, quia dat gratiam gratis datam, scilicet
            characterem, et gratiam gratum facientem, quae disponit ad gloriam et praemium
            essentiale. Baptismus autem sanguinis gratiam gratum facientem non tribuit, sed
            consummat ; nec tribuit characterem, per quem distinguitur anima et praeparatur ad
            gratiam.</p>
          <p xml:id="bb-d4e4966-d1e168">Utroque modorum praedictorum Baptismus sanguinis excedit intensive sicut exceditur
            extensive. Nam efficacius et melius liberat a malo et culpae et poenae, quia omnem
            resecat et secundum potentiam et secundum actum. Similiter efficacius ordinat ad bonum,
            quia statim introducit in gloriam et perfectionem, et gloriosiorem hoc Baptismo
            baptizatus consequitur palmam. Respondendum est igitur ad quaestionem praedictam quod se
            habent sicut excedentia et excessa. Si tamen quaeras quod magis praecellat, credo quod
            Baptismus martyrii, sicut ostendunt rationes inductae.</p>
        </div>
        <div xml:id="bb-d4e4966-Dd1e173">
          <head xml:id="bb-d4e4966-Hd1e175">Ad rationes</head>
          <p xml:id="bb-d4e4966-d1e178">Ad illud ergo quod primo obicitur, quod Damascenus ultimo loco ponit Baptismum aquae,
            breviter respondendum quod non ponit ultimo propter hoc quod sit dignior, sed quia est
            in intentione tractandi principalior et quia nomen Baptismi magis proprie habet, quia
            mundat et interius et exterius.</p>
          <p xml:id="bb-d4e4966-d1e181">Ad illud quod obicitur, quod Baptismus aquae habet efficaciam a passione Christi : ergo
            etc., dicendum quod argumentum illud deficit dupliciter. Primo, quia passio Christi non
            operatur ibi secundum totam suam virtutem. Secundo, etiam quia Baptismus martyrii
            efficaciam habet a passione Christi ; nullum enim martyrium efficax est nisi per illam.
            Unde Apocalypsis 7, 14 scribitur de martyribus : <quote xml:id="bb-d4e4966-Qd1e183" source="http://scta.info/resource/apo7_14">Hi sunt, qui
              venerunt ex magna tribulatione et laverunt stolas suas et dealbaverunt eas in sanguine
              Agni</quote>, non tantum in suo, sed etiam Agni. Ratio autem quare efficaciam habet
            maiorem, est, quoniam in Baptismo sanguinis amplior et plenior est imitatio et professio
            passionis Christi quam in Baptismo aquae. Nam ibi est professio verbo et signo sine
            actu, hic autem non solum signo et actione, sed et passione. Unde in Baptismo aquae mors
            significatur, hic autem suscipitur ; unde quia expressior est ibi fidei professio, ideo
            efficacior. Un de <name ref="#Augustine">Augustinus</name>, loquens ad Fortunatum de
            comparatione horum Baptismatum, dicit : Baptizatus confitetur fidem suam coram
            sacerdote, Martyr coram persecutore. Ille post professionem aspergitur aqua, hic
            aspergitur sanguine. Ille manus impositione Pontificis accipit Spiritum Sanctum, hic
            templum efficitur Spiritus Sancti. Et ita patet quod illud praecellit. </p>
          <p xml:id="bb-d4e4966-d1e190">3-4. Ultima duo non probant quod sit efficacius simpliciter, sed quod ad plura, quia ad
            gratiam gratum facientem et contra mortem culpae ; hic autem, quamvis non det gratiam,
            tamen ipsam consummat. Quamvis enim Baptismus sanguinis non auferat culpam, aufert tamen
            omnem possibilitatem ad culpam ; et hoc maioris est perfectionis quam delere culpam et
            dimittere possibilitatem ad culpam, immo inclinationem.</p>
        </div>
      </div>
    </body>
  </text>
</TEI>