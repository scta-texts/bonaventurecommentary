<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e32367">
        <head xml:id="bb-d4e32367-Hd1e108">Quaestio 1</head>
        <head xml:id="bb-d4e32367-Hd1e111" type="question-title">Utrum ad susceptionem Ordinis requiratur sexus virilis.</head>
        <div xml:id="bb-d4e32367-Dd1e114">
          <head xml:id="bb-d4e32367-Hd1e116">Rationes principales</head>
          <p xml:id="bb-d4e32367-d1e119">Quantum ergo ad primum, quod sexus virilis requiratur, ostenditur : Primo sic : Nullus
            Ordo potest conferri ei qui non habet naturalem possibilitatem vel aptitudinem ad illum
            ; nullus autem habet possibilitatem ad Ordinem, qui non habet aptitudinem ad tonsuram et
            coronam ; et nullus ad hoc habet naturalem aptitudinem, quem decet semper habere velatum
            caput. Si ergo solum virum per naturam decet orare capite non velato, mulierem autem
            velato capite, sicut dicitur <ref xml:id="bb-d4e32367-Rd1e121" target="http://scta.info/resource/Icor11_4">I ad Corinthios 11, 4</ref>, quod et
            ipsa natura docet, ergo etc.</p>
          <p xml:id="bb-d4e32367-d1e125">Item, nullus est possibilis ad Ordines suscipiendos nisi qui Dei gerit imaginem, quia
            in hoc sacramento homo quodam modo fit Deus sive divinus, dum potestatis divinae fit
            particeps ; sed vir ratione sexus est imago Dei, sicut dicitur <ref xml:id="bb-d4e32367-Rd1e127" target="http://scta.info/resource/Icor11_7">I ad
              Corinthios 11, 7</ref> : ergo nullo modo mulier potest ordinari.</p>
          <p xml:id="bb-d4e32367-d1e131">Item, in Ordine spiritualis potestas datur ordinato ; sed talis potestatis non est
            mulier susceptibilis, sicut dicitur I ad Timotheum 2, 12 : <quote xml:id="bb-d4e32367-Qd1e133" source="http://scta.info/resource/Itim2_12">Mulierem in Ecclesia docere non permitto neque dominari in virum</quote> : ergo nec
            Ordinis.</p>
          <p xml:id="bb-d4e32367-d1e137">Item, Ordines alii praeparant ad episcopatum, si quis bene in illis conversetur ; sed
            episcopus sponsus est Ecclesiae : ergo, cum mulier non possit ad episcopatum provehi,
            sed tantum vir, alioquin sponsus non esset Ecclesiae, ergo ad Ordines antecedentes
            promoveri est tantum virorum.</p>
          <p xml:id="bb-d4e32367-d1e141">Contra : Iudicum 4, 4 legitur quod Debbora iudicavit Israel et ei praefuit. Ergo
            videtur quod mulieri competat potestas iudiciaria, maxime quando abundat in gratia :
            ergo et potestas sacerdotalis.</p>
          <p xml:id="bb-d4e32367-d1e144">Item, in Novo Testamento videmus abbatissas, quibus committuntur collegia regenda. Ergo
            videtur quod eis committi debeat potestas absolvendi et ligandi : ergo pari ratione
            videtur quod conferri posset eis Ordo sacerdotalis.</p>
          <p xml:id="bb-d4e32367-d1e147">Item, Ordo sacerdotalis et alii repiciunt animam et non carnem ; sed quantum ad animam
            non est distinctio sexus, immo ita imago Dei est mulier ut vir : ergo aeque bene est
            susceptibilis Ordinis.</p>
          <p xml:id="bb-d4e32367-d1e150">Item, non est maior perfectio quam sit status religionis, nec maior fortitudo quam sit
            in perpessione martyrii ; sed mulieres admittuntur tam ad religionem quam ad martyrium :
            ergo debent et possunt admitti ad Ordinem sacrum.</p>
        </div>
        <div xml:id="bb-d4e32367-Dd1e154">
          <head xml:id="bb-d4e32367-Hd1e156">Conclusio</head>
          <head xml:id="bb-d4e32367-Hd1e159" type="question-title">Mulieres nec de iure nec de facto ordines suscipere
            possunt</head>
          <p xml:id="bb-d4e32367-d1e162">Respondeo : Dicendum quod communis hoc tenet opinio, quod mulieres ad sacros Ordines
            admitti non debent. Nam expresse dicitur <ref xml:id="bb-d4e32367-Rd1e164" target="http://scta.info/resource/gd-p1d23-d1e485">distinctione 23</ref> :
              <quote xml:id="bb-d4e32367-Qd1e167">Sacratas Deo feminas vel monachas sacra vasa vel sacratas pallas penes vos
              contingere et incensum circa altare deferre, perlatum est ad apostolicam Sedem, quae
              omnia vituperatione et reprehensione plena esse nulli recte sapientium est dubium.
              Quapropter huius sanctae Sedis auctoritate, ne pestis haec latius divulgetur, per
              omnes provincias abstergi citissime mandamus</quote>.</p>
          <p xml:id="bb-d4e32367-d1e171">Et sic omnes consentiunt quod promoveri non debent ; sed utrum possint, dubium est.
            Sane quorumdam opinio fuit, quod possunt, qui dicti sunt Cataphrygae, qui etiam non
            solum praemissis auctoritatibus innituntur, sed auctoritatibus adhaerent canonum et pro
            se adducunt, in quibus ostenditur mulieres antiquitus Ordines suscepisse. Dicitur enim
            Causa XXVII , quaestione 1 : Diaconissam ante annos quadraginta non debere ordinari,
            statuimus ; et in eadem quaestione : Si quis rapuerit vel sollicitaverit diaconissam ;
            et similiter distinctione 32 mentio fit de presbytera. Sed certe, si attendatur quod
            dicitur distinctione 32 : Presbyteram etc., ibi ostenditur quod presbyterae vocantur
            viduae, et seniores et matronae ; et ex hoc colligitur quod diaconissae dicebantur, quae
            communicabant cum diaconibus in legendo homiliam, quibus fiebat aliqua benedictio. Unde
            nullo modo credendum est quod unquam, secundum canones, mulieres fuerint ad sacras
            Ordines promotae. Et secundum saniorem opinionem et prudentiorem doctorum non solum non
            debent vel non possunt de iure, verum etiam non possunt de facto.</p>
          <p xml:id="bb-d4e32367-d1e174">Et si quaeratur rario huius, dicendum quod hoc non venit tam ex institutione Ecclesiae
            quam ex hoc quod eis non competit Ordinis sacramentum. In hoc enim sacramento persona
            quae ordinatur significat Christum mediatorem ; et quoniam mediator solum in virili sexu
            fuit et per virilem sexum potest significari : ideo possibilitas suscipiendi Ordines
            solum viris competit, qui soli possunt naturaliter repraesentare et secundum characteris
            susceptionem actu sighum huius ferre. Et ista positio probabilior est et multis
            audoritatibus Sanctorum potest probari.</p>
        </div>
        <div xml:id="bb-d4e32367-Dd1e178">
          <head xml:id="bb-d4e32367-Hd1e180">Ad rationes</head>
          <p xml:id="bb-d4e32367-d1e183">Ad illud ergo quod obicitur de Debbora, dicendum quod illa fuit potestas temporalis,
            non spiritualis. Mulieribus autem bene licet temporaliter dominari, sed non spirituali
            dominio, quod est signum quod ille qui dominatur gerit typum capitis Christi ; quoniam
            ergo mulier non potest esse caput viri, ideo ordinari. non potest.</p>
          <p xml:id="bb-d4e32367-d1e186">Ad illud quod obicitur de abbatissis, dicendum quod non habent locum praelationis
            ordinariae, sed quasi loco abbatis sunt substitutae propter periculum cohabitandi cum
            viris ; unde non possunt ordinarie absolvere nec ligare. Officium autem sacerdotale vel
            etiam cuiuslibet Ordinis, cui datur ordinarie potestas ista et Ordo, significationem
            habet, quae non competit mulieri, quamvis regimen competat feminis.</p>
          <p xml:id="bb-d4e32367-d1e189">Ad illud quod obicitur, quod Ordo respicit animam, dicendum quod non respict animam
            tantum, sed animam ut est carni coniuncta, et hoc ratione significationis, quae
            consistit circa signum visibile, ac per hoc etiam circa corpus ; et exsecutio et usus
            Ordinis coniunctum respicit. Quoniam nec Ordinis sinificatio nec etiam dispensatio sic
            competit mulieri, sicut superius probatum est, ideo patet illud.</p>
          <p xml:id="bb-d4e32367-d1e192">Ad illud quod obicitur de perfectione religionis et martyrii, dicendum quod est
            perfectio quae respicit gratiam gratum facientem, et huius aeque bene est susceptibilis
            mulier ut vir ; et est perfectfo status qui concernit aliquid gratis datum, et haec
            potest competere uni sexui, quamvis non competat alii ; quia haec non tantum respicit
            quod est interius, sed etiam quod est exterius. Talis est perfectio Ordinis, in qua est
            collatio potestatis, quam ostendit multiplex ratio mulieribus minime convenire.</p>
        </div>
      </div>
    </body>
  </text>
</TEI>