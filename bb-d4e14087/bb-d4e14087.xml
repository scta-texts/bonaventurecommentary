<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e14087">
        <head xml:id="bb-d4e14087-Hd1e108">Quaestio 3</head>
        <head xml:id="bb-d4e14087-Hd1e111" type="question-title">Quid significent partes hostiae fractae.</head>
        <p xml:id="bb-d4e14087-d1e114">Tertio quaeritur, quid significent partes : et earum significatio his versibus continetur
          : Hostia dividitur in partes : tincta beatos Plene, sicca notat vivos, servata
          sepultos.</p>
        <div xml:id="bb-d4e14087-Dd1e117" type="rationes-principales">
          <head xml:id="bb-d4e14087-Hd1e119">Rationes principales</head>
          <p xml:id="bb-d4e14087-d1e122">Obicitur primo contra significationem divisionis, quia in corpore Christi mystico non
            est divisio, sed unio. Ergo, si Sacramentum est verum signum, in Sacramento divisio
            fieri non debet, aut si fit, falsum significat.</p>
          <p xml:id="bb-d4e14087-d1e125">Item, videtur quod sufficeret in duas tantum partes dividere, quia Ecclesia
            sufficienter dividitur in vivos et mortuos. Si dicas quod mortui sunt in duplici
            differentia, quia quidam in purgatorio, quidam in paradiso, hoc non solvit, quia Beati
            non indigent sacrificio : ergo non debent in nostro sacrificio significari.</p>
          <p xml:id="bb-d4e14087-d1e128">Item, videtur quod in plures partes, quia vivi sunt in multiplici differentia. Quidam
            enim sunt activi, quidam contemplativi : quidam praelati, quidam subditi ; quidam sunt
            boni, quidam mali ; sed, si debent significari vivi sicut mortui, ergo multo plures
            debent esse partes. Si dicas quod mali non debent, contra : Christus pro omnibus se
            obtulit in cruce ; sed haec oblatio est rememoratio illius : ergo etc.</p>
          <p xml:id="bb-d4e14087-d1e131">Item, obicitur contra hoc quod dicitur, quod pars intincta significat Beatos. Sed
            contra : calix significat passionem : ergo nullo modo congruit ad significandum
            Beatos.</p>
          <p xml:id="bb-d4e14087-d1e135">Item, dicitur quod pars comesta significat ambulantes super terram. Sed contra : illa
            pars comesta incorporatur ; sed ambulantes minime , possunt incorporari : ergo per illam
            non debent significari.</p>
          <p xml:id="bb-d4e14087-d1e138">Item, dicitur quod pars servata significat mortuos. Contra : pauci aut nulli reservant
            : ergo nulli perficiunt Sacramentum.</p>
        </div>
        <div xml:id="bb-d4e14087-Dd1e142">
          <head xml:id="bb-d4e14087-Hd1e144">Conclusio</head>
          <head xml:id="bb-d4e14087-Hd1e147" type="question-title">Fractio significat passionem Christi, partes fractae vero
            partes corporis mystici</head>
          <p xml:id="bb-d4e14087-d1e150">Respondeo : Dicendum quod, sicut dicit <name ref="#Lombard">Magister</name>, ipsa
            fractio significat passionem, sed partes fractae significant partes corporis mystici ;
            et quia in corpore mystico sunt in triplici differentia quidam enim regnant in paradiso,
            quidam securi exspectant in sepulcro, quidam autem pugnant in merito ideo tantum tres
            partes fiunt in hoc Sacramento.</p>
        </div>
        <div xml:id="bb-d4e14087-Dd1e158">
          <head xml:id="bb-d4e14087-Hd1e160">Ad rationes</head>
          <p xml:id="bb-d4e14087-d1e163">Ad illud ergo quod obicitur primo, quod falsa est divisio, dicendum quod non est, immo
            significat divisionem quae fuit in passione.</p>
          <p xml:id="bb-d4e14087-d1e166">Ad illud quod obicitur, quod deberent esse tantum duae partes, patet responsio, quia,
            mortui sunt in duplici differentia ; unde duae partes sunt ad significandum illos.</p>
          <p xml:id="bb-d4e14087-d1e169">Ad illud quod obicitur, quod non deberet esse pro Beatis, dicendum quod hoc sacrificium
            non tantum offertur in expiationem, sed etiam in gratiarum actionem ; et ideo pro
            miseris et Beatis.</p>
          <p xml:id="bb-d4e14087-d1e172">Ad illud quod obicitur, quod vivi sunt in multiplici differentia sicut mortui, dicendum
            quod non sunt in tanta differentia, quia omnes vivi indigent sacrificio expiante a
            culpa, quidam autem mortui liberante a poena, alii solum laudis memoria. Ad illud quod
            obicitur de malis, dicendum secundum <name ref="#Augustine">Augustinum</name>, quod
            sacrificium corporis Christi solum pro his offerri debet, qui sunt de corpore Christi.
            Nec valet quod Christus pro omnibus est oblatus, quia hic non significantur omnes pro
            quibus est oblatus, sed tantum illi qui sunt de corpore mystico.</p>
          <p xml:id="bb-d4e14087-d1e179">Ad illud, quod calix significat passionem, dicendum quod alla proprietas est, scilicet
            facilis sumptionis, per quam Beati significantur qui sine aliqua retardatione
            degustant.</p>
          <p xml:id="bb-d4e14087-d1e182">Ad illud quod obicitur, quod comestio dicit incorporationem, dicendum quod non tantum
            incorporationem dicit, sed etiam deperditi restaurationem, et per hoc significat
            ambulantes.</p>
          <p xml:id="bb-d4e14087-d1e185">Ad ultimum dicendum quod modo non reservatur propter periculum ; nihilominus tamen in
            divisione trimembri triplex status membrorum Christi significatur, et reservatio partium
            solum ad evidentiam est.</p>
        </div>
      </div>
    </body>
  </text>
</TEI>