<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 21, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 21, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e18597">
        <head xml:id="bb-d1e18597-Hd1e119">III, D. 21, A. 1, Q. 1</head>
        <head xml:id="bb-d1e18597-Hd1e122" type="question-title">Utrum in morte anima Christi separata fuerit a Deitate.</head>
        <p xml:id="bb-d1e18597-d1e125">Circa primum sic proceditur et quaeritur, utrum in morte anima separata fuerit a Deitate.</p>
        <div xml:id="bb-d1e18597-Dd1e128" type="rationes-principales">
          <head xml:id="bb-d1e18597-Hd1e130">Rationes Principales</head>
          <p xml:id="bb-d1e18597-d1e133">Et quod sic, videtur. Ioannis 10, 18 : <quote xml:id="bb-d1e18597-Qd1e135">Potestatem habeo ponendi animam meam et
       potestatem habeo iterum sumendi eam</quote>. Sed ponere ibi animam non est aliud quam
      deponere : ergo, si iste sermo est personae Filii Dei, videtur quod Filius Dei animam
      deposuerit in morte : ergo in morte anima fuit separata a Verbo.</p>
          <p xml:id="bb-d1e18597-d1e139">Item, unio facit communicationem idiomatum ; sed in morte idiomata Dei non communicabantur
      animae : ergo in morte non mansit unio animae ad Deitatem.</p>
          <p xml:id="bb-d1e18597-d1e142">Item, in morte dividuntur quae in nativitate con.iunguntur ; sed Divinitas iuncta est ipsi
      animae Christi in ipsius conceptione et nativitate in utero : ergo separata fuit ab ea in
      morte.</p>
          <p xml:id="bb-d1e18597-d1e145">Item, Divinitas non potuit animae esse unita quin anima ipsa frueretur et delectaretur in
      ea ; sed in morte remota fuit delectatio ab anima, quam habebat in ipsa Divinitate : ergo
      separata fuit omnino ab anima. Maior propositio per se manifesta est. Minor probatur per
      illud quod dicitur Matthaei 26, 38 : Tristis est anima mea usque a mortem, Glossa : Remota
      delectatione aeternae Divinitatis, taedio humanae calamitatis afficitur. Ergo, secundum
      istam Glossam, delectatio removebatur : ergo unio solvebatur.</p>
          <p xml:id="bb-d1e18597-d1e149">Sed contra : <name ref="#Augustine">Augustinus</name> et <name ref="#JohnDamascenus">Damascenus</name> : <quote xml:id="bb-d1e18597-Qd1e157">Anathema sit qui dicit Verbum deposuisse
       quod semel assumpsit</quote>. Si ergo animam assumpsit, nunquam deposuit animam.</p>
          <p xml:id="bb-d1e18597-d1e161">Item, Filius Dei dicitur descendisse ad inferos post mortem ; sed constat quod secundum
      Divinitatem non potest dici nec secundum carnem : ergo oportet quod dicatur secundum animam
      : ergo anima post mortem fuit sibi unita, non ergo in morte fuit separata.</p>
          <p xml:id="bb-d1e18597-d1e164">Item, si anima fuit separata in morte a Verbo, cum non haberet gloriam fruitionis nisi per
      unionem sui ad Divinitatem, ergo anima Christi desiit esse beata ; et si desiit esse beata,
      nunquam fuit beata, quia beatitudo est bonum quod nunquam potest amitti. Si igitur hoc est
      inconveniens, anima non fuit separata a Divinitate.</p>
          <p xml:id="bb-d1e18597-d1e167">Item, si separata fuit, aut volens aut nolens. Si nolens, cum hoc non meruisset, facta fuit
      sibi iniuria. Si volens, sed velle separari a Deo non potest homo nisi iniuste : ergo anima
      illa fuit iniusta : cum igitur hoc sit falsum et impium, restat etc.</p>
        </div>
        <div xml:id="bb-d1e18597-Dd1e171">
          <head xml:id="bb-d1e18597-Hd1e173">Conclusio</head>
          <head xml:id="bb-d1e18597-Hd1e176" type="question-title">Anima Christi in morte a Verbo non fuit separata.</head>
          <p xml:id="bb-d1e18597-d1e179">Respondeo : Dicendum quod in morte non fuit anima separata a Verbo. Et ratio huius est :
      quia nec Deum decebat nec nobis expediebat nec illi animae congruebat. Deum non decebat,
      quia indissolubili matrimonio sibi eam coniunxerat. Unde sicut non decet virum relinquere
      uxorem, sic non decuit Verbum Dei ab anima separari. Nobis non expediebat, quia, si facta
      fuisset separatio, anima illa nec habuisset potentiam ad eripiendum genus captivum nec
      mediatricis officium ad reconciliandum ; et neutrum erat nobis expediens, sed potius eius
      oppositum. Animae etiam illi non congruebat, tum quia innocentissima, tum etiam quia
      beatissima. Quia beatissima erat, non poterat velle separari a Verbo ; quia innocentissima
      erat, non poterat contra voluntatem suam separari ab eo. Et ideo concedendum est quod in
      morte anima a Verbo separata non fuit. Nam, si qui contrarium diceret, iniuriam faceret
      Deitati et nobis et animae Christi, et ideo dignus esset anathematizari. Et ideo hoc dicit
      <name ref="#JohnDamascenus">Damascenus</name>, quod quicumque hoc dixerit, anathema sit. Concedendae sunt igitur rationes quae
      sunt ad partem istam.</p>
        </div>
        <div xml:id="bb-d1e18597-Dd1e187">
          <head xml:id="bb-d1e18597-Hd1e189">Ad Rationes</head>
          <p xml:id="bb-d1e18597-d1e192">Ad illud vero quod primo obicitur in contrarium, dicendum quod, sicut dicit <name ref="#Augustine">Augustinus</name>,
      verbum illud est personae Filii Dei ratione carnis assumptae. Et si tu obicias, quod carni
      non competit ponere animam, cum non habeat posse super ipsam, dicendum quod hoc attribuitur
      ipsi carni ratione manentis in se Deitatis. Unde attendendum est quod est ibi deponens et
      unde deponit : depones est virtus divina, unde vero deponit est caro assumpta. Voluit enim
      Christus animam suam.separari non a se, sed a carne sua ; et sicut dictum est de
      depositione, ita intelligendum est de resumptione.</p>
          <p xml:id="bb-d1e18597-d1e198">Ad illud quod obicitur de idiomatum communicatione, dicendum quod unio facit idiomata
      communicari non partibus rei unibilis ; sed magis ipsi rei naturae, quae nominat totam
      naturam, ut in supposito ; unde idiomata Filii Dei non communicantur ipsi animae, sed
      communicantur ipsi homini ; et quoniam anima unitur ipsi Verbo ut pars humanae naturae, ideo
      non oportet ipsi idiomata communicari.</p>
          <p xml:id="bb-d1e18597-d1e201">Ad illud quod obicitur, quod illa dividuntur in morte quae coniuncta sunt in nativitate,
      dicendum quod est coniunctio naturalis et est coniunctio supernaturalis. Quando ergo dicitur
      quod illa in morte dividuntur quae in nativitate coniuncta sunt, hoc intelligitur de unione
      naturali. Unio autem Divinitatis ad animam non erat naturalis, sed supernaturalis ; et ideo
      de ista unione verbum illud non habet intelligi.</p>
          <p xml:id="bb-d1e18597-d1e204">Ad illud quod obicitur, quod remota est delectatio in morte ab anima, dicendum quod sicut
      lux potest dupliciter offuscari, vel in se vel in sua irradiatione, sic et delectatio potest
      dupliciter removeri ab anima rationali : aut quia ipsa desinit in se delectari aut quia
      desinit redundare in partem inferiorem. Cum ergo dicitur quod delectatio Deitatis remota
      fuit in morte ab anima Christi, hoc non intelligitur ea ratione quod mens eius desineret
      frui Divinitate ; sed quod dispensative subtracta fuit redundantia in partem sensibilem et
      exposita fuit passioni acerbissimae. Propter quod clamat in passione : Deus meus, Deus meus,
      ut quid dereliquisti me ? quod non intelligitur quia dereliquerit solvendo vinculum unonis,
      sed exponendo ad supplicium passionis.</p>
        </div>
      </div>
    </body>
  </text>
</TEI>