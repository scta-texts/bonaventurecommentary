<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 2, A. 3, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 2, A. 3, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e1966">
        <head xml:id="bb-d1e1966-Hd1e119">III, D. 2, A. 3, Q. 3</head>
        <head xml:id="bb-d1e1966-Hd1e122" type="question-title">Utrum Verbum unitum sit humanae naturae mediante Spiritu
    Sancto.</head>
        <p xml:id="bb-d1e1966-d1e125">Tertio quaeritur, utrum Verbum sit unitum humanae naturae mediante Spiritu Sancto.</p>
        <div xml:id="bb-d1e1966-Dd1e128" type="rationes-principales">
          <head xml:id="bb-d1e1966-Hd1e130">Rationes principales</head>
          <p xml:id="bb-d1e1966-d1e133">Et quod sic, videtur. Quia unio Verbi increati ad carnem est similis unioni verbi
      intelligibilis ad vocem ; sed verbum intelligibile non unitur voci nisi mediante spiritu vel
      flatu spirato, qui est vehiculum verbi, sicut dicit <name ref="#JohnDamascenus">Damascenus</name> : ergo nec Verbum tmitur
      carni nisi mediante Spiritu Sancto.</p>
          <p xml:id="bb-d1e1966-d1e139">Item, omnis unio voluntaria est mediante amore, sicut dicit Dionysius, quia amor nihil
      aliud est quam vis unitiva ; sed unio Verbi ad humanam naturam est voluntaria : ergo est
      mediante amore. Aut ergo mediante am.ore creato vel increato. Non mediante amore creato,
      quia amor creatus non potuit facere illam tinionem : ergo mediante amore increato ; sed amor
      iste est Spiritus Sanctus : ergo unio in humana natura facta est mediante Spiritu
      Sancto.</p>
          <p xml:id="bb-d1e1966-d1e142">Item, maior est unio divinarum personarum ad invicem quam naturae assumentis et assumtae ;
      sed persona Patris et Filii nectuntur Spiritu Sancto : ergo multo fortius natura humana
      unitur divinae mediante Spiritu Sancto.</p>
          <p xml:id="bb-d1e1966-d1e145">Item, remotiora coniunguntur per propinquiora ; sed inter personas tres propinquior est
      nobis persona Spiritus Sancti, sicut vult Hilarius et <name ref="#Augustine">Augustinus</name> : nam omne donum et omnis
      usus doni est ex Munere ; ergo videtur quod persona Filii non uniatur humanae naturae nisi
      mediante persona Spiritus Sancti.</p>
          <p xml:id="bb-d1e1966-d1e152">Sed contra : Si persona Verbi unita est humanae naturae mediante Spiritu Sancto, ergo
      Spiritus Sanctus est unitus humanae naturae : ergo sicut Filius est incarnatus, ita Spiritus
      Sanctus.</p>
          <p xml:id="bb-d1e1966-d1e155">Item, magis unitur medium extremo quam extremum extremo. Ergo, si unio Verbi ad humanam
      naturam eit mediante Spiritu Sancto, magis est facta unio in persona Spiritus Sancti quam in
      persona Verbi ; sed hoc est falsum : ergo etc.</p>
          <p xml:id="bb-d1e1966-d1e158">Item, in unione divinae naturae cum humana non potest esse unitas essentiae, sed personae.
      Ergo necesse est quod illa unio fiat mediante una persona ; sed Filius et Spiritus Sanctus
      non conveniunt in persona : ergo impossibile est Filium uniri humanae naturae mediante
      Spiritu Sancto in unitate personae.</p>
          <p xml:id="bb-d1e1966-d1e161">Item, infinita est distantia in persona Spiritus Sancti, sicut in persona Filii ; sed
      quandocumque aliqua sunt in aequali distantia respectu eiusdem, unum non est medium uniendi
      alterum, pro eo quod medium plus appropinquat extremis quam extrema sibi invicem : ergo
      videtur quod persona Verbi non habeat uniri mediante persona Spiritus Sancti.</p>
        </div>
        <div xml:id="bb-d1e1966-Dd1e165">
          <head xml:id="bb-d1e1966-Hd1e167">Conclusio</head>
          <head xml:id="bb-d1e1966-Hd1e170" type="question-title">Verbum non est unitum animae humanae mediante Spiritu sancto ut
      vinculo interveniente, sed ut principio efficiente et per modum appropriationis.</head>
          <p xml:id="bb-d1e1966-d1e173">Respondeo : Dicendum quod cum quaeritur, utrum persona Verbi habeat uniri humanae naturae
      mediante Spiritu Sancto, hoc dupliciter potest intelligi : aut ita quod illa unio fiat
      mediante Spiritu Sancto sicut vinculo interveniente ; aut ita quod fiat sicut principio
      efficiente. Si primo modo intelligatur, sic non habet veritatem, pro eo quod persona Verbi
      per se unitur humanae naturae, non persona aliqua mediante. Nequaquam enim persona Spiritus
      Sancti intercidit media inter personam Verbi et naturam assumtam. Si autem unio illa
      intelligatur fieri mediante Spiritu Sancto sicut principio efficiente, per modum cuiusdam
      subauctoritatis et appropriationis, sic veritatem habet : incarnatio enim Verbi fuit a Patre
      et a Filio mediante Spiritu Sancto. Sed hoc modo non est hic quaestio, sed infra erit suo
      loco, cum quaeretur, utrum incarnationis opus appropriari debeat Spiritui Sancto. Nunc autem
      est quaestio, utrum unio Verbi fiat mediante Spiritu Sancto sicut vinculo interveniente. Ad
      hanc quaestionem respondendum est quod hoc falsum est et non intelligibile, sicut ostendunt
      rationes ad hoc inductae.</p>
        </div>
        <div xml:id="bb-d1e1966-Dd1e178">
          <head xml:id="bb-d1e1966-Hd1e180">Ad rationes</head>
          <p xml:id="bb-d1e1966-d1e183">Ad illud vero quod obicitur in contrarium, quod verbum intelligibile unitur voci mediante
      spiritu, dicendum quod similitudo est inter creaturam et Creatorem, ita tamen quod maior
      reperitur dissimilitudo ; unde quodam modo est simile et quodam modo non. In hoc, inquam,
      est simile, quod sicut mens format vocem exteriorem mediante spiritu, sic Deus Pater
      formavit carnem assumtam mediante Spiritu Sancto. In hoc est dissimile, quia spiritus est
      vehiculum verbi, non sic Spiritus Sanctus personae Filii. Nusquam enim est persona Spiritus
      Sancti, ubi non sit persona Verbi ; et ideo quantum ad hoc similitudo non potest nec debet
      attendi.</p>
          <p xml:id="bb-d1e1966-d1e186">Ad illud quod obicitur, quod unio voluntaria est mediante amore, dicendum quod unio
      voluntaria dicitur dupliciter : aut quia est a voluntate aut quia est secundum voluntatem.
      Illa unio, quae est voluntaria a voluntate, est mediante amore sicut efficiente ; illa vero,
      quae est voluntaria secundum voluntatem, illa habet fieri mediante amore sicut glutino
      coniungente. Dico igitur quod unio Verbi ad humanam naturam est voluntaria, quia est a
      voluntate ; sed non est voluntaria, quia fit secundum conformitatem voluntaium, sed potius
      secundum coniunctionem naturarum in una persona. Et ideo non sequitur quod talis unio fiat
      mediante Spiritu Sancto sicut vinculo interveniente, sed potius sicut principio
      efficiente.</p>
          <p xml:id="bb-d1e1966-d1e189">Ad illud quod obicitur, quod divinae personae nectuntur mediante Spiritu Sancto, dicendum
      quod non et simile, quia nexus duarum personarum attenditur secundum productionem personae
      illius per voluntatis fecunditatem, ita quod inter illas personas et earum nexum est
      distinctio personarum. Non sic autem est in proposito, quia duae naturae concurrunt in
      unitatem personae.</p>
          <p xml:id="bb-d1e1966-d1e192">Ad illud quod obicitur, quod propinquior est nobis persona Spiritus Sancti, dicendum quod
      dictum est per appropriationem, non quia persona Spiritus Sancti magis accedat ad naturam
      creatam quam persona Verbi, sed quia tantum procedit ; ita quod non producit aliam personam
      ; et procedit per modum fecunditatis voluntatis. Et quoniam onmes creaturae productae sunt
      voluntarie et ex divina liberalitate, hinc est quod persona Spiritus Sancti dicitur nobis
      magis appropinquare. Et ideo secundum quamdam appropriationem, concedi potest quod unio illa
      fiat mediante Spiritu Sancto, cum sit gratuita, Spiritu Sancto, inquam, efficiente secundum
      appropriationem, non interveniente tamen secundum personalem discretionem.</p>
        </div>
      </div>
    </body>
  </text>
</TEI>