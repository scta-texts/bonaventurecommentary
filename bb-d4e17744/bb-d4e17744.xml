<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e17744">
        <head xml:id="bb-d4e17744-Hd1e108">Quaestio 4</head>
        <head xml:id="bb-d4e17744-Hd1e111" type="question-title">Utrum opera satisfactoria facta extra caritatem, adveniente
          caritate, reviviscant sive vivificentur.</head>
        <p xml:id="bb-d4e17744-d1e114">Quarto quaeritur, utrum opera satisfactoria facta extra caritatem, adveniente caritate,
          reviviscant sive vivificentur et debeant computari in sortem.</p>
        <div xml:id="bb-d4e17744-Dd1e117" type="rationes-principales">
          <head xml:id="bb-d4e17744-Hd1e119">Rationes principales</head>
          <p xml:id="bb-d4e17744-d1e122">Et quod sic, videtur. Super illud Levitici 25, 25 : <quote xml:id="bb-d4e17744-Qd1e124" ana="#lev25_25">Si
              attenuatus frater tuus</quote> etc., Glossa exponit quod fructus bonae conversationis
            debent ei computari ab eo tempore ex quo peccavit ; et secundum hoc videtur quod,
            caritate adveniente, possunt bona opera computari.</p>
          <p xml:id="bb-d4e17744-d1e128">Item, Baptismus acceptus a ficto extra caritatem, adveniente caritate, incipit valere :
            ergo similiter, cum satisfactio sit opus sacramentale, poterit valere, adveniente
            caritate. Si dicas quod non est simile, quia in Baptismo imprimitur character, contra
            hoc est de restitutione, quae tunc valet ad salutem, cum advenit caritas, nec oportet
            iterari.</p>
          <p xml:id="bb-d4e17744-d1e131">Item, facilius est in natura vivificare qupd non vixit, quam quod vixit et est mortuum
            sive mortificatum : primum enim est naturale, secundum supra naturam. Ergo, cum opera
            mortificata, adveniente caritate, vivificentur, multo magis mortua vel saltem
            aequaliter.</p>
          <p xml:id="bb-d4e17744-d1e134">Item, bonum moris magis propinquum est gratiae quam bonum naturae ; sed naturalia
            vivificantur et gratia informantur : ergo et bona in genere prius facta.</p>
          <p xml:id="bb-d4e17744-d1e138">Item, ratio quare Deus remittit culpam et non remittit poenam, est, ne peccatum
            remaneat impunitum. Ergo, si iste peccator punitus est ante adventum gratiae tantum
            quantum deberet puniri post gratiam vel in, parte, aut nullo modo puniri debet aut non
            tantum : ergo bona opera computantur.</p>
          <p xml:id="bb-d4e17744-d1e141">Contra : Quod nullo modo vivit nec est a principio vivente, non habet potentiam ad
            vitam ; sed tale est opus extra caritatem factum : ergo etc.</p>
          <p xml:id="bb-d4e17744-d1e144">Item, omne satisfactorium est meritorium ; sed nullum est meritorium nisi ex caritate ;
            sed opus illud non fuit ex caritate nec amplius potest esse, quia impossibile est quod
            mutet originem : ergo impossibile est inter opera satisfactoria computari.</p>
          <p xml:id="bb-d4e17744-d1e147">Item, peccator ante satisfactionem est obligatus ad poenam infinitam ; sed ab infinito
            nihil adimitur, quod adimitur nihil facit : quantumcumque ergo se affligat, tenetur ad
            aequalem poenam : ergo non debent talia opera computari.</p>
          <p xml:id="bb-d4e17744-d1e150">Item, opus ex caritate procedens excedit improportionaliter opus extra caritatem factum
            ; sed quod improportionaliter excedit aliud, non accrescit ex additione illius : ergo,
            quantumcumque opera fecerit ante caritatem, nihil addunt ad opera post caritatem, sicut
            nec punctus ad lineam : ergo in nihilum debent computari.</p>
        </div>
        <div xml:id="bb-d4e17744-Dd1e154">
          <head xml:id="bb-d4e17744-Hd1e156">Conclusio</head>
          <head xml:id="bb-d4e17744-Hd1e159" type="question-title">Probabile est, quod opera satisfactoria, facta extra
            caritatem, adveniente caritate, reviviscant quoad remissionem poenae, non quoad meritum
            vitae aeternae: sed securius est tenere, quod nullo modo vivificantur et
            computantur.</head>
          <p xml:id="bb-d4e17744-d1e162">Respondeo : Dicendum quod circa hoc duplex fuit opinio. Una quidem fuit quod opus
            satisfactorium, quantum est de sua ratione perfecta, meretur collationem gloriae et
            meretur remissionem poenae : collationem gloriae, quia fit ex caritate ; remissionem
            poenae, quia fit in caritate, in quantum sacramentale est ; et ideo sufficit quod fiat
            in caritate quantum ad hoc, quia per caritatem poena debita satisfacienti fit
            proportionalis poenae quam sustinet. Dicunt ergo quod opera illa vivificari quantum ad
            meritum vel retributionem vitae aeternae est impossibile, quia non fuerunt ex caritate
            et am plius impossibile est esse ex caritate ; sed quantum ad meritum remissionis poenae
            : quia non erat alius defectus, nisi quia poena non erat proportionalis, isto posito in
            caritate et poena facta proportionali, vivificantur quantum ad hoc et computari debent
            in sortem. Unde aliter vivificantur quam opera mortificata, quia illa ad aeternam
            retributionem, haec solum ad poenae dimissionem.</p>
          <p xml:id="bb-d4e17744-d1e165">Alia est positio, quod omne opus satisfactorium est opus meritorium vitae aeternae, et
            oportet fieri ex caritate movente imperio coniuncto vel saltem primo, sicut est de eo
            qui vadit ad sanctum Iacobum ; unde dicunt quod talia nullo modo vivificantur nec
            computantur. Prima positio est multum probabilis, sed haec securior est.</p>
        </div>
        <div xml:id="bb-d4e17744-Dd1e170">
          <head xml:id="bb-d4e17744-Hd1e172">Ad rationes</head>
          <p xml:id="bb-d4e17744-d1e175">Ad illud ergo quod obicitur in contrarium huius, quod debent fructus computari,
            dicendum quod illud intelligitur, si statim post peccatum incepit conteri, et tunc opera
            satisfactoria fuerunt ab illo tempore, etiam antequam absolveretur a sacerdote. Vel
            dicendum quod fructus computantur quantum ad superexcrescentiam usurarii, quia merito
            illorum fructuum diabolus non traxit illum ad multa scelera.</p>
          <p xml:id="bb-d4e17744-d1e178">Ad illud quod obicitur de Baptismo, dicendum quod est opus Dei ad hominem, et hoc
            nunquam est mortuum, tamen propter inconvenientiam suscipientis privatur effectu ; et
            tale est Baptismus. Est opus hominis ad hominem, et tale consideratur solum exterius,
            quia homo non videt nisi ea quae extra sunt ; et tale est restitutio, et hoc non oportet
            esse vivum. Aliud est opus hominis ad Deum, et tale potest esse mortuum, sed debet esse
            vivum ad hoc quod sit satisfactorium : aliter enim Deo non est acceptum ; et tale est
            opus satisfactionis quo homo reconciliatur Deo. Et ideo non est simile de Baptismo et
            satisfactione. </p>
          <p xml:id="bb-d4e17744-d1e181">Ad illud quod obicitur, quod vivificare quod nunquam vixit est facilius, dicendum quod
            hoc verum est in his quae ideo vivunt, quia recipiunt vitam, sed non in his quae ideo
            possunt vivere, quia procedunt a vita ; et talia sunt opera.</p>
          <p xml:id="bb-d4e17744-d1e184">Ad aliud dicendum quod non est simile de habitibus et potentiis et actibus, quia isti
            manent, illi non, nec informari nec vivificari possunt.</p>
          <p xml:id="bb-d4e17744-d1e188">Ad illud quod obicitur, quod causa satisfaciendi est ne sit peccati impunitas, dicendum
            quod illa non est tota ratio, sed etiam haec : quia homo est amicus Dei effectus per
            gratiam et dignus aliquando beatificari, ideo solum ad poenam temporalem astrictus est,
            et ideo, antequam sit amicus, ad aeternam astringitur. Praeterea, opus factum ex
            caritate improportionaliter, sicut tactum est in opponendo, excedit opus factum extra
            caritatem, et ita poena supportata ex caritate et mera voluntate excedit poenam
            supportatam sine caritate ; et ideo Deus poenam aeternam aeternaliter portandam ex mala
            voluntate, cuiusmodi est in damnatis, rationabiliter in poenam temporalem commutat ex
            caritate portandam ; tantum placet ei talis tolerantia. Et ideo alia poena extra
            caritatem portata tamquam omnino improportionalis non, augmentat illam ; sed Deus illam
            solam reputat satisfactoriam cuius tolerantia et assumptio sumitur ex caritate sincera,
            quia in aliam non commutabat poenam.</p>
        </div>
      </div>
    </body>
  </text>
</TEI>