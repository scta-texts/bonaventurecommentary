<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 36, A. 1, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 36, A. 1, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e34264">
        <head xml:id="bb-d1e34264-Hd1e119">III, D. 36, A. 1, Q. 5</head>
        <head xml:id="bb-d1e34264-Hd1e122" type="question-title">Utrum ponenda sit aequalitas in habitibus gratuitis.</head>
        <p xml:id="bb-d1e34264-d1e125">Quinto quaeritur, utrum sit ponere aequalitatem in habitibus gratuitis.</p>
        <div xml:id="bb-d1e34264-Dd1e128">
          <p xml:id="bb-d1e34264-d1e130">Et quod sic, videtur. Primo, per illud quod dicitur Apocalypsis 21, 16 : <quote xml:id="bb-d1e34264-Qd1e132" source="http://scta.info/resource/ap21_16">Latera
       civitatis aequalia</quote>, Glossa : Id est, virtutes gratuitae sunt aequales. Ad hoc
      ipsum habetur auctoritas in littera, et superius habita fuit, distinctione vigesima quinta,
      auctoritas valde expressa.</p>
          <p xml:id="bb-d1e34264-d1e136">Item, hoc ipsum videtur ratione. Ubicumque est una ratio bonitatis, necesse est quod sit
      bonitatis aequalitas ; sed in omnibus habitibus gratuitis una est ratio bonitatis, vrdelicet
      gratia gratum faciens et ipsa carita : ergo videtur quod simpliciter sit in eis bonitatis
      aequalitas.</p>
          <p xml:id="bb-d1e34264-d1e139">Item, aut virtutes in eodem sunt aequales aut non. Si sic, habeo propositum. Si non, ergo
      meliori virtuti debetur maius praemium et minori minus ; sed motui virtutis debetur praemium
      substantiale, illud autem est unum : ergo uni et eidem homini in eodem statu gratiae debetur
      maius et minus praemium ; quod est inconveniens.</p>
          <p xml:id="bb-d1e34264-d1e142">Item, una virtus denominat alteram, secundum quod vult <name ref="#Augustine">Augustinus</name> et <name ref="#Bernard">Bernardus</name> : est enim
      prudentia fortis et fortitudo prudens. Aut ergo prudentia et fortitudo sunt aequales aut
      non. Si non, esto ergo quod prudentia sit maior quam fortitudo, tunc arguitur sic :
      prudentia est maior quam fortitudo : ergo fortitudo est magis prudens quam sit fortis in
      eodem, quia secundum quantitatem prudentiae in eodem est fortitudo prudens ; sed quanto
      virtus fortitudinis est prudentior, tanto nobilior est et excellentior : si ergo magis est
      prudens quam fortis, ergo est nobilior et excellentio se ipsa. Sed hoc est impossibile :
      ergo etc.</p>
          <p xml:id="bb-d1e34264-d1e151">Sed contra : I ad Corinthios 13, 13 : <quote xml:id="bb-d1e34264-Qd1e153" source="http://scta.info/resource/Icor13_13">Nunc autem manent fides, spes, caritas, tria
       haec ; maior autem horum est caritas</quote> ; et in praecedenti capitulo, 31 : Adhuc
      excellentiorem viam vobis demonstro. Si igitur caritas est maior et excellentior aliis, ergo
      non est aequalitas in habitibus gratuitis.</p>
          <p xml:id="bb-d1e34264-d1e158">Item, de quolibet Confessore cantatur : <quote xml:id="bb-d1e34264-Qd1e160">Non est inventus similis illi, qui
       conservaret legem Excelsi</quote> ; sed, si omnia dona gratuita essent aequalia, tunc qui
      excederet in uno excederet in omnibus : ergo, si verbum illud alicui posset vere attribui,
      nunquam conveniret alteri, quia quod per superabundantiam dicitur uni soli convenit.</p>
          <p xml:id="bb-d1e34264-d1e164">Item, maiori bono opponitur maius malum et e converso, quia <quote xml:id="bb-d1e34264-Qd1e166">privationes cognoscuntur
       per habitus</quote>. Ergo, cum vitia opposita virtutibus non habeant aequalitatem, quia
      unum vitium est maius altero, pari ratione videtur quod nec virtutes gratuitae.</p>
          <p xml:id="bb-d1e34264-d1e170">Item, habitus crescunt et augmentantur in nobis secundum quod plus et plus disponimus nos
      per bonos actus ; sed nos videmus quod aliquis plus se exercet in actu unius virtutis quam
      in actu alterius : ergo videtur quod magis crescat virtus illa quam aliae : ergo necesse est
      aliquando virtutem illam esse aliis inaequalem.</p>
          <p xml:id="bb-d1e34264-d1e173">Item, caritas est vinculum personarum et est vinculum virtutum : plures enim personae
      ligantur per vinculum gratiae in una virtute et plures virtutes in uno homine. Sicut ergo se
      habet una virtus respectu diversarum personarum, sic unus homo respectu virtutum plurium ;
      sed una virtus a diversis personis potest participari inaequaliter : ergo et plures virtutes
      ab eodem homine.</p>
          <p xml:id="bb-d1e34264-d1e176">Item, habitus virtutis est habilitare ad actum suum, per se loquendo ; ergo maioris
      virtutis magis habilitare et aequalis aequaliter habilitare. Si ergo omnes virtutes in eodem
      homine sunt aequales, necessario idem homo aequaliter erit habilis et facilis ad actus
      omnium virtutum, quod per experientiam deprehenditur esse falsum. Multi enim habiles sunt ad
      actum abstinentiae, qui tamen cum difficultate habent usum patientiae et obedientiae.</p>
        </div>
        <div xml:id="bb-d1e34264-Dd1e180">
          <head xml:id="bb-d1e34264-Hd1e182">Conclusio</head>
          <head xml:id="bb-d1e34264-Hd1e185" type="question-title">Duplici via monstratur, quod vitutes gratuitae quodum modo sunt
      aequales, quodam modo inaequales, simpliciter tamen aequales dici possunt.</head>
          <p xml:id="bb-d1e34264-d1e188">Respondeo : Dicendum quod de ipsis habitibus gratuitis contingit loqui dupliciter : aut
      quantum ad ipsum habitum aut quantum ad exercitium. Si loquamur de ipsis quantum ad habitum,
      hoc potest esse dupliciter : aut respectu gratiae informantis et quodam modo causantis aut
      respectu liberi arbitrii suscipientis et cooperantis. Si respectu gratiae informantis, sic
      omnes habent aequalitatem, pro eo quod gratia gratum faciens secundum quantitatem suam et
      excellentiam reddit gratam Deo animam et eius potentias et habitus et operationes
      meritorias. Si vero loquamur de ipsis respectu liberi arbitrii consentientis et
      suscipientis, sic, quia liberum arbitrium in actu unius virtutis maiorem invenit
      complacentiam quam in alio et maiorem invenit repugnantiam in uno quam in altero secundum
      diversas sui inclinationes et dispositiones, sic non aequaliter est omnimodam reperire
      aequalitatem in habitibus virtutum, pro eo quod liberum arbitrium magis fervet quantum ad
      unam virtutem quam ad aliam, magis etiam adhaeret uni virtuti quam alii.</p>
          <p xml:id="bb-d1e34264-d1e191">Si vero loquamur de virtutibus quantum ad exercitium, sic vix vel nunquam aequantur nec in
      se nec in comparatione ad liberi arbitrii cooperationem. In se non, quia exercitium unius
      virtutis est fructuosius quam exercitium alterius, sicut exercitium pietatis quam
      abstinentiae ; exercitium autem unius virtutis in eodem est securius quam exercitium
      alterius, sicut exercitium humilitatis et timoris quam alterius virtutis. Similiter non
      habent aequalitatem in comparatione ad liberi arbitrii cooperationem, quia nemo est qui
      aequaliter se exerceat in actu omnium virtutum. Aliqui enim magis vacant circa activam,
      aliqui vero magis circa contemplativam.</p>
          <p xml:id="bb-d1e34264-d1e194">Et sic concedi potest quod habitus gratuiti quodam modo sunt aequales et quodam modo
      inaequales. Aequales quidem sunt quantum ad gratiam informantem, sicut ostendunt rationes ad
      primam partem ; inaequales vero in comparatione ad liberi arbitrii consensum et exterius
      exercitium. Et secundum hoc dissolvi possunt rationes quae ad utramque partem
      inducuntur.</p>
          <p xml:id="bb-d1e34264-d1e198">Aliter potest dici quod de virtutibus est loqui quadrupliciter. Aut quantum ad dignitatem
      respectu obiecti, et sic una est excellentior altera, etiam in eodem, sicut virtutes
      theologicae quam cardinales. Aut quantum ad fervorem et facilitatem respectu actus proprii,
      et sic adhuc non est necesse quod habitus gratuiti in eodem adaequentur. Aut quantum ad
      radicationem et stabilitatem respectu subiecti, et sic adhuc non est necesse aequalitatem
      esse, quia talis radicatio venit ex frequentia et assuefactione circa actum alicuius
      virtutis. Aut quantum ad ordinem et efficaciam respectu praemii, et quantum ad hoc habent
      aequalitatem in eodem, propter hoc quod quantitas meriti cuiuslibet virtutis mensuratur
      secundum quantitatem gratiae, quae facit opus Deo placitum, et secundum quantitatem
      caritatis, quae dat operi cuiuslibet virtutis valorem et pondus. Et quia una est gratia
      gratum faciens, ceteras virtutes informans in uno homine, una est etiam caritas per modum
      ponderis ad finem inclinans : hinc est quod quantum ad ordinem in finem et efficaciam
      merendi necesse est omnes virtutes in eodem aequari. Rursus, quia bonitas principalis et
      essentialis virtutum in hoc attenditur quod ordinant et disponunt ad summum praemium, et in
      hoc virtutes habent aequari : hinc est quod <name ref="#Lombard">Magister</name> simpliciter concludit et Sancti dicunt
      in uno et eodem aequales esse omnes habitus gratuitos. Et ideo simpliciter concedi possunt
      rationes quae hoc ostendunt.</p>
        </div>
        <div xml:id="bb-d1e34264-Dd1e206">
          <head xml:id="bb-d1e34264-Hd1e208">Ad Rationes</head>
          <p xml:id="bb-d1e34264-d1e211">Ad obiecta in contrarium satis de facili patet responsio per ea quae dicta sunt.</p>
          <p xml:id="bb-d1e34264-d1e214">Ad illud enim quod primo obicitur de caritate, quod est aliis eminentior ; dicendum quod
      hoc intelligitur ratione exercitii in actu suo in quo plus hauritur de gratia et minor est
      occasio periclitandi. Affectus enim amoris divini, dum abstrahit a terrenis, facit recedere
      ab occasione peccati ; dum vero unit caelestibus, facit inde hauriri humorem gratiae
      Spiritus Sancti. Et ideo ex hoc non concluditur inaequalitas virtutum quantum ad
      meritum.</p>
          <p xml:id="bb-d1e34264-d1e217">Ad illud quod obicitur quod cantatur de Confessoribus : Non est inventus similis illi,
      dicendum quod illud intelligitur non ratione habitus, sed ratione alicuius exterioris usus ;
      et hoc innuit ipsum vocabulum, cum dicitur : qui conservaret legem Excelsi ; ex quo innuit
      excellentiam illam intelligendam fore in opere.</p>
          <p xml:id="bb-d1e34264-d1e220">Ad illud quod obicitur, quod maiori bono opponitur maius malum, dicendum quod illud non est
      regulariter verum, immo aliquando contingit minori bono opponi maius malum, sicut
      desperatio, quae opponitur spei, peior est quam odium, quod opponitur caritati. Praeterea,
      aliunde habent virtutes aequalitatem, aliunde habent oppositorum diversitatem. Aequalitatem
      enim habent ex parte gratiae, ratione cuius quod opponitur uni virtuti per consequens
      opponitur omnibus ; oppositorum autem diversitatem habent ratione specialium actuum et
      obiectorum ; et ex illa parte non est necesse habitus virtutum habere omnimodam
      aequalitatem, sicut prius tactum est.</p>
          <p xml:id="bb-d1e34264-d1e224">Ad illud quod obicitur, quod habitus crescunt et augmentantur in nobis secundum quod plus
      disponimus nos per actus, dicendum quod crementum habitus quantum ad bonitatem essentialem
      in genere gratuiti attenditur ex augmento ipsius gratiae, qua augmentata, crescunt et
      ceterae virtutes. Cum ergo dicitur quod magis nos exercemus in actu unius virtutis quam in
      actu alterius, ergo magis in illa crescimus, dicendum quod non sequitur, pro eo quod debitus
      usus et exercitatio in actu unius virtutis disponit ad incrementum omnium. Unde sicut in
      communitate fraternitatis, licet unus magis negotietur in acquirendo quam alter, tamen bona
      acquisita omnibus distribuuntur aequaliter, sic et suo modo in proposito intelligendum
      est.</p>
          <p xml:id="bb-d1e34264-d1e227">Ad illud quod obicitur, quod una virtus a diversis personis potest diversimode participari,
      ergo et diversae virtutes ab eodem, dicendum quod non est simile, pro eo quod unius virtutis
      in diversis diversae sunt radices ; diversarum vero virtutum in eodem non sunt diversae
      radices, sed una ; videlicet una gratia, per quam est acceptatio, et una caritas, per quam
      est meriti perfectio.</p>
          <p xml:id="bb-d1e34264-d1e230">Ad illud quod obicitur, quod habitus virtutis est reddere potentiam facilem, dicendum quod
      facilitas potentiae ad aliquem actum maior et minor non tantum venit ex parte perfectionis
      et bonitatis ipsius habitus, verum etiam ex parte dispositionis subiecti. Unde secundum quod
      ad actus diversarum virtutum liberum arbitrium secundum plus et minus cooperatur, secundum
      hoc plus et minus facilitatur, licet etiam habitus virtutum, quantum est de se, adaequentur.
      Unde nec ista ratio nec aliae probant inaequalitatem in habitibus gratuitis quantum ad
      bonitatem essentialem et completivam, sed solum quantum ad aliquid accidentale et annexum,
      sicut ex his quae praedicta sunt satis est manifestum.</p>
        </div>
      </div>
    </body>
  </text>
</TEI>