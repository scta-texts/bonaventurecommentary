<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D 1, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D 1, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e463">
        <head xml:id="bb-d1e463-Hd1e119">III, D 1, A. 2, Q. 1</head>
        <head xml:id="bb-d1e463-Hd1e122" type="question-title">Utrum in opere incarnationis servetur debita congruentia ex parte
    Dei.</head>
        <p xml:id="bb-d1e463-d1e125">Circa primum sic proceditur et quaeritur, utrum in opere incarnationis servetur debita
    congruentia ex parte Dei.</p>
        <div xml:id="bb-d1e463-Dd1e128" type="rationes-principales">
          <p xml:id="bb-d1e463-d1e130">Et quod sic, videtur. Infinita potentia, sapientia et bonitas debet se perfecte manifestare
      ; sed non potest se perfecte manifestare nisi per effectum aliquo modo infinitum ; nihil
      autem est infinitum actu nisi solus Deus : ergo ad hoc quod divinae potentiae, sapientiae et
      bonitatis infinitas manifestetur, congruum fuit aliquem effectum fieri, cui attribueretur
      esse Deum, quod est bonum infinitum. Sed hoc fuit, cum Deus unitus est carni : ergo etc.</p>
          <p xml:id="bb-d1e463-d1e133">Item, perfectissimum agens debet perducere actionem suam ad statum et complementum ; sed
      status et complementum rerum est coniunctio primi cum ultimo ; principium autem, per quod
      facta sunt omnia, est Verbum sive Deus ; ultimum autem in operibus est homo : ergo ad hoc
      quod perfecta esset operatio procedens a perfecta potentia, congruebat quod divina natura
      uniretur cum humana.</p>
          <p xml:id="bb-d1e463-d1e136">Item, contingit pluralitatem naturarum reperire in una persona ; sed quod una natura
      reperiatur in pluribus personis nullo modo multiplicata, hoc spectat ad dignitatem divinae
      naturae : ergo pari ratione quod una persona in tribus naturis vel substantiis nullo modo
      subsistat composita, hoc spectat ad dignitatem personae. Sed omnis proprietas dignitatis
      praecipue congruit divinae personae : ergo valde congruum est quod persona divina in se
      habeat tres naturas. Hoc autem fit per sacramentum incarnationis : ergo videtur quod in
      incarnatione servetur debita congruentia.</p>
          <p xml:id="bb-d1e463-d1e139">Item, decet largissimum remuneratorem diligentes se remunerare perfecte ; sed homo, qui est
      amator Dei, non beatificatur perfecte nisi in ipso Deo, qui est tota merces, nec
      beatificatur perfecte nisi totaliter beatificetur et ex parte corporis et ex parte .animae
      et ex parte sensus exterioris et ex parte sensus interioris ; sensus autem exterior non
      potest beatificari nisi in re corporali : ergo, cum deceret Deum perfecte hominem
      beatificare et Deus beatificat hominem in se ipso, dando se in praemium, decebat eum habere
      naturam, non solum spiritualem, sed etiam corporalem. Et hoc est ex incarnatione : ergo
      etc.</p>
          <p xml:id="bb-d1e463-d1e142">Item, decebat Deum hominem, qui infirmitate peccavit, sibi reconciliare ; sed ubi est
      conveniens reconciliatio, ibi convenit esse reconciliatorem et mediatorem ; mediator autem
      debet cum utroque extremorum communicare ; hoc autem non est nisi per unionem divinae
      naturae et humanae in unitate personae : ergo videtur quod opus incarnationis maxime
      congruum fuit pietati divinae.</p>
          <p xml:id="bb-d1e463-d1e146">Sed contra : Nihil quod spectat ad contemptibilitatem et abiectionem decet summam
      Maiestatem ; sed carnem assumere, quae est de limo formata, dicit contemptibilitatem : ergo
      videtur quod hoc nullo modo deceat Dei maiestatem.</p>
          <p xml:id="bb-d1e463-d1e149">Item, sicut vituperabilis est nimia elatio, ita vituperabilis est nimia deiectio ; sed
      tanta est deiectio, cum Deus fit homo, quanta est elatio, cum homo appetit esse Deus : ergo
      ita. vituperabilis est una sicut et altera. Si ergo nihil quod est vituperabile decet Deum,
      patet etc.</p>
          <p xml:id="bb-d1e463-d1e152">Item, nullo modo decet sapientissimum Conditorem facere aliquam rem excedere terminos quos
      sibi statuerat per naturam. Ergo, cum omnis creatura, quantum est de natura creationis,
      semper sit infra Deum et intra terminos creaturae, videtur quod nullo modo congruat quod
      Deus faciat creaturam Deum esse : ergo non videtur opus incarnationis sibi congruere, per
      quod dicitur hominem Deum esse.</p>
          <p xml:id="bb-d1e463-d1e155">Item, nomen, quod est super omne nomen, debet uni soli naturae convenire. Ergo non videtur
      quod congruat Deo tale nomen creaturae communicare : ergo non videtur quod congruat sibi
      hominem in unitatem personae assumere.</p>
          <p xml:id="bb-d1e463-d1e158">Item, quicumque adorat Deum in sculpta imagine facit Deo iniuriam. Ergo pari ratione qui
      credit Deum habere humanam effigiem iniuriatur divinae naturae : videtur ergo quod non
      congruat divinae naturae incarnari sive humanari. Per hunc modum consuevit argui ab
      infidelibus.</p>
        </div>
        <div xml:id="bb-d1e463-Dd1e162">
          <head xml:id="bb-d1e463-Hd1e164">Conclusio</head>
          <head xml:id="bb-d1e463-Hd1e167" type="question-title">Congruum fuit Deumque decuit incarnari</head>
          <p xml:id="bb-d1e463-d1e170">Respondeo : Dicendum quod absque dubio congruum fuit et Deum decuit incarnari ; et hoc
      propter suae potentiae, sapientiae et bonitatis eminentem manifestationem, quae quidem facta
      est in humani generis assumtione. Congruum etiam fuit propter divinorum operum excellentem
      consummationem, quae quidem facta est, cum ultimum coniunctum est primo. Ibi enim est
      perfectionis consummatio, sicut apparet in circulo, qui est perfectissima figurarum, qui
      etiam ad idem punctum terminatur a quo incepit. Decebat etiam propter superabundantem pretii
      solutionem ad liberationem hominis captivi, quia sola persona divina erat quae
      praeponderabat toti humano generi. Postremo decebat propter supereffluentem hominis
      glorificationem, ut non tantummodo inveniret homo in Deo pascua interius, immo etiam pascua
      exterius.</p>
          <p xml:id="bb-d1e463-d1e173">Et sic patet quod opus incarnationis multum quidem per omnem modum Deum congruebat et
      quantum ad eius infinitatem et quantum ad eius perfectionem et quantum ad pietatem et
      quantum ad liberalitatem : ad infinitatem in se ipso, ad perfectionem in operando, ad
      pietatem in liberando et quantum ad liberalitatem in remunerando. Concedendae sunt igitur
      rationes ostendentes sacramentum incarnationis Deo congruere.</p>
        </div>
        <div xml:id="bb-d1e463-Dd1e178">
          <head xml:id="bb-d1e463-Hd1e180">Ad rationes</head>
          <p xml:id="bb-d1e463-d1e183">Ad illud ergo quod obicitur in contrarium, quod non decet divinam maiestatem humiliari,
      dicendum quod Deum humiliari potest intelligi dupliciter : aut in se aut ratione sibi uniti.
      In se quidem, cum sit omnino invariabilis, nec potest humiliari nec potest exaltari. Ratione
      autem sibi uniti potest humiliari ad maiorem manifestationem suae altitudinis, sicut potest
      infirmari ad maiorem manifestationem suae fortitudinis. In hoc enim quod Deus carnem humilem
      et infirmam assumsit, superbissimum diabolum deiecit et hominem humilem exaltavit ;
      fortissimum adversarium confregit, hominem infirmum stabilivit. Et in hoc eminenter facta
      est manifestatio potentiae et sapientiae. Si enim quod infirmum est Dei potentius est
      omnibus hominibus, et quod stultum est Dei sapientius est omnibus hominibus et etiam
      daemonibus, planum est quod eius potentia et sapientia superexcellunt omnia in infinitum. Et
      ideo, etsi incarnationis opus in se non videatur facere ad divinae manifestationis honorem,
      si tamen consideratur ad id ad quod est, facit elegantissime. Et ideo haereticis et
      infidelibus caecis velatum est sacramentum incarnationis, dicentibus opus incarnationis
      facere ad divinae maiestatis ignominiam, cum ex opposito faciat ad excellentissimam
      gloriam.</p>
          <p xml:id="bb-d1e463-d1e186">Ad illud quod obicitur, quod nimia fuit ibi humiliatio, responderi potest, ut dictum est,
      quod divina natura non fuit humiliata aliqua deiectione, sed cum creatura appetiit esse
      Deum, inflata fuit aliqua elatione ; et ideo nimietas ex parte ista non sonat in vitium,
      sicut ex parte illa. Praeterea, in alio deficit similitudo, quia exinanitio, quae facta est
      in assumtione humanae naturae, fuit ex excessu caritatis et amoris ; sed elevatio, qua homo
      voluit Deo assimilari, fuit ex excessu praesumtionis. Et quia nimietas praesumtionis et
      elationis vituperabilis est et nimietas dilectionis in summo Deo laudabilis est, hinc est
      quod exinanitio Christi non fuit vituperabilis, sed laudabilis, sicut vituperabilis fui
      elatio primi parentis ; procedebat enim ex nimia caritate, de qua supra habitum est in
      auctoritate : Deus propter nimiam caritatem, qua dilexit nos etc. </p>
          <p xml:id="bb-d1e463-d1e189">Ad illud quod obicitur, quod non debet creaturam trahere extra terminos suos, dicendum quod
      creatura in Christo remanet intra terminos creaturae ; ratione tamen personae, in qua
      substantificatur, habet communicationem idiomatum et participat nomen divinum, pro eo quod
      illa unio facit communicationem idiomatum, salvis proprietatibus assumentis et assumti.</p>
          <p xml:id="bb-d1e463-d1e192">Et per hoc patet responsio ad sequens, quod obicitur de communicatione nominis
      excellentissimi, quia Deus nec nomen nec gloriam suam communicat alii. Unus enim et idem qui
      est Christus, est homo et Deus ; unde, cum nomen divinitatis attribuitur homini, hoc est
      ratione divinae hypostasis. Similiter intelligendum est de honore latriae, sicut inferius
      apparebit.</p>
          <p xml:id="bb-d1e463-d1e196">Ad illud quod obicitur, quod Deo facit iniuriam qui credit ipsum habere effigiem, dicendum
      quod verum est, quando credit ipsum habere effigiem in propria natura, quia talis credit
      ipsum esse quid corporeum, cum ipse sit spiritus nobilissimus. Incarnatio autem non facit
      eum habere in se effigiem, sed uniri ei qui habet effigiem, salva nihilominus Dei
      spiritualitate et nobilitate. Qui igitur sic ponit Deum incarnari, cum nihil detrahatur eius
      nobilitati et perfectioni, et multum addatur exaltationis et dignitatis generi humano, non
      tantum Deo non derogat, sed etiam Dei bonitatem multum commendat ; et econtra Dei bonitatem,
      quantum in se est, diminuit qui hoc negat.</p>
        </div>
      </div>
    </body>
  </text>
</TEI>