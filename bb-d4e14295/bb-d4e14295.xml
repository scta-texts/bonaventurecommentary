<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e14295">
        <head xml:id="bb-d4e14295-Hd1e108">Quaestio 1</head>
        <head xml:id="bb-d4e14295-Hd1e111" type="question-title">Utrum hoc Sacramentum habeat efficaciam in quolibet viro
          iusto.</head>
        <div xml:id="bb-d4e14295-Dd1e114" type="rationes-principales">
          <head xml:id="bb-d4e14295-Hd1e116">Rationes principales</head>
          <p xml:id="bb-d4e14295-d1e119">Circa primum ostenditur quod habeat efficaciam in quolibet viro iusto : Quia
            Sacramentum habet efficaciam nisi habeat obicem ; sed in nullo viro iusto habet obicem :
            ergo in quolibet habet efficaciam. Item, sacramentalis manducatio, quando coniuncta est
            spirituali, semper habet efficaciam ; sed semper coniuncta est spirituali in viro iusto,
            quia <quote xml:id="bb-d4e14295-Qd1e121" source="http://scta.info/resource/iuy75t-d1e255">spiritualiter manducare est
              in ipso manere</quote>, ut dicit <name ref="#Augustine">Augustinus</name>, sed omnis
            iustus manet in ipso : ergo etc.</p>
          <p xml:id="bb-d4e14295-d1e128">Item, Damascenus dicit quod caro <quote xml:id="bb-d4e14295-Qd1e130" source="http://scta.info/resource/jddfo-l4c13">Christi est sicut carbo ignitus</quote> ; sed habens sensum corporalem semper calefit
            per contactum carbonis materialis : ergo similiter habens sensum spiritualem per
            contactum carbonis spiritualis. Sed omnis iustus sensum habet spiritualem : ergo
            etc.</p>
          <p xml:id="bb-d4e14295-d1e134">Item, si aliquid requiritur ultra caritatem in suscipiente, quaeritur, quid sit illud
            et quae et quot.</p>
          <p xml:id="bb-d4e14295-d1e137">Contra : Baptismus non habet efficaciam in adulto nisi se praeparet : ergo a simili nec
            hoc Sacramentum habet efficaciam in iusto nisi se praeparet ; et ad hoc facit verbum
            beati Pauli I ad Corinthios 11, 28 : Probet autem se ipsum homo.</p>
          <p xml:id="bb-d4e14295-d1e141">Item, possibile est quod iustus habeat conscientiam se graviter peccasse vel esse in
            gravi peccato, quia frequenter peccatum veniale perpetratum reputatur mortale a
            perfectis, propter hoc tamen non cadit a iustitia ; sed si talis accedit, accedit
            indigne, et talis non recipit efficaciam : ergo etc.</p>
          <p xml:id="bb-d4e14295-d1e144">Item, efficacia huius Sacramenti consistit in deletione venialium et augmento virtutum
            ; sed venialia non dimittuntur nisi homo se praeparet per contritionem, cum ex actu
            nostro sint commissa ; similiter nec virtutes augentur ; ergo non in omni iusto habet
            efficaciam.</p>
        </div>
        <div xml:id="bb-d4e14295-Dd1e148">
          <head xml:id="bb-d4e14295-Hd1e150">Conclusio</head>
          <head xml:id="bb-d4e14295-Hd1e153" type="question-title">Eucharistia non habet efficaciam nisi in digne accedente et
            debito modo praeparato</head>
          <p xml:id="bb-d4e14295-d1e156">Respondeo : Dicendum quod Sacramentum hoc non habet efficaciam in aliquo nisi in digne
            accedente ; digne autem accedere in hoc consistit quod homo se praeparet sicut debet.
            Tantum enim Sacramentum recipere sicut recipitur alius cibus, non est congruum nec
            fructuosum ; et quia in hoc Sacramento praesens est divina Maiestas et summa exprimitur
            caritas, ideo debet recipi cum honore et devotione. Et quia cum honore et devotione non
            suscipitur tam nobilis hospes in immundo hospitio, necesse est quod hot ;no hospitium
            Deo paret per sui diiudicationem. Et quia non parat hospitium hospiti nisi ipsum
            cognoscat, necesse est quod cibum istum ab aliis discernat. Ad hoc ergo quod Sacramentum
            hoc habeat in aliquo efficaciam, primo oportet cibum istum ab aliis discernere per fidem
            ; secundo, hospitium parare per sui ipsius probationem ; tertio, in hospitium paratum
            recipere cum honore et devotione. Et primum et secundum habemus ab Apostolo I ad
            Corinthios 11, 28 ; secundum ibi : <quote xml:id="bb-d4e14295-Qd1e158" ana="#Icor11_28">Probet se ipsum homo</quote>
            ; primum ibi : Non diiudicans corpus Domini ; de tertio habemus exemplum in Zachaeo. Et
            quia multi recipiunt hoc Sacramentum qui se non debite parant, ideo multi imbecilles et
            infirmi et dormiunt multi.</p>
          <p xml:id="bb-d4e14295-d1e162">Ad illud quod quaeritur, utrum vir iustus recipiat efficaciam, dicendum quod, si se
            debite praeparet, recipit ; alioquin, si ex quodam torpore vel ex distractione non se
            debite praeparet, aut nullam aut modicam reportat efficaciam, quamvis non incurrat
            mortalem offensionem.</p>
        </div>
        <div xml:id="bb-d4e14295-Dd1e166">
          <head xml:id="bb-d4e14295-Hd1e168">Ad rationes</head>
          <p xml:id="bb-d4e14295-d1e171">Ad illud quod obicitur de obice, dicendum quod ad illud Sacramentum requiritur liberi
            arbitrii cooperatio ; et ideo omissio obex est, non tantum peccaturp, verum etiam
            sollicitudo vel distractio.</p>
          <p xml:id="bb-d4e14295-d1e174">Ad illud quod obicitur, quod manducat spiritualiter, dicendum quod vir iustus non
            semper manducat spiritualiter, ut puta quando dormit vel quando distrahitur per
            cogitationes extrinsecas ; sed tunc spiritualiter manducat quando movetur motu fidei et
            caritatis, quia tunc masticat et incorporatur ; et ideo, si negligit, non reportat
            effectum.</p>
          <p xml:id="bb-d4e14295-d1e177">Ad illud quod obicitur de carbone ignito, dicendum quod operatur in sensum ratione
            organi ; sed si operaretur in sensum ratione sui, tunc sensus occupatus circa aliud non
            sentiret nec calefieret. Huius autem exemplum est in visu, quando quis dormit vel
            occupatur alibi. Si ergo sensus mentis nostrae vult ab hoc carbone inflammari, necesse
            habet ad ipsum converti et dirigi : converti autem ad ipsum debet sicut ad memoriale
            passionis vivum. Triplex enim habemus memoriale passionis, scilicet in scripto, in verbo
            et Sacramento. In scripto, ut quando passio pescribitur vel narratur per scripturam vel
            quando imaginibus exprimitur ; et hoc est memoriale quasi mortuum et habet fieri ad
            visum qui apprehendit magis de longinquo. In verbo, utpote cum aliquis verbotenus narrat
            passionem Christi ; et illud partim est vivum, partim mortuum. Vivum est in corde
            bonorum praedicatorum, sed mortuum in corde tepidorum et malorum ; vel vivum in corde et
            cogitatione, non vivum in voce ; et hoc est ad auditum, auditus autem non ita
            apprehendit de longinquo. In Sacramento vero est memoriale, cum ipsum corpus Christi
            significatur et continetur in specie panis et sanguis in specie vini ; et hoc est
            memoriale vivum, quia ipse Christus se ipsum ibi praebet, offerens nobis corpus quod pro
            nobis fuit occisum et sanguinem qui pro nobis fuit effusus ; et hoc est ad gustum, qui
            de proximo apprehendit, ut iam non quasi speculatione, sed quadam experientia passionis
            eius memores simus.</p>
          <p xml:id="bb-d4e14295-d1e180">Si ergo accendit affectum nostrum passio descripta et amplius ferventer praedicata,
            multo magis inflammare et afficere debet in hoc Sacramento expressa. Et hoc absque dubio
            facit, si quis sensum habet et illum convertit ad hoc Sacramentum. Ille ergo est qui ex
            hoc Sacramento efficaciam reportat, qui se convertit ; ille vere audit Missam, non qui
            tantum verba dicit vel audit sine devotione, sed qui ad hoc memoriale totam mentis
            intentionem convertit. </p>
        </div>
      </div>
    </body>
  </text>
</TEI>