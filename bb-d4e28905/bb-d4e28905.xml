<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e28905">
        <head xml:id="bb-d4e28905-Hd1e108">Quaestio 1</head>
        <head xml:id="bb-d4e28905-Hd1e111" type="question-title">De sacramento Poenitentiae quoad institutionem.</head>
        <p xml:id="bb-d4e28905-d1e114">Quantum ad primum quaeritur, utrum sacramentum Poenitentiae fuerit institutum.</p>
        <div xml:id="bb-d4e28905-Dd1e117" type="rationes-principales">
          <head xml:id="bb-d4e28905-Hd1e119">Rationes principales</head>
          <p xml:id="bb-d4e28905-d1e122">Et quod sic, videtur. Ita definit <name ref="#HughOfStVictor">Hugo</name> sacramentum :
              <quote xml:id="bb-d4e28905-Qd1e127" source="http://scta.info/resource/hds-l1p9c2">Sacramentum est ex similitudine
              repraesentans, ex institutione significans</quote> etc. Si ergo Poenitentia est
            sacramentum, patet etc.</p>
          <p xml:id="bb-d4e28905-d1e131">Item, sicut Dominus praecepit baptizari, ita praecepit poenitentiam agere, sicut patet
              <ref xml:id="bb-d4e28905-Rd1e133" target="http://scta.info/resource/mt4_17">Matthaei 4, 17</ref>; et sicut dicitur Ioannis 3, 5 : <quote xml:id="bb-d4e28905-Qd1e136" source="http://scta.info/resource/io3_5">Nisi quis renatus fuerit</quote> etc., ita dicitur Lucae 13, 5 : <quote xml:id="bb-d4e28905-Qd1e139" source="http://scta.info/resource/lc13_5">Si poenitentiam non egeritis, omnes similiter peribitis</quote>. Ergo
            sicut praecipiendo baptizari instituit Baptismatis sacramentum, ita praecipiendo
            poenitere instituit sacramentum Poenitentiae.</p>
          <p xml:id="bb-d4e28905-d1e143">Item, modus agendi poenitentiam in Veteri Lege fuit praefixus, sicut patet Levitici 4
            et 5, similiter in Nova secundum sacerdotis arbitrium ; sed talis modus non est ex
            naturae dictamine : ergo est ex institutione.</p>
          <p xml:id="bb-d4e28905-d1e146">Contra : <name ref="#HughOfStVictor">Hugo</name> de Sancto Victore dicit quod in lege
            naturae nullum sacramentum institutum est sub praecepto, sed solum sub consilio ; sed
            poenitentia in lege naturae fuit sub praecepto, quia nemo sine ea unquam salvari potuit
            : ergo non fuit instituta.</p>
          <p xml:id="bb-d4e28905-d1e153">Item, nullum sacramentum indiget institutione, quod est ex naturali dictainine ; sed
            poenitentia est ex naturali dictamine, quia naturaliter dictat ratio quod peccans et
            offendens debet per poenitentiae humilitatem reconciliari : ergo etc.</p>
          <p xml:id="bb-d4e28905-d1e156">Item omne sacramentum quod institutum est, variatum est ; sed poenitentia semper fuit
            ab initio, usque nunc quantum ad contritionem et satisfactionem saltem : etgo non
            videtur per legem institutum.</p>
          <p xml:id="bb-d4e28905-d1e159">Item, si institutum est sacramentum, quaeritur, ubi et a quo. Si ibi ubi dicitur,
            Matthaei 4, 17 : <quote xml:id="bb-d4e28905-Qd1e161" source="http://scta.info/resource/mt4_17">Agite poenitentiam</quote>, similiter institutum
            potest dici a Ioanne, qui praedicavit : <quote xml:id="bb-d4e28905-Qd1e164" source="http://scta.info/resource/mt3_2">Poenitentiam agite</quote>,
            Matthaei 3, 2. Si ibi, Matthaei 8, 4 : <quote xml:id="bb-d4e28905-Qd1e167" source="http://scta.info/resource/mt8_4">Vade et ostende te
              sacerdotibus</quote> ; sed constat quod intelligebatur de sacerdotibus legalibus. Si
            ibi : <quote xml:id="bb-d4e28905-Qd1e170" source="http://scta.info/resource/io20_23">Quorum remiseritis peccata</quote>, Ioannis 20, 23 ; sed
            contra : ibi est institutum quod est Ordinis sacerdotalis.</p>
        </div>
        <div xml:id="bb-d4e28905-Dd1e175">
          <head xml:id="bb-d4e28905-Hd1e177">Conclusio</head>
          <head xml:id="bb-d4e28905-Hd1e180" type="question-title">Poenitentiae Sacramentum, quatenus est reconciliativum Deo,
            iam ante Legem aliquatenus insinuatum fuit: sed quatenus proprie est Sacramentum, a
            Domino est institutum et quoad materiale per Apostolos promulgatum</head>
          <p xml:id="bb-d4e28905-d1e183">Respondeo : Dicendum quod de poenitentia est loqui dupliciter : aut prout est
            reconciliativa Deo, aut prout est non solum reconciliativa Deo, sed etiam Ecclesiae. Si
            loquamur de ipsa, prout Deo reconciliat, sic est de dictamine legis naturalis, quae
            dictat conteri de peccato et humiliari debere, cum aliqua illustratione fidei ; et sic
            tale sacramentale potius habuit insinuationem quam institutionem ; eo enim quod natura
            dictabat, insinuari sufficiebat.</p>
          <p xml:id="bb-d4e28905-d1e186">Et aliqui voluerunt dicere quod insinuatum fuit ante lapsum, in illo verbo Genesis 2,
            17 : <quote xml:id="bb-d4e28905-Qd1e188" source="http://scta.info/resource/gen2_17">In quacumque die comederitis</quote> etc. Sed illud verbum
            videtur potius minari supplicium quam instituere remedium. Et iterum, cum poenitentia
            sit in remedium de sua institutione primaria, non videtur competens eius institutio nisi
            ex quo coepit peccatum.</p>
          <p xml:id="bb-d4e28905-d1e192">Et ideo est alia positio, et melior, quod Dominus tunc insinuavit et instituit, quando
            post peccatum Adam vocavit. Genesis 3, 9 : <quote xml:id="bb-d4e28905-Qd1e194" source="http://scta.info/resource/gen3_9">Ubi es ?</quote> ubi
            dicit Glossa quod monebat eum redire ad cor, iuxta illud propheticum : Redite,
            praevaricatores, ad cor, et multae Glossae, quae ibi ponuntur, hoc innuunt. Et sic patet
            quod poenitentia, prout fuit sacramentum reconcilians Deo, ibi fuit insinufitum, quantum
            pro illo tempore sufficiebat ; et illa insinuatio cum naturali dictamine suficiebat loco
            institutionis.</p>
          <p xml:id="bb-d4e28905-d1e199">Est et alio modo loqui de Poenitentia, secundum quod est sacramentum Ecclesiae ; et sic
            habuit institutionem in lege scripta, sive Moysaica sive evangelica. In lege Moysaica,
            quia nondum erat unitas perfecta nec perfecta reconciliatio, institutionem habuit
            secundum imperfectionem, scilicet quantum ad quamdam generalitatem in determinatione
            oblationum, quae erant loco confessionis et satisfactionis. In lege autem Nova, ubi
            unitas ecclesiastica est perfecta et reconciliatio plena, instituta fuit secundum statum
            perfectionis, et quantum ad formate, quod est absolutio sacerdotalis et ligatio, et
            quantum ad materiale, quod est quidem lucida et aperta confessio, non solum in generali,
            verum etiam in speciali. Et primum Dominus instituit per se et promulgavit, scilicet
            clavium potestatem, <quote xml:id="bb-d4e28905-Qd1e201" source="http://scta.info/resource/io20_22">Ioannis 20, 22</quote>, post resurrectionem.
            Secundum vero institutum fuit per Apostolos, vel, ut melius dicam, promulgatum, quia
            Dominus Apostolos docuit et ipsi a Domino docti et auctoritate ab ipso accepta, immo
            eius auctoritate promulgaverunt. Non enim nobis tradiderunt nisi quod a Domino vel a
            Domini Spiritu acceperunt. Et sic patet quando et quomodo et ubi et a quo institutum est
            hoc sacramentum. Concedendae igitur sunt rationes hoc probantes.</p>
        </div>
        <div xml:id="bb-d4e28905-Dd1e207">
          <head xml:id="bb-d4e28905-Hd1e209">Ad rationes</head>
          <p xml:id="bb-d4e28905-d1e212">Ad illud quod obicitur, quod non fuit institutum in lege naturae, dicendum quod proprie
            institutum non fuit praecepto disciplinae vel praecepto sacramentali, sed magis ex
            praecepto naturali, ad quod illuminabat excitatio et visitatio Dei, qua homines
            increpavit in signo audibili et increpat spiritualiter per dolorem in lectulo et omnia
            ossa hominis marcescere facit.</p>
          <p xml:id="bb-d4e28905-d1e215">Ad illud quod obicitur, quod est ex naturali dictamine, dicendum quod verum concludit
            secundum illam acceptionem ; attamen, quia natura per se non sufficit, patet etc.</p>
          <p xml:id="bb-d4e28905-d1e218">Ad. illud quod obicitur, quod non est variatum, dicendum quod, in quantum est
            sacramentum Ecclesiae, variatum est ; et lex scripta aliquid addidit supra illud quod
            erat naturalis dictaminis, et lex evangelica illud additum non evacuavit, immo magis
            implevit in addendo additione perfecta. Quod quaeritur, ubi et a quo sit institutum, iam
            patet ex praedictis.</p>
        </div>
      </div>
    </body>
  </text>
</TEI>