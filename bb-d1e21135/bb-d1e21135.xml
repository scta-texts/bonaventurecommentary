<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e21135">
        <head xml:id="bb-d1e21135-Hd1e119">III, D. 23, Dubia</head>
        <div xml:id="bb-d1e21135-Dd1e122">
          <head xml:id="bb-d1e21135-Hd1e124">Dub. I.</head>
          <p xml:id="bb-d1e21135-d1e127">In parte ista sunt quaestiones circa litteram. Et primo quaeritur de illa notificatione
      quam <name ref="#Lombard">Magister</name> ponit : <quote xml:id="bb-d1e21135-Qd1e132">Fides est virtus, qua creduntur quae non videntur</quote>.
      Videtur enim ista definitio minus recte assignari, quia Ioannis 20, 29 dictum est Thomae :
       <quote xml:id="bb-d1e21135-Qd1e135">Quia vidisti me, credidisti</quote> ; constat quod Thomas credidit vera fide : ergo
      ista definitio non convenit omni fidei universaliter. Item, quaeritur iuxta, hoc de
      diversitate notificationum ipsius fidei, quae a diversis doctoribus assignantur. Videtur
      enim quod minus recte, quia, cum <quote xml:id="bb-d1e21135-Qd1e138">unius rei unum sit esse</quote>, et <quote xml:id="bb-d1e21135-Qd1e141">definitio
       est ratio indicans quid est esse</quote>, videtur quod fidei unica tantum debet assignari
      definitio. Quaeritur ergo penes quid et quomodo differenter assignantur ?</p>
          <p xml:id="bb-d1e21135-d1e145">Respondeo : Dicendum quod virtus fidei, secundum quod multipliciter habet considerari,
      habet diversimode notificari. Consideratur enim fides quantum ad genus proprium ; et sic
      definitur ab <name ref="#Augustine">Augustino</name> : <quote xml:id="bb-d1e21135-Qd1e150">Fides est virtus qua creduntur quae non
      videntur</quote>.</p>
          <p xml:id="bb-d1e21135-d1e154">Consideratur secundo quantum ad finem ultimum ; et sic definitur ab Apostolo : <quote xml:id="bb-d1e21135-Qd1e156">Fides
       est substantia sperandarum rerum, argumentum non apparentium</quote>. Et haec definitio
      explanatur a <name ref="#JohnDamascenus">Damasceno</name>, in libro suo : <quote xml:id="bb-d1e21135-Qd1e162">Fides est eorum quae sperantur hypostasis,
       rerum redargutio quae non videntur</quote>.</p>
          <p xml:id="bb-d1e21135-d1e166">Consideratur tertio quantum ad obiectum et principium motivum ; et sic definitur ab
      <name ref="#Augustine">Augustino</name>, Ad Consentium : <quote xml:id="bb-d1e21135-Qd1e171">Fides est illuminatio mentis ad summam
      Veritatem</quote>.</p>
          <p xml:id="bb-d1e21135-d1e176">Consideratur nihilominus quantum ad actum proprium ; et sic definitur a <name ref="#JohnDamascenus">Damasceno</name> :
       <quote xml:id="bb-d1e21135-Qd1e181">Fides est non inquisitus consensus</quote> circa primam Veritatem ; vel secundum
      alios affirmative : <quote xml:id="bb-d1e21135-Qd1e184">inquisitus consensus</quote>, quia in diversis translationibus
      utrumque reperitur. Et utrumque potest intelligi vere, quia, quamvis videantur dicere
      oppositum, una tamen explanat alteram. Cum enim dicitur fides consensus inquisitus, hoc est
      dicere, id est consensus non quaesitus ; et tunc in tenetur privative et tantum valet
      quantum consensus non inquisitus hoc est, assensus quo quis libere assentit Veritati, non
      innitens alicui rationi.</p>
          <p xml:id="bb-d1e21135-d1e188">Consideratur etiam in ordine ad subiectum ; et sic definitur a Dionysio, in libro De
      divinis nominibus, capitulo 7 : <quote xml:id="bb-d1e21135-Qd1e190">Fides est unicum credentium fundamentum, eos
       collocans Veritati</quote>.</p>
          <p xml:id="bb-d1e21135-d1e194">Consideratur etiam in comparatione ad habitus alios quantum ad assentiendi modum ; et sic
      definitur ab Hugone, in libro De sacramentis : Fides est certitudo quaedam de rebus
      absentibus, supra opinionem et infra scientiam constituta. Ex his patet quod fides habet
      diversimode notificari secundum quod habet diversimode considerari, videlicet in
      comparatione ad genus proprium, ad finem. ultimum, ad obiectum, ad actum proprium, ad
      subiectum et ad habitum disparatum.</p>
          <p xml:id="bb-d1e21135-d1e197">
          Ad illud quod primo obicitur de Thoma, quod et vidit
    et credidit, dicendum quod aliud credidit, scilicet divinitatem ; et aliud vidit, videlicet
    humanitatem. Sed hoc melius infra determinabitur, cum agetur de obiecto fidei.
          </p>
        </div>
        <div xml:id="bb-d1e21135-Dd1e201">
          <head xml:id="bb-d1e21135-Hd1e203">Dub. II.</head>
          <p xml:id="bb-d1e21135-d1e206">Item quaeritur de hoc quod dicit quod fides accipitur tribus modis. Videtur enim quod
      insufficienter distinguat ipsam fidem. Videmus enim fidem aliquando accipi pro ipsa
      conscientia, secundum quod dicitur <ref xml:id="bb-d1e21135-Rd1e208">ad Romanos 14, 23</ref> : <quote xml:id="bb-d1e21135-Qd1ed21" ana="#rom14_23">Omne quod non est ex fide, peccatum
      est</quote> ; quod non continetur sub aliquo praedictorum. Iuxta hoc quaeritur, quot modis fides
      dicatur.</p>
          <p xml:id="bb-d1e21135-d1e209">Respondeo : Dicendum quod fides invenitur accipi decem modis. Aliquando enim accipitur pro
      sponsione, 1 ad Timotheum 5, 12 : <quote xml:id="bb-d1e21135-Qd1e211" ana="#Itim5_12">Primam fidem irritam fecerunt</quote>. Aliquando
      pro fidelitate, Ieremiae 7, 28 : <quote xml:id="bb-d1e21135-Qd1et320" ana="#ier7_28">Periit fides et Sanctus de terra</quote>. Aliquando pro
      conscientia, ad Romanos 14, 23 : <quote xml:id="bb-d1e21135-Qd1et223" ana="#rom14_23">Omne quod non est ex fide, peccatum est</quote>. Aliquando pro
      sacramento fidei, secundum quod dicit <name ref="#Augustine">Augustinus</name>, Ad Bonifacium, quod non est aliud parvulos
      habere fidem quam habere fidei sacramentum. Aliquando pro acceptatione conclusionis per
      rationem probatae, secundum quod dicit <name>Boethius</name> : <quote xml:id="bb-d1e21135-Qd1e217">Argumentum est ratio rei dubiae
       faciens fidem</quote>. Aliquando pro cognitione comprehensionis, secundum quod dicitur ad
      Romanos 1, 17 : <quote xml:id="bb-d1e21135-Qd1e220" ana="#rom1_17">Iustitia Dei revelatur ex fide in fidem</quote>, Glossa : <quote xml:id="bb-d1e21135-Qd1e223">In
       fidem speciei</quote>, quae dicitur fides, quia fidentissima et certissima est. Aliquando
      pro habitu fidei informis, Iacobi 2, 26 : <quote xml:id="bb-d1e21135-Qd1e227" ana="#iac2_26">Fides sine operibus mortua est</quote>.
      Aliquando pro habitu fidei formatae, ad Romanos 1, 11 : <quote xml:id="bb-d1e21135-Qd1e245" ana="#rom1_11">Iustus ex fide vivit</quote>. Aliquando pro
      actu fidei, secundum quod dicit <name ref="#Augustine">Augustinus</name> : <quote xml:id="bb-d1e21135-Qd1e233">Fides est credere quod non
      vides</quote>. Aliquando pro ipso obiecto fidei, secundum quod dicitur in Symbolo Athanasii
      : <quote xml:id="bb-d1e21135-Qd1e236">Haec est fides catholica</quote> etc.</p>
          <p xml:id="bb-d1e21135-d1e240">De omnibus autem his modis contingit dicere fidem secundum quamdam analogiam, pro eo quod
      in omnibus reperitur quaedam ratio assensus et credulitatis cuiusdam, licet non uniformiter.
      De his autem decem modis <name ref="#Lombard">Magister</name> solum tres assumit, quia illi sunt qui faciunt ad suum
      propositum principale, videlicet ad praemissae definitionis explanationem.</p>
        </div>
        <div xml:id="bb-d1e21135-Dd1e266">
          <head xml:id="bb-d1e21135-Hd1e249">Dub. III.</head>
          <p xml:id="bb-d1e21135-d1e252">Item quaeritur de hoc quod dicit : <quote xml:id="bb-d1e21135-Qd1e254">Aliud est credere in Deum, aliud credere Deo,
       aliud credere Deum</quote>. Si enim habitus distinguuntur per actus, videtur quod non sit
      unius fidei omnia ista facere, sed diversarum ; quod falsum est, quia una fide omnia haec
      tria facimus. Item, videtur quod male definiat credere in Deum, cum dicit quod credere in
      Deum est credendo amare etc. Si enim credere et amare sunt actus disparati, videtur quod
      unus per alterum non habeat definiri. Item, videtur esse inculcatio verborum, cum dicit :
      credendo amare, credendo in eum ire credendo incorporari ; idem enim videtur per verba illa
      dici.</p>
          <p xml:id="bb-d1e21135-d1e258">Respondeo : Dicendum quod, sicut dicit <name ref="#Lombard">Magister</name>, aliud et aliud est sive alias et alius
      modus credendi : credere Deo et Deum et in Deum. Et isti quidem actus possunt ad diversos
      habitus pertinere ; possunt etiam pertinere ad eumdem, quoniam non sunt sic diversi quin
      habeant ad invicem ordinem. Nam credere Deum respicit divinam Veritatem ut obiectum ;
      credere Deo, ut motivum ; credere in Deum, ut finem ultimum. Et istae tres comparationes
      circa eumdem habitum reperiri habent. Et quoniam fides non perfecte tendit in Deum tamquam
      in finem nisi prout est iuncta caritati, ideo actus credendi in Deum definitur per actum
      amandi, non tamquam per actum proprium, sed tamquam per actum annexum. Et iterum, quia
      quadruplex genus actus annexum est ipsi fidei secundum quod iungitur caritati secundum
      quadruplicem comparationem, ideo quatuor ponit in eius notificatione. Fides enim, prout
      iuncta est caritati, ordinat ad amandum Deum, ad faciendum bonum, ad sustinendum malum, ad
      diligendum proximum. Et iuxta haec quatuor, quatuor ponit actus in illa notificatione,
      videlicet credendo amare quantum ad affectum ; credendo ire quantum ad bonum opus ; credendo
      ei adhaerere quantum ad tolerantiam mali ; credendo incorporari membris quantum ad
      dilectionem proximi. Et sic patet responsio ad illa quae quaerebantur.</p>
        </div>
        <div xml:id="bb-d1e21135-Dd1e284">
          <head xml:id="bb-d1e21135-Hd1e267">Dub. IV.</head>
          <p xml:id="bb-d1e21135-d1e270">Item quaeritur de.hoc quod dicit <name ref="#Augustine">Augustinus</name> : <quote xml:id="bb-d1e21135-Qd1e275">Fidem ipsam videt quisque in corde suo
       esse</quote>. Si enim virtutes ad invicem connexae sunt, et aliquis scit se habere fidem,
      videtur per consequens quod sciat se habere caritatem ; cuius contrarium in primo libro
      ostensum fuit, distinctione decima septima. Item, si fides videtur et certissime
      cognoscitur, eo quod essentialiter sit in anima, cum caritas et gratia essentialiter sint in
      anima, est quaestio, quare non cognoscatur certisime ab his a quibus habentur.</p>
          <p xml:id="bb-d1e21135-d1e279">Iuxta hoc etiam quaeritur de modis visionis quos assignat <name ref="#Augustine">Augustinus</name> in littera. Videtur
      enim illa divisio esse superflua, cum, Super Genesim ad litteram, in libro XII et in Glossa
      II ad Corinthios 12, 2 non distinguantur nisi tria genera visionum.</p>
          <p xml:id="bb-d1e21135-d1e285">Respondeo : Dicendum quod, secundum verbum <name ref="#Augustine">Augustini</name>, fides essentialiter existens in anima
      cognoscitur per sui essentiam ; et hoc communiter omnes tenent.</p>
          <p xml:id="bb-d1e21135-d1e291">De caritate autem quidam dicunt quod videtur essentialiter et scit homo se habere caritatem
      qui habet, sed nescit utrum in ea perseveret. Dicunt enim hoc esse generaliter verum quod de
      omnibus quae sunt essentialiter in anima habet anima certam scientiam, quia cognoscit ea per
      eorum essentiam, sive sit habitus gratiae sive caritatis sive alterius virtutis. Sed haec
      responsio contrariatur ipsi cognitioni experimentali. Multa enim sunt in nobis quae nos
      latent ; et multae animae sunt deformes quae suas deformitates nullo modo noverunt ; et
      multa sunt in nobis quae patent. Et propterea non est dicendum quod omnia quae sunt in anima
      essentialiter teneantur visione et cognitione certa. Et de caritate et gratia satis est
      planum, quia pauci vel nulli sunt qui sciant certitudinaliter se esse in gratia ; et hoc
      melius scitur, si inquiratur a viris sanctis et bonis.</p>
          <p xml:id="bb-d1e21135-d1e295">Ideo aliter dicunt alii quod dupliciter scitur aliquid, videlicet scientia notitiae et
      scientia discretionis, secundum quod traditur ab <name ref="#Augustine">Augustino</name>, in libro De Trinitate, quod
      aliud est rem nosse, aliud cogitare et distinguere. Dicunt ergo quod omnia quae
      essentialiter sunt in anima certissime sciuntur scientia notitiae ; qua quidem scientia,
      dicit <name ref="#Augustine">Augustinus</name>, quod anima non potest se ipsam ignorare ; et sic cognoscuntur tam fides
      quam caritas quam etiam alia. Sed, si de scientia discretionis loquamur, sic non habet
      veritatem, pro eo quod ea quae essentialiter sunt in anima, etsi scientia notitiae
      cognoscantur, tamen ab aliis non semper discernuntur, sicut dicit <name ref="#Augustine">Augustinus</name> de ipsa anima
      quod, etsi non possit se ipsam non nosse, nescit tamen aliquando se ab aliis discernere ;
      sicut patet de illis qui posuerunt animam esse corpus vel aquam vel ignem. Et hoc modo non
      habet quis notitiam de caritate quae est in se nec de gratia gratum faciente, quia nescit
      eam discernere a dono gratiae gratis datae, propter ipsius mentis obnubilationem ex
      phantasmatum involutione. Sed nec adhuc istud sufficit, quia non solum cognoscit quis habens
      ficlem ipsum habitum scientia notitiae, sed etiam discretionis et cognitionis ; discernit
      enim ipsum ab aliis habitibus virtutum.</p>
          <p xml:id="bb-d1e21135-d1e307">Et propterea aliter dicendum quod cognitio, qua anima cognoscit illud quod habet in se, est
      cognitio cuiusdam experientiae ; per hoc enim cognoscit aliquis se habere fidem, dum ad se
      ipsum introrsus ingrediens experitur utrum sit promptus ad credendum ; sic de aliis
      habitibus virtutum et aliis omnibus quae latent introrsus. Quoniam igitur anima non potest
      habere experientiam nisi de eo quod est in potestate sua et de eo quod respicit actum
      animae, cum experientia dicat usum alicuius potentiae, hinc est quod, quando aliqua sic sunt
      in anima quod redd unt eius potentiam habilem ad aliquod opus vel circumstant alicui operi
      interiori, talia possunt cognosci ab ipsa anima certitudinaliter. Unde, si alitcuis est
      habilis ad aliquod opus, certissime se novit habere illum habitum, sicut fidelis habitum
      credendi et amans habitum amandi et sic de ceteris. Quando vero allqua sic sunt in anima
      quod ipsa principaliter non respiciunt usum alicuius potentiae ; sicut character vel sicut
      deformitas culpae praeteritae vel quae sunt supra potestatem ipsius animae, sicut gratia, in
      quantum reddit acceptum Deo, et caritas similiter, quia de talibus non potest habere anima
      experientiam, non potest habere certam notitiam. Ideo, eum dicitur quod illa quae sunt
      essentialiter in anima certitudinaliter cognoscuntur, hoc intelligitur de illis de quibus
      potest sumere anima certum experimentum ; de his autem de quibus non potest sumere
      experimentum nisi per coniecturam, non cognoscit nisi coniecturando. Et quoniam de fide,
      secundum quod reddit habilem ad credendum, certissima potest haberi experientia, secundum
      autem quod suum credere est Deo acceptum, certa experientia haberi non potest, sed solum
      coniectura : hinc est quod fides quantum ad habitum substratum certissime videtur ab anima ;
      in quantum autem est formata, non cognoscitur nisi per coniecturam ; et sic est aliis
      connexa. Et per hoc patet responsb ad illud quod obicitur de caritate et gratia.</p>
          <p xml:id="bb-d1e21135-d1e310">Ad illud quod obicit de sufficientia illorum modorum, dicendum quod modi videndi possunt
      dupliciter distingui : vel a parte virtutis cognoscentis vel a parte medii. Si a parte
      virtutis cognitivae, cum illa sit triplex, scilicet sensitiva exterior, imaginativa et
      intellectiva, sic triplex distinguitur visio, videlicet corporalis, imaginativa et
      intellectualis. Si autem a parte medii, tunc sex sunt differentiae, quarum sufficientia
      patet sic. Omne enim quod videtur ab anima, aut videtur per sui essentiam aut videtur per
      sui speciem aut videtur per rem aliam ab ipsa simpliciter differentem. Si per sui essentiam
      videtur, sic est unus modus, qui ponitur sexto loco. Si per sui speciem, hoc potest esse
      tripliciter : nam illa species aut est omnino concreta materiae aut abstracta aut partim
      concreta, partim abstracta. Concreta est, prout apprehenditur a sensu exteriori, licet sit
      ibi aliqua abstractio ; simpliciter abstracta, prout apprehenditur ab intellectu ; medio
      modo, prout apprehenditur ab imaginatione ; et sic sunt tres primi modi. Si autem res habet
      cognosci per rem ab ipsa differentem, hoc potest esse dupliciter : aut quia comparatur ad
      ipsam sub ratione similis aut in ratione effectus. Et sic duo sunt modi, videlicet quartus
      et quintus. Et si tu obicias, quod aliquid potest comparari ad alterum in ratione disparati
      vel in ratione contrarii, dicendum quod nec disparatum nec contrarium facit cognoscere
      aliquid, nisi in quantum innuit aliquem modum in ratione similis. Unde qui cognoscit quod
      album disgregat, per consequens cognoscit quod nigrum congregat, quia similiter se habet
      oppositum ad oppositum sicut propositum ad propositum.</p>
        </div>
        <div xml:id="bb-d1e21135-Dd1e334">
          <head xml:id="bb-d1e21135-Hd1e317">Dub. V.</head>
          <p xml:id="bb-d1e21135-d1e320">Item quaeritur de hoc quod dicit : Probatur futura resurrectio, quia ita crediderunt
      Patriarchae et alii Sancti , et propter hoc vult dicere quod fides dicatur argumentum. Hoc
      enim videtur potius ad oppositum quam ad propositum. Si enim probatur istud quod creditur
      per auctoritatem Patrum, tunc videtur quod fides non sit argumentum, immo potius conclusio.
      Ergo, si fides est argumentum, videtur quod non recte dicat quod resurrectio probatur per
      fidem Patrum. Item, si locus ab auctoritate est incertissimus, et fides trahit fundamentum a
      loco ab auctoritate, ergo videtur quod fides sit incertissima.</p>
          <p xml:id="bb-d1e21135-d1e323">Respondeo : Dicendum quod, secundum aliquos, verbum <name ref="#Lombard">Magistri</name> intelligitur hic de fide quae
      est acquisita ex inspectione Scripturarum, non autem de illa quae est inspirata et quae
      numeratur inter spiritualia charismata. Sed illud non satisfacit, quia <name ref="#Lombard">Magister</name> hoc dicit ad
      exponendam illam definitionem quam Apostolus assignat ; et constat quod Apostolus loquitur
      de fide formata.</p>
          <p xml:id="bb-d1e21135-d1e332">Et propterea dicendum est aliter quod, secundum quod <name ref="#Lombard">Magister</name> dicit, illud quod creditur
      per fidem, <quote xml:id="bb-d1e21135-Qd1e337">per ipsam fidem probatur</quote>. Ipsum enim quod creditur probatur per
      auctoritatem ; auctoritas autem nullius est efficaciae in probando nisi per fidem : et ita
      tota firmitas argumenti ad fidem redit. Unde, si aliquis quaerat, utrum resurrectio sit
      futura, probatur ei per auctoritates Sacrae Scripturae et per verba Prophetarum qui ita
      dixerunt. Sed si quaerat ulterius, ut probem ei quod ipsi verum dixerunt, respondebitur ei
      quod scimus ipsos verum dixisse, quia a Spiritu Sancto illuminati fuerunt, et ita
      certificati fuerunt per fidem quam a Deo acceperunt ; et nos certificamur de eorum
      certificatione per fidem quam ab ipso Deo accipimus. Et sic patet quod expositio <name ref="#Lombard">Magistri</name>
      bona est, quia per hoc non vult dicere quod fides probetur, sed magis quod fides probet, ita
      quod vere et proprie dicatur ab Apostolo argumentum.</p>
        </div>
        <div xml:id="bb-d1e21135-Dd1e364">
          <head xml:id="bb-d1e21135-Hd1e347">Dub. VI.</head>
          <p xml:id="bb-d1e21135-d1e350">Item quaeritur de hoc quod, dicit quod fides caritatem praecedit. Hoc enim videtur esse
      falsum, quia, sicut dicit <name ref="#Ambrose">Ambrosius</name>, <quote xml:id="bb-d1e21135-Qd1e355">caritas est mater virtutum</quote> et caput ; et
      mater praecedit illud cuius est mater. Item, Glossa super illud Psalmi [36, 1] : Noli
      aemulari, dicit quod spes est introitus ad fidem. Ergo videtur quod fides non sit prima
      inter virtutes theologicas, secundum quod dicitur in littera. Item, omnes virtutes simul
      infunduntur : ergo non videtur quod reperiatur in illis aliquis ordo.</p>
          <p xml:id="bb-d1e21135-d1e359">Respondeo : Dicendum quod est loqui de fide et aliis virtutibus dupliciter, scilicet
      quantum ad habitum et quantum ad actum. Si quantum ad habitum, sic est ibi simultas ; si
      quantum ad actum, sic est ibi naturalis ordo, pro eo quod actus fidei praeambulus est ad
      actum spei et caritatis. Nemo enim aliquid sperat vel amat nisi illud cognoscat et aliquo
      modo credat.</p>
          <p xml:id="bb-d1e21135-d1e362">Ad illud ergo quod obicitur, quod caritas est mater, dicendum quod illud intelligitur
      quantum ad rationem merendi. Praeterea, caritas dicitur esse mater virtutum, non quia illas
      generet, sed quia illas fovet et nutrit, ut perveniant ad statum perfectionis.</p>
          <p xml:id="bb-d1e21135-d1e365">Ad illud quod obicitur de Glossa, dicendum quod fides non accipitur ibi pro fide-virtute
      vel eius actu, sed pro illo quod fidei succedit, videlicet pro ipsa beatissima visione.</p>
        </div>
      </div>
    </body>
  </text>
</TEI>