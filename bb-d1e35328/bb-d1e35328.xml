<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 37, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 37, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e35328">
        <head xml:id="bb-d1e35328-Hd1e119">III, D. 37, Dubia</head>
        <div xml:id="bb-d1e35328-Dd1e122">
          <head xml:id="bb-d1e35328-Hd1e124">Dub. I.</head>
          <p xml:id="bb-d1e35328-d1e127">In parte ista sunt quaestiones circa litteram. Et primo quaeritur de his quae dicuntur in
      explicatione primi mandati. Dicit enim Origenes quod idolum est quod nihil habet simile sui.
      Hoc enim videtur esse falsum, quia idolum est fabricatum ab artifice, artifex autem non
      fabricat nisi secundum similitudinem quam habet in anima ; sed nihil est in intellectu quod
      prius non fuerit in sensu : nihil autem est in sensu quod non fuerit in re extra : ergo
      videtur quod idolum nullum sit quod non habeat similitudinem in rebus exterioribus. Item,
      videtur falsum dicere in hoc quod subdit quod idolum nihil est, quia nihil habet simile,
      quoniam, si aliquis artifex facit aliquod novum, cuius non est reperire similitudinem extra,
      non propter hoc non est aliquid. Item, omne artificiatum est aliquid ; sed idolum est
      artificiatum : ergo est aliquid. Quomodo ergo dicitur quod idolum nihil est ? Item, facere
      idola et sculptilia, hoc est solum artificum : ergo videtur quod mandatum illud non se
      extendat nisi ad artifices.</p>
          <p xml:id="bb-d1e35328-d1e130">Respondeo : Dicendum quod Dominus in mandato primo praecipit se adorari et se solum adorari
      ; ideo praecipit latriam et prohibet idololatriam. Et quoniam idololatria dupliciter
      consuevit apud antiquos committi : vel in hoc quod fingebant novam sculpturam, cuius non
      erat reperire omnino simile extra, ut ostenderetur quod specialis et singularis cultus esset
      ei exhibendus ; vel quando fiebat aliqua imago, quae esset repraesentatio alicuius rei
      extra, quam quis crederet in illa imagine esse venerandam : ideo, ut haec duo prohibeat,
      tangit illa duo in prohibitione idololatriae, secundum quod <name ref="#Lombard">Magister</name> dicit in littera.</p>
          <p xml:id="bb-d1e35328-d1e136">Ad illud vero quod obicitur, quod nihil est in anima quod prius non fuerit susceptum a
      sensu, dicendum quod illud verbum intelligendum est quod anima non habet aliquam
      similitudinem quam non susceperit ab extra vel secundum totum vel secundum partem. Cum ergo
      dicitur quod forma idoli non habet similitudinem extra, hoc intelligitur secundum totum,
      habet tamen secundum partem, sicut patet de chimaera et hircocervo et monte aureo. Anima
      enim facit novas compositiones, licet non faciat novas res ; et secundum quod fingit
      interius, sic etiam depingit et sculpit exterius.</p>
          <p xml:id="bb-d1e35328-d1e139">Ad illud quod obicitur, quod idolum non debet dici nihil, immo aliquid, cum sit
      artificiatum, dicendum quod dupliciter est loqui de idolo : aut quantum ad materiam et
      figuram quam sibi artifex imprimit aut quantum ad divinitatis excellentiam, quam ipsi idolo
      idololatra credendo attribuit. Primo modo dicitur nihil esse in mundo ab Origene, non quia
      nihil omnino sit in se ipso, sed quia nihil habet sibi simile correspondens in universo.
      Quantum autem ad excellentiam divinitatis quam ei idololatra assignat, omnino nihil est nisi
      in sola fictione et falsa aestimatione idololatrantis, quae omnino super vanum et nihil
      fundata est, quia idolum nihil omnino habet divinitatis.</p>
          <p xml:id="bb-d1e35328-d1e143">Ad illud quod obicitur, quod illud praeceptum videtur solum pertinere ad artifices,
      dicendum quod in verbo illo Dominus non solum intendit prohibere idoli fabricationem, sed
      omnem idoli venerationem ; et in hoc etiam includit quod vult omnem latriae cultum sibi soli
      deferri, et ideo praemittitur : Deus tuus Deus unus est ; unus enim solus Deus et verus est
      adorandus. Unde praeceptum illud plus habet affirmationis quam negationis. Nec implet illud
      mandatum quis, si solummodo desistat ab idololatria, quia ibi praecipitur adoratio, quae
      soli Deo est exhibenda. Quid sit autem illa adoratio et qualiter et cui sit exhibenda, hoc
      haberi potest ex his quae supra determinata sunt, distinctione nona, ubi quaesitum est de
      latria. Et ex bis quae hic tanguntur et ibi dicta sunt aliqualiter potest haberi primi
      mandati recta intelligentia.</p>
        </div>
        <div xml:id="bb-d1e35328-Dd1e147">
          <head xml:id="bb-d1e35328-Hd1e149">Dub. II.</head>
          <p xml:id="bb-d1e35328-d1e152">Item quaeritur de bis quae dicuntur in expositione secundi mandati, quod sic exponit
      <name ref="#Lombard">Magister</name> : Non assumes nomen Dei fui in vanum ; quod est dicere secundum litteram : non
      iurabis pro nihilo nomen Dei. Sed contra hoc obicitur, quia illud videtur pertinere ad
      quintum mandatum secundae tabulae, ubi prohibetur periurium : ergo videtur quod vel illud
      mandatum vel istud sit superfluum. Item, vanum est, ut dicit <name ref="#Aristotle">Philosophus</name>, quod non includit
      finem ad quem est ; talis autem est sermo otiosus, ex quo nullus sequitur fructus : ergo
      videtur quod quicumque nominat Dominum in verbis otiosis, cum assumat nomen Dei in vanum ;
      faciat contra illud mandatum : ergo peccat mortaliter. Si tu dicas quod non intelligitur de
      quacumque assumptione, sed de assumptione in iuramento, obicitur contra hoc quod, si quis
      iurat in communi sermone ubi non est necessitas vel utilitas ; facit contra illud mandatum :
      ergo peccabit mortaliter scienter iurando ; quod videtur valde absurdum. Item, obicitur
      contra secundam expositionem, quam ponit <name ref="#Lombard">Magister</name>, cum subdit : <quote xml:id="bb-d1e35328-Qd1e163">Allegorice
       praecipitur, ut non putes esse creaturam Dei Filium</quote>, quia, cum multipliciter
      contingat errare circa Filium, non solum sicut erravit Arius, sed etiam sicut erravit
      Sabellius, videtur quod non solum illa haeresis, sed etiam aliae deberent prohiberi. Item,
      fides Trinitatis non erat tempore Legis omnibus explicita. Si ergo omnes tenebantur ad omnia
      mandata Decalogi, videtur quod, nihil praecipiebatur quod spectaret ad aliquam personam
      determinate.</p>
          <p xml:id="bb-d1e35328-d1e167">Respondeo : Dicendum quod sicut per primum mandatum ordinatur homo tespectu summae
      Maiestatis, quae. appropriatur Patri, sic etiam per secundum ordinatur homo respectu summae
      Veritatis, quae appropriatur Filio. Ordinatio autem ista attenditur in ipsius Veritatis
      confessione sine alicuius falsitatis admixtione, ita quod nec de ipsa falsum credatur nec
      ipsa ad confirmandum falsum assumatur. Unde prohibetur in mandato illo secundum litteralem
      sensum falsitas iurationis per nomen Dei, secundum spiritualem vero prohibetur falsitas
      erroris circa fidem Veritatis. Et his duobus modis <name ref="#Lombard">Magister</name> in littera exponit secundum
      litteram et secundum allegoriam.</p>
          <p xml:id="bb-d1e35328-d1e173">Ad illud ergo quod obicitur, quod periurium est contra quintum mandatum secundae tabulae,
      dicendum quod duo est considerare in falso testimonio, unum videlicet quod fit iniuria
      summae Veritati, quae in falsum testimonium advocatur ; aliud, quod fit iniuria proximo, qui
      ex falso testimonio damnificatur. Et ratione primi prohibetur periurium in secundo mandato
      primae tabulae ; ratione secundi in quinto mandato secundae.</p>
          <p xml:id="bb-d1e35328-d1e176">Ad illud quod obicitur, quod vanum est illud quod frustra fit, dicendum quod aliquando est
      quid vanum quantum est de se et de propria intentione, aliquando est aliquid vanum ex
      accidenti. Tunc autem nomen Dei assumitur in vanum, quando assumitur ad confirmationem
      alicuius sermonis, qui, quantum est de se, non est ordinatus ad aliquam utilitatem, sicut ad
      confirmationem sermonis falsi ; et qui hoc modo assumit peccat contra illud mandatum. Quando
      vero assumitur ad confirmationem alicuius veri, quamvis sermo ille sit otiosus, tamen
      assumptio illa non est usquequaque in vanum, quia ordinatur ad hoc ut quis adhibeat fidem
      verbo loquentis, quam etsi quis non assequatur in altero, non tamen omnino operatur frustra,
      sicut nec rhetor, si per compositos et ordinatos sermones non semper persuadeat Verumtamen
      frequens iuratio nominis Dei, ubi nulla est necessitas vel utilitas expressa, non omnino
      caret culpa, immo valde est reprehensibilis, maxime in viris perfectis, sicut melius patebit
      infra, cum agetur de iuramento et periurio, ubi clarius manifestatur intelligentia huius
      secundi mandati.</p>
          <p xml:id="bb-d1e35328-d1e180">Ad illud quod obicitur contra secundam expositionem, dicendum quod, secundum quod ipse
      <name ref="#Lombard">Magister</name> dicit, expositio illa data est per allegoriam et expositionem quamdam. Unde et in
      exclusione illilis erroris per consequens intelliguntur alii excludi ; nec respicit omnem
      statum, sed statum fidei manifestatae et propalatae.</p>
        </div>
        <div xml:id="bb-d1e35328-Dd1e187">
          <head xml:id="bb-d1e35328-Hd1e189">Dub. III.</head>
          <p xml:id="bb-d1e35328-d1e192">Item quaeritur de hoc quod dicit in expositione tertii mandati : Memento, ut diem Sabbati
      sanctifices ; ubi secundum litteram praecipitur Sabbati observantia. Sed contra hoc
      obicitur, quia Sabbati observantia est caerimonialis, secundum quod dicitur in Ezechiele
      [20, 12] : Dedi eis Sabbata mea, ut sint in signum inter me et eos. Ergo videtur quod inter
      moralia non deberet praecipi Sabbati observantia. Item, moralia praecepta semper manent ;
      sed Sabbati observantia est evacuata : ergo videtur quod Sabbati observantia non debuit
      praecipi inter mandata moralia. Si dicas quod observantia Sabbati commutata fuit in diem
      dominicum, quaeritur : quare in aliam diem mutata fuit ? Item, si mutata est Sabbati
      observantia in Dominicam, cum Iudaei tenerentur in Sabbato non ambulare, videtur quod
      peccant qui in diebus dominicis itinerantur.</p>
          <p xml:id="bb-d1e35328-d1e195">Iuxta hoc etiam quaeritur, a quibus cessandum sit in diebus dominicis et solemnibus.
      Quaeritur etiam : propter quid in isto mandato mutatur modus loquendi et dicitur memento
      magis quam in alio mandato, cum illa mandata ita bene debeant haberi in memoria, sicut et
      illud ?</p>
          <p xml:id="bb-d1e35328-d1e198">Respondeo : Dicendum quod in mandato Sabbati erat duo considerare, videlicet cessationem ab
      opere servili, ut homo Deo libere vacaret et intenderet ; aliud erat ibi considerare,
      videlicet significationem diei et determinationem operum exteriorum a quibus erat cessandum.
      Quantum ad primum, mandatum de Sabbato erat morale ; hoc enim omni tempore Dominus
      requisivit, ut homo sibi habitaculum cordis praepararet et eidem aliquando vacaret, ut per
      dilectionem eidem adhaereret. Et quantum ad hoc non tantum erat morale, sed etiam quodam
      modo faciebat ad aliorum moralium integram impletionem, quia, dum homo vacat sibi et Deo,
      melius cognoscit quid agendum et quid fugiendum. Et propterea isti mandato specialiter
      praemittitur memento, quia in eius memoratione cetera memorantur.</p>
          <p xml:id="bb-d1e35328-d1e201">Aliud vero est ibi diei significatio et determinatio operis. Et quantum ad hoc caerimoniale
      est et figurale significans, a quo cessandum est, quoniam ab opere peccati ; et quid
      credendum et exspectandum videlicet quies passionis Christi in sepulcro. Et quantum ad hoc
      reponi habet inter caerimonialia. Et haec est ratio quare mandatum illud frequentius in Lege
      exprimitur quam aliquod aliorum, quia secundum diversas sui conditiones spectat ad diversa
      genera mandatorum. Unde aliquando nominatur inter caerimonialia et aliquando inter moralia ;
      et, in quantum morale est, manet in Lege Nova ; in quantum caerimoniale, evacuatum est,
      veritate adveniente. Unde observantia Sabbati evcuata est in Lege Nova.</p>
          <p xml:id="bb-d1e35328-d1e205">Observantia vero diei dominicae et aliarum solemnitatum alia causa est introducta,
      videlicet in memoriam beneficii redemptionis et in praefigurationem futurae resurrectionis
      et in amotionem erroris, quia secundum gentiles dies dominicus primus est, cum in principio
      illius diei incipiat dominari principalis planeta, ut dicunt, scilicet sol ; propter quod
      vocabant eum diem solis et exhibebant ei venerationem. Ut igitur ille error excluderetur et
      reverentia cultus soli Deo exhiberetur, praefixa fuit dies dominica, in qua populus
      christianus specialiter vacaret ad cultum Dei et praetermitteret terrena negotia, quae
      animam distrahunt ne Deo intendat. Unde illa opera praecipue inhibentur ab ipsa Ecclesia ;
      et talia dicuntur opera servilia, illa maxime in quibus homo inhiat terrenis lucris et quae
      sunt praeter necessaria, per quae anima maxime detinetur circa haec inferiora ne se nec Deum
      suum recolat.</p>
          <p xml:id="bb-d1e35328-d1e208">Nec tantum huiusmodi opera servilia prohibentur, immo magis et diligentius opera carnalia,
      sicut ebrietates, lites et iurgia, quae maxime libertati spiritus repugnant. Et hoc est quod
      dicit <name ref="#Augustine">Augustinus</name>, in libro De decem chordis : Dicitur tibi ut spiritualiter observes
      Sabbatum, non quomodo Iudaei observant carnali otio ; vacare enim volunt ad nugas atque
      luxurias suas. Metius enim faceret Iudaeus in agro suo aliquid utile quam in theatris
      seditionibus insisteret. Et melius feminae eorum in die Sabbati lanam facerent quam tota die
      in neomeniis suis impudice saltarent. Hoc autem dicit <name ref="#Augustine">Augustinus</name>, non quia non sit cessandum
      in diebus solemnibus a negotiis actuum exteriorum, sed quia ipsi sacerdotes et praelati
      Ecclesiae, quorum est huiusmodi festa indicere et determinare quomodo et qualiter sit
      cessandum ab exteriori opere, magis debent revocare ab his quae maiorem peccandi praebent
      occasionem. Unde propter vitandum otium vel ineptum solatium, dicit <name ref="#Augustine">Augustinus</name> quod exercere
      magis se debent in operibus pietatis et misericordiae quam negotiis inordinatis et lascivis
      intendere. Propter quod in diebus illis debent ecclesias frequentare, Missas audire,
      beneficia Dei recolere, verba praedicationis audire et spiritualibus documentis se ipsos
      imbuere ; et hoc est Deo sabbatizare. Per hoc potest ad obiecta responderi et aliqualis
      intelligentia haberi de praedicto mandato. De cessatione vero Sabbati et aliorum
      caerimonialium aliquid habetur in quarto libro, distinctione tertia.</p>
        </div>
        <div xml:id="bb-d1e35328-Dd1e221">
          <head xml:id="bb-d1e35328-Hd1e223">Dub. IV.</head>
          <p xml:id="bb-d1e35328-d1e226">Item quaeritur de hoc quod dicit in expositione primi praecepti secundae tabulae. Dicit
      enim quod illud est primum praeceptum tabulae secundae : Honora patrem tuum et matrem tuam,
      ut sis longaevus super terram, scilicet viventium ; et subiungit modum : Parentes sic sunt
      honorandi, ut eis debita reverentia exhibeatur, et necessaria ministrentur. Contra hoc
      obicitur : primo, quia magis debent sollicitari parentes circa filios quam e converso : ergo
      magis deberet patribus imponi quod filiis ministrarent quam quod filii ministrarent
      parentibus. Item, cum non tantum obligemur ad ministrandum et benefaciendum parentibus, sed
      etiam aliis hominibus, videtur praedictum mandatum insufficienter esse datum, cum mentionem
      faciat de solis parentibus. Item, cum parentibus debeamus honorem et beneficia, propter quid
      magis praecipitur honorare quam benefacere ? Item, cum omnibus mandatis respondeat beatitudo
      aeterna, quaeritur quare huic mandato promittitur longaevitas vitae et magis isti mandato
      quam alii.</p>
          <p xml:id="bb-d1e35328-d1e229">Respondeo : Dicendum quod in hoc mandato praecipitur ordinatio hominis ad proximum suum
      secundum beneficentiam. Et quoniam exhibitio beneficentiae attenditur secundum ordinem
      caritatis, et in ordine caritatis priores sunt parentes : hinc est quod Dominus, simul
      volens insinuare obligationem et caritatis ordinem, potius expressit de parentibus quam de
      aliis proximis, nomine parentum alios etiam proximos volens intelligi. Alia etiam est ratio,
      quia, cum aliis personis debeamus beneficentiam, parentibus nostris non tantum debemus
      beneficentiam, sed etiam honoris reverentiam ; ideo, ut simul utrumque in unum clauderet,
      maluit Legislator parentes quam alios homines exprimere. Tertia etiam ratio est, quia
      parentes post generationem filiorum frequenter perveniunt ad senium et ad aetatem decrepitam
      ; et maxime pro illo tempore indigent foveri et sustentari et aliis sunt graves et onerosi :
      ideo propter servandum caritatis ordinem et insinuandam iuris obligationem et propter
      necessitatis et indigentiae relevationem maluit parentes exprimere quam alios homines. Et
      per hoc patet responsio ad illud quod obicitur de filiis. Illud enim non oportuit expresse
      explicari, quia homines per naturam sunt satis proni. Et similiter ad aliud patet responsio
      de aliis proximis ; et ad illud similiter quod obicitur de verbo honorandi.</p>
          <p xml:id="bb-d1e35328-d1e232">Ad illud vero quod quaeritur quare huic mandato specialiter promittitur longaevitas vitae,
      dicendum quod in isto mandato praecipitur opus pietatis, de qua dicit Apostolus, I ad
      Timotheum 4, 8, quod promissionem habet vitae, quae nunc est et futurae. Unde populo carnali
      promittebatur vita praesens, spirituali vero non tantum praesens, sed etiam futura. Et si
      quaeras quare magis pietati promittitur quam alii, dicendum quod hoc est propter
      commendationem ipsius misericordiae, in cuius actu maxime meretur homo Dei misericordiam et
      gratiam. Et magis promittitur vita quam aliud donum, propter hoc quod illa est quae maxime
      amatur ; et ut homo, exspectans longaevitatem vitae, non abhorreat longam vitam
      parentum.</p>
          <p xml:id="bb-d1e35328-d1e235">Alia etiam ratio potest reddi de ista promissione ; quia Iudaei maxime proni erant ad
      idololatriam et avaritiam, quae est quaedam idololatria ; ideo praecepto illi, quod est de
      idololatria, subiungitur comminatio ; et praecepto illi, quod est de beneficentia, quae est
      contra avaritiam, subiungitur promissio ; ut per comminationem retraherentur a malo et per
      promissionem traherentur ad bonum. Posset etiam dici quod comminatio posita circa primum
      praeceptum primae tabulae refertur ad alia ; similiter et promissio circa primum praeceptum
      secundae, et ideo non oportuit iterare.</p>
        </div>
        <div xml:id="bb-d1e35328-Dd1e240">
          <head xml:id="bb-d1e35328-Hd1e242">Dub. V.</head>
          <p xml:id="bb-d1e35328-d1e245">Item quaeritur de hoc quod dicit in expositione secundi mandati secundae tabulae quod in
      hoc praecepto : Non occides, prohibetur actus homicidii, secundum spiritum voluntas
      occidendi. Et obicitur contra hoc, quia peior est voluntas occidendi quam sit voluntas
      moechandi ; sed voluntas moechandi non solummodo prohibetur secundum spiritum, immo etiam
      secundum litteram : ergo pari ratione et voluntas occidendi. Item, Exodi 22, 18 : Maleficos
      non patieris vivere ; in quo mandato praecipitur interfectio : ergo videtur quod repugnantia
      sit inter mandatum morale et iudiciale. Item, cum prohibetur occisio, aut intelligitur
      generaliter de quolibet vivo aut intelligitur specialiter de proximo. Si generaliter de
      quolibet vivo, ergo peccat qui occidit muscam et pediculum ; quod absurdum est et erroneum.
      Si specialiter de proximo, ergo non videtur peccare qui occidit semetipsum vel qui occidit
      bovem alienum.</p>
          <p xml:id="bb-d1e35328-d1e248">Est igitur quaestio, quid in hoc mandato prohibeatur et quid etiam huic mandato in
      Evangelio superaddatur.</p>
          <p xml:id="bb-d1e35328-d1e251">Respondeo : Dicendum quod dupliciter est loqui de intelligentia huius mandati, videlicet
      secundum intellectum Legislatoris vel secundum intellectum populi carnalis. Si secundum
      intellectum Legislatoris, sic utique prohibetur homicidium exterius et voluntas deliberativa
      ordinata. ad laedendum proximum ex iracundia. Unde prohibetur ira cum consensu deliberativo
      in animo et cum expressione exterius in verbo et signo et cum perpetratione in facto. Si
      vero intelligatur secundum intellectum carnalis populi, qui solum reputabat illud prohiberi
      pro quo inferebatur poena ab ipsa Lege, sic intelligebatur prohiberi ira progrediens ad opus
      homicidii.</p>
          <p xml:id="bb-d1e35328-d1e254">Et hunc intellectum dicit <name ref="#Lombard">Magister</name> litteralem, non quia intellectus alius non esset de
      principali intentione ferentis Legem, sed quia claudebatur ibi implicite. Et quoniam illius
      explicatio facta est in lege Evangelii, ideo dicit <name ref="#Lombard">Magister</name> superadditionem illi mandato
      esse factam, non quia novum aliquid praecipiatur, sed quia intellectus praedicti mandati
      explicatur, dum non tantum datur intelligi in praedicto mandato prohiberi perpetrationem
      homicidii in opere, sed etiam consensum in corde, ostensionem in signo et expressionem in
      verbo. Propter quod tria dicit : Qui irascitur fratri suo, reus erit iudicio. Qui autem
      dixerit raca, reus erit consilio. Qui autem dixerit fatue, ubi est expressio verbi ; reus
      erit gehennae ignis ; ubi dat intelligere triplicem gradum peccati iracundiae praecedentem
      homicidii consummationem. Et per hoc patet responsio ad primum obiectum.</p>
          <p xml:id="bb-d1e35328-d1e264">Ad illud vero quod obicitur, quod in iudicialibus praecipitur interficere maleficos,
      dicendum quod nulla est ibi contradictio, quia in uno prohibetur homicidium innocentis et
      iusti, in alio praecipitur occisio malefici. In uno etiam prohibetur homicidium ex propria
      auctoritate, in alio iniungitur ex auctoritate Legis ; et ista duo non habent oppositionem
      nec repugnantiam.</p>
          <p xml:id="bb-d1e35328-d1e267">Ad illud quod quaeritur cuius occisio prohibetur ibi, dicendum quod prohibetur ibi occisio
      viventis vita rationali, sive sui sive alterius ; unde qui semetipsum interficit facit
      contra praedictum mandatum. Unde nimis extendunt haeretici praedictum mandatum ad vitam
      cuiuscumque animalis bruti. Illa enim licet occidere, pro eo quod data sunt homini in escam
      et subsidium temporale, secundum quod dicitur 9, 3 Genesis.</p>
        </div>
        <div xml:id="bb-d1e35328-Dd1e271">
          <head xml:id="bb-d1e35328-Hd1e273">Dub. VI.</head>
          <p xml:id="bb-d1e35328-d1e276">Item quaeritur de hoc quod dicit in expositione tertii mandati, ibi : Non moechaberis, id
      est, ne cuilibet miscearis, excepto foedere matrimonii. Videtur eniin quod non sit recta
      expositio <name ref="#Lombard">Magistri</name>. Si enim ex prohibitione gravioris non intelligitur prohibitio minus
      gravis, cum adulterium sive moechia gravius peccatum sit quam fornicatio, videtur quod in
      hoc non intelligatur prohibitio fornicationis. Item, cum graviora , sint peccata contra
      naturam quam peccatum adulterii, videtur quod potius deberet illa prohibere inter praecepta
      Decalogi quam peccatum adulterii.Item, super illud Matthaei 5, 28 : Qui viderit mulierem ad
      concupiscendam eam, dicit Glossa quod ibi omnis libido carnalis, qua fornicatur anima, a Deo
      intelligitur prohiberi. Cum igitur hoc fiat per omne peccatum, videtur quod omne peccatum
      ibi prohibeatur : videtur ergo quod isto mandato habito, cetera superfluant.</p>
          <p xml:id="bb-d1e35328-d1e282">Respondeo : Dicendum quod in mandatis Decalogi prohibentur peccata, maxime in mandatis
      secundae tabulae, secundum quod sunt ad nocendum proximo ordinata. Et quoniam quantum ad
      peccatum carnis maxime offenditur proximus per adulterium : hinc est quod illud praecipue
      prohibetur. In illo tamen intelligitur prohiberi omnis illicitus coitus et membrorum illorum
      abusus, secundum quod dicit <name ref="#Lombard">Magister</name>, sive per peccatum fornicationis sive per peccatum
      contra naturam. Et per hoc patet responsio ad duo prima obiecta.</p>
          <p xml:id="bb-d1e35328-d1e288">Ad illud vero quod obicitur de illa Glossa, dicendum quod Glossa illa intelligitur
      moraliter de fornicatione spirituali ; sed secundum litteralem intellectum in mandato illo
      prohibetur illicitus usus membrorum genitalium extra legem matrimonii. Omnis autem seminis
      effusio deliberativa praeter legem matrimonii est illicita et intelligitur hic esse
      prohibita per adulterium, quod directe matrimonio repugnat. Utrum vero fornicatio simplex
      sit peccatum mortale et ex qua causa, invenitur quaesitum in tractatu de matrimonio ; ex quo
      cum his quae hic dicuntur potest aliquatenus haberi intellectus huius mandati.</p>
        </div>
        <div xml:id="bb-d1e35328-Dd1e292">
          <head xml:id="bb-d1e35328-Hd1e294">Dub. VII.</head>
          <p xml:id="bb-d1e35328-d1e297">Item quaeritur de quarto mandato, quod est : Non furtum facies, ubi dicit <name ref="#Lombard">Magister</name> quod
      prohibetur sacrilegium, rapina et usura. Et est quaestio quae sit differentia inter illa
      tria. Et videtur quod sacrilegium non sit specialis differentia furti, quoniam sacrilegium
      dicitur esse, cum quis aufert non sacrum de loco sacro : videtur ergo quod, cum
      circumstantia loci sit accidens, quod non faciat speciem peccati diversam. Item, obicitur de
      usura, quia furtum est contrectatio rei alienae invito domino ; sed usura est contrectatio
      rei domino volente : ergo non videtur quod usura contineatur sub furto. Item, qui adiuvat
      furem ad furandum currit cum fure et peccat mortaliter : ergo, si usura furtum est,
      quicumque dat usuram peccat mortaliter ; quod quidem videtur valde inconveniens.</p>
          <p xml:id="bb-d1e35328-d1e303">
            Item, si
    quis daret alicui alii pecuniam pro accommodatione domus vel etiam sine aliquo obsequio sibi
    facto, ille qui acciperet non committeret furtum nec aliquod peccatum : ergo multo fortius
    videtur quod qui accommodat alii pecuniam, de qua lucratur et facit ei servitium, quodsi
    recompensationem recipit, non committat aliquod peccatum. Propter hoc est quaestio quare
      magis committitur usura in accommodatione denariorum quam in locatione domorum et aliarum
      rerum.
    </p>
          <p xml:id="bb-d1e35328-d1e306">Respondeo : Dicendum quod in praecepto illo intelligitur prohiberi omnis illicita usurpatio
      rei alienae ; et illa potest fieri per violentiam vel per fraudulentiam, et hoc vel
      simpliciter vel ubi adiacet consecratio aliqua. Unde prohibetur hic furtum simplex et
      sacrilegium, quod est furtum perpetratum circa rem sacram vel locum sacrum ; et rapina, quae
      fit per violentiam ; et etiam usura, pro eo quod in usura est quaedam violentia et quaedam
      fraudulentia : fraudulentia in hoc quod vendit homini rem suam. Tenetur enim unusquisque
      subvenire proximo in mutuo ex divino mandato ; dum ergo vendit ei illud quod tenetur ei
      facere, ipsum fraudat et decipit. Rursus, dum ex pactione aliquid ab eo exigit, quodam modo
      ad id ad quod non debet ipsum compellit. Unde omni tempore usura fuit prohibita sicut et
      furtum, secundum quod innuit <name ref="#Lombard">Magister</name> in littera.</p>
          <p xml:id="bb-d1e35328-d1e312">Ad illud vero quod primo obicitur de sacrilegio, dicendum quod circumstantia loci et
      personae bene potest transferre in aliud genus peccati, sicut corruptio sanctimonialis
      ratione consecrationis transfert in novum genus peccati. Similiter et in proposito
      intelligendum est. Quod enim est accidens actioni in genere naturae potest esse complementum
      in genere moris.</p>
          <p xml:id="bb-d1e35328-d1e316">Ad illud vero quod obicitur de usura, quod usurarius non contrectat rem alienam invito
      domino, dicendum quod est voluntas absoluta et conditionalis. Et cum dicitur quod usurarius
      contrectat res quas recipit ultra sortem, volente domino, dicendum quod hoc est verum de
      voluntate conditionali, sed tamen invito quantum ad voluntatem absolutam. Magis enim vult
      pecunia carere quam beneficium mutui perdere, licet voluntate absoluta vellet quod
      impenderetur sibi mutui gratia sine mercimonia.</p>
          <p xml:id="bb-d1e35328-d1e319">Ad illud quod obicitur, quod tunc usurarius currit cum fure, si usura continetur sub furto,
      dicendum quod, si quis dat usuras praeter necessitatem, non est immunis a culpa ; cum vero
      ex necessitate usuras dat, non peccat, quia licitum est unicuique redimere iuris sui
      vexationem. Unde sicut illi qui dat vestes suas latroni, antequam permittat se interfici,
      non dicitur currere cum latrone, sic qui solvit usuram in necessitate non dicitur currere
      cum fure. Quantam autem necessitatem quis debeat exspectare, hoc est unctionis et rationis
      rectae determinare, pro eo quod secundum diversas conditiones personarum diversimode
      necessitates debent pensari.</p>
          <p xml:id="bb-d1e35328-d1e322">Ad illud vero quod obicitur, quod licet dare pecuniam pro accommodatione domus et etiam
      gratis, dicendum quod non est simile. Primum, quia, ubi pecunia datur liberaliter extra
      omnem pactionem, est ibi liberalis donatio ; et ideo non est illicita contrectatio. Non sic
      autem est ubi intervenit illicita pactio. Similiter non est simile de aliis possessionibus
      et de pecunia, et hoc ex triplici causa. Prima quidem est, quia in mutuatione pecuniae
      transfertur pecunia in dominium alienum. Et huius signum est quia non tenetur illam eamdem
      numero reddere, sed illi consimilem ; in accommodatione autem dontus vel equi dominium non
      transfertur. Alia vero ratio est, quia pecunia, dum in usum vertitur, non consumitur nec
      deterioratur ; non sic autem est de aliis rebus quae, secundum quod magis et diutius eis
      utimur, magis tendunt ad defectum. Tertia vero ratio est, quia pecunia, quantum est de se,
      per se ipsam non fructificat, sed fructus venit aliunde ; non sic autem est circa res alias,
      quae de se ipsis afferunt fructum et utilitatem : et ideo non est simile. Possent autem hic
      plura quaeri de usura et furto et rapina et sacrilegio, sed pro causa brevitatis ista
      sufficiant.</p>
        </div>
        <div xml:id="bb-d1e35328-Dd1e326">
          <head xml:id="bb-d1e35328-Hd1e328">Dub. VIII.</head>
          <p xml:id="bb-d1e35328-d1e331">Item quaeritur de hoc quod dicit : Non loqueris contra proximum tuum falsum testimonium.
      Contra hoc obicitur, quia non solum peccat qui falsum testimonium fert contra proximum, sed
      etiam contra se ipsum : ergo non solum illud deberet prohiberi, sed etiam istud. Item, si
      quis falsum testimonium fert ad utilitatem proximi, constat quod absque dubio peccat ; et
      non peccat contra proximum, immo contra Deum : ergo videtur quod prohibitio falsi testimonii
      non spectet ad secundam tabulam, immo ad primam. Item quaeritur, cum periuri um sit in
      iniuriam Dei et in iniuriam proximi, propter quid,.<name ref="#Lombard">Magister</name> dicit periurium magis prohiberi
      in isto mandato quam in secundo mandato ? Et quare magis agit de periurio in expositione
      istius mandati quam in expositione secundi ?</p>
          <p xml:id="bb-d1e35328-d1e337">Respondeo : Dicendum quod in hoc praecepto prohibetur falsitas oris, praecipue prout
      ordinatur in nocumentum proximi, et per consequens nihilominus in quantum ordinatur ad
      nocumentum sui. Verbum enim ad alterum est, et qui falsum alteri loquitur, quodam modo, etsi
      non noceat aliquid auferendo, fallit tamen decipiendo. Et per hoc potest responderi ad illud
      quod primo obicitur.</p>
          <p xml:id="bb-d1e35328-d1e340">Ad illud vero quod obicitur, quod quis mentitur contra Deum, dicendum quod mendacium quod
      est in doctrina fidei et religionis et est contra veritatem divinam et ordinatur ad
      nocumentum proximi, ex diversis causis potest prohiberi, et in mandatis primae tabulae et in
      mandatis secundae, sicut dictum est de periurio. Et quia cognitio periurii pendet ex
      cognitione mendacii : periurium enim includit mendacium ; hinc est quod, quamvis prohibeatur
      et in secundo mandato primae tabulae et in quinto secundae, <name ref="#Lombard">Magister</name> reservat determinare de
      periurio in explicatione quinti mandati. Et per hoc potest ad obiecta responderi.</p>
        </div>
      </div>
    </body>
  </text>
</TEI>