<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e23424">
        <head xml:id="bb-d4e23424-Hd1e108">Quaestio 2</head>
        <head xml:id="bb-d4e23424-Hd1e111" type="question-title">Utrum oporteat confiteri omnem peccati mortalis
          differentiam.</head>
        <p xml:id="bb-d4e23424-d1e114">Secundo quaeritur, utrum sit confitenda omnis peccati mortalis differentia, scilicet
          peccatum cordis, oris et operis, peccatum etiam latens vel manifestum.</p>
        <div xml:id="bb-d4e23424-Dd1e117" type="rationes-principales">
          <head xml:id="bb-d4e23424-Hd1e119">Rationes principales</head>
          <p xml:id="bb-d4e23424-d1e122">Et quod omnem differentiam, videtur : Per decretalem, quae dicit cuilibet fideli :
              <quote xml:id="bb-d4e23424-Qd1e124">Omnia solus peccata sua</quote> ; non dicit omnia quantum ad venialia : ergo
            dicit omnia quantum ad mortalia.</p>
          <p xml:id="bb-d4e23424-d1e128">Item, hoc videtur ratione, quia pro quolibet horum efficitur homo inimicus Dei et
            separatur ab unitate Ecclesiae ; sed confessio ad hoc directe instituta est, ut homo
            reconcilietur Ecclesiae et ostendatur reconciliatus Deo : ergo de omnibus tenetur
            confiteri.</p>
          <p xml:id="bb-d4e23424-d1e131">Item, pro omni differentia peccati mortalis punitur quis actualiter et aeternaliter et
            condemnabitur ; sed pro omni eo, pro quo adducendus est homo in iudicium condemnationis,
            necessario oportet adduci ante arbitrum Iesu Christi : ergo pro omni differentia
            mortalis tenetur confiteri.</p>
          <p xml:id="bb-d4e23424-d1e134">Item, peccatum gravius est dignum punitione ; sed peccatum cordis aliquando gravius est
            quam peccatum operis in alio genere, ut haeresis quam fornicatio, similiter peccatum
            apertum gravius quam occultum : si ergo oportet confiteri peccatum operis et oris,
            videtur quod peccatum cordis similiter ; si peccatum latens, videtur multo fortiori
            ratione quod et manifestum : ergo omnem peccati mortalis differentiam necesse est
            confiteri.</p>
          <p xml:id="bb-d4e23424-d1e138">Item, per omnem peccati mortalis differentiam naufragatur homo ; sed patiens naufragium
            necesse habet ad tabulam recurrere ; et non potest ad Baptismum : ergo ad sacramentum
            Poenitentiae. Sed sacramentum Poenitentiae in quantum sacramentum consistit in
            confessione : ergo etc.</p>
          <p xml:id="bb-d4e23424-d1e141">Contra : Sapientiae 11, 17 : <quote xml:id="bb-d4e23424-Qd1e143" source="http://scta.info/resource/sap11_17">Per quae peccat quis, per haec et
              torquetur</quote>. Ergo, si aliquis solo corde peccat, in solo scilicet spiritu et non
            in carne nec per organum oris ; ergo sola contritione est puniendus, non ergo
            confessione : ergo non tenetur confiteri peccatum cordis.</p>
          <p xml:id="bb-d4e23424-d1e147">Item, <name ref="#Augustine">Augustinus</name> : <quote xml:id="bb-d4e23424-Qd1e152">Ubi peccatum oritur, ibi
              peccatum moriatur</quote>. Ergo peccatum quod fuit in solo corde, ibi debet mori :
            ergo non oportet quod exterius propaletur per verbum.</p>
          <p xml:id="bb-d4e23424-d1e156">Item, in foro iudiciali ita est quod non adducuntur aliqua ad iudicium nisi quae aliquo
            modo manifesta sunt ; unde Matthaei 18, 15 : <quote xml:id="bb-d4e23424-Qd1e158">Si peccaverit in te frater tuus,
              corripe eum inter te et ipsum solum</quote>. Ergo videtur, quodsi peccatum in solo
            corde fuit, cum nulli sit manifestum, quod non oporteat ad iudicium sacerdotale
            deferre.</p>
          <p xml:id="bb-d4e23424-d1e162">Item, quod solum peccatum latens sit confitendum, videtur : Quia <name ref="#Augustine">Augustinus</name>, definiens confessionem, dicitur quod <quote xml:id="bb-d4e23424-Qd1e167">confessio est per quam
              morbus latens spe veniae aperitur</quote>.</p>
          <p xml:id="bb-d4e23424-d1e171">Item, super illud Genesis 4, 10 : <quote xml:id="bb-d4e23424-Qd1e173" source="http://scta.info/resource/gen4_10">Vox sanguinis</quote> etc.,
            Glossa : <quote xml:id="bb-d4e23424-Qd1e176">Evidentia patrati sceleris non indiget accusatore</quote> ; sed
            confessio est accusatio, Proverbiorum 18, 11 : <quote xml:id="bb-d4e23424-Qd1e179" source="http://scta.info/resource/prov18_11">Iustus in
              principio accusator est sui</quote> : ergo quando peccatum est evidens, non indiget
            confessione.</p>
          <p xml:id="bb-d4e23424-d1e184">Item, ideo fit confessio ut instruatur sacerdos de quantitate peccati ; sed non oportet
            quando est publicum et notorium : ergo de aperto nullus debet nec tenetur confiteri.</p>
        </div>
        <div xml:id="bb-d4e23424-Dd1e188">
          <p xml:id="bb-d4e23424-d1e190">Respondeo : Dicendum quod omnis peccati mortalis differentiam necesse est confiteri,
            sive sit latens sive manifestum, sive sit cordis sive sit oris. Peccatum apertum oportet
            confiteri duplici ex causa : una est a parte audientis, alia ex parte confitentis. Ex
            parte audientis, quoniam, sicut est in iudicio forensi, quod iudex aliquid novit ut
            privata persona, quod tamen non novit ut iudex, nec procedit ad sententiam quousque
            innotescat ei ut iudici ; sic est in iudicio poenitentiali, quod sacerdos aliquid novit
            ut homo, quod tamen non novit ut Deus, quia non est per testimonium conscientiae
            accusatum, quae est testis divinus ; et quousque sic novit, non spectat ad ipsum nec
            solvere nec ligare : ideo oportet quod ei confiteatur peccator, quantumcumque sit
            publicum. Alia ratio est ex parte confitentis : quantumcumque enim aliquis ab aliquo
            accusetur, nunquam propter hoc iustus dicitur sive iudicatur, sed magis iniustus ; sed
            quando homo se ipsum, qui est dignus accusatione, accusat, tunc exercet opus iustitiae,
            et ideo dicitur : Iustus in principio accusator est sui. Ut ergo quis iustificetur et
            iustus esse comprobetur et dignus Ecclesiae reconciliatione, necesse est quod ipse se
            accuset, quantumcumque eius peccatum sit publicum.</p>
          <p xml:id="bb-d4e23424-d1e193">Oportet etiam peccatum cordis sive peccatum latens confiteri duplici ex causa similiter
            : tum ex parte audientis tum ex parte confitentis. Ex parte sacerdotis, quoniam pro illo
            debet ligare ad poenam et absolvere : certum enim est quod pro omni mortali meretur quis
            poenam aeternam ; ideo satisfactio imponenda est secundum arbitrium sacerdotis : ideo
            talis habet necesse confiteri ei scelus occultum, quia aliter ipse non novit Alia ratio
            est ex parte confitentis, ut quae non erubuit intra thalamum cordis in conspectu divinae
            praesentiae cogitare et velle et volendo consentire, tunc coram oculis sacerdotis
            recitet cum rubore, ut, quae perpetravit inverecunde et verecundiam abiecit, nunc ex hoc
            in conspectu hominis erubescat ; homo enim carnalis plus erubescit oculos hominis quam
            Dei. Concedendae igitur sunt rationes quod differentiae omnis peccati mortalis
            confitendae sunt.</p>
        </div>
        <div xml:id="bb-d4e23424-Dd1e198">
          <head xml:id="bb-d4e23424-Hd1e200">Ad rationes</head>
          <p xml:id="bb-d4e23424-d1e203">Ad illud ergo quod obicitur de Sapientiae 11, 11, dicendum quod tam verbum illud quam
            verbum Chrysostomi et <name ref="#Augustine">Augustini</name> super hac materia
            intelligendum est per appropriationem ; non enim intelligendum. est praecise per
            veritatem. Peccator enim qui sola voluntate peccat, quae toti homini praesidet, totus
            punitur, ita quod interius et exterius ; et ideo, si fiat emenda, totus homo debet eam
            facere, et per omnes actus, scilicet cordis ; oris et manus.</p>
          <p xml:id="bb-d4e23424-d1e209">Ad illud quod obicitur de <name ref="#Augustine">Augustino</name>, quod ubi oritur
            etc., dicendum quod verbum illud intelligitur quantum ad progressum peccati, ut peccatum
            non procedat, sed ubi oritur, ibi moriatur ; non intelligitur quantum ad emendam. Vel
            dicendum quod illud est intelligendum de poenitentia respondente peccato publico et
            occulto. De peccato enim publico publice est puniendum propter scandalum exstirpandum ;
            et de occulta occulte coram unico sacerdote ; et illud videtur <name ref="#Lombard">Magister</name> dicere in littera.</p>
          <p xml:id="bb-d4e23424-d1e218">Ad illud quod obicitur de foro iudicii, quod adducuntur manifesta, dicendum quod in
            foro iudiciali, quod procedit secundum rigorem iustitiae ad condemnationem, alius est
            actor, alius est reus, alius testis ; et ideo oportet quod pluribus sit notum illud de
            quo quis accusatur. Sed in foro poenitentiali sacerdos tenet locum Dei, et confitens
            tenet locum accusantis et accusati et testis. Nam ratio accusat voluntatem, testimonium
            ferente conscientia ; et quia iste est testis privatus, quem nihil latet et de omni
            occulta testimonium perhibet, ideo tali iudicio competit occulta iudicare.</p>
          <p xml:id="bb-d4e23424-d1e221">Ad illud quod obicitur de manifesto, quod confessio est latentis peccati, per <name ref="#Augustine">Augustinum</name>, dicendum quod est peccati latentis illum cui
            confitetur per modum iudicis. Vel dicendum quod peccatum omne in anima est quasi
            apostema intrinsecum ; et quantumcumque homo peccet aperte, adhuc virtus peccati Iatet
            in anima ; sed in confessione rumpitur vulnus et sanies peccati ad exteriora trahitur ,
            ut dicit <name ref="#GregoryGreat">Gregorius</name> ; et hinc est quod omnis confessio
            dicitur, per quam morbus latens spe veniae aperitur.</p>
          <p xml:id="bb-d4e23424-d1e231">Ad illud quod obicitur de evidentia patrati sceleris etc., dicendum quod illud
            intelligitur in foro iudiciali, quia factum illud exterius notum est et testibus non
            eget, eo quod nulla possit tergiversatione celari ; sed non sic in foro poenitentiae :
            creditur enim ibi testimonio solius conscientiae. Si enim conscientia testificetur nunc
            contra hominem, in iudicio testificabitur pro homine ; alioquin semper erit testis
            contrarius.</p>
          <p xml:id="bb-d4e23424-d1e234">Ad illud quod obicitur, quod est ad sciendam quantitatem peccati, dieendum quod ista
            non est tota ratio, immo rationes quae superius assignatae sunt ; et praeterea ad hoc
            est ut sciat per modum iudicis.</p>
        </div>
      </div>
    </body>
  </text>
</TEI>