<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e24830">
        <head xml:id="bb-d4e24830-Hd1e108">Quaestio 4</head>
        <head xml:id="bb-d4e24830-Hd1e111" type="question-title">Utrum aliquis possit pluries excommunicari.</head>
        <p xml:id="bb-d4e24830-d1e114">Quarto quaeritur de excommunicationis iteratione, et quaeritur, utrum aliquis possit
          pluries excommunicari.</p>
        <div xml:id="bb-d4e24830-Dd1e117" type="rationes-principales">
          <head xml:id="bb-d4e24830-Hd1e119">Rationes principales</head>
          <p xml:id="bb-d4e24830-d1e122">Et quod sic, videtur : Primum, quia hoc habet usus Ecclesiae universalis, quam errare
            est impossibile, ut videtur.</p>
          <p xml:id="bb-d4e24830-d1e125">Item, videmus in aliis poenis impositis, quod simul et semel plura possunt imponi
            ieiunia, similiter et vigiliae et orationes : ergo pari ratione possunt infligi plures
            excommunicationes.</p>
          <p xml:id="bb-d4e24830-d1e128">Item, ita videmus in remediis, quod, si iteratur morbus, et remedium ; ita etiam et in
            poenis, quod multiplicantur poenae secundum merita : ergo, cum excommunicatio et
            remedium sit et poena, videtur igitur quod sicut causa potest iterari et multiplicari,
            quod et excommunicationes. Sed causae possunt iterari, illud est apertum ; potest enim
            aliquis esse incendiarius, fractor ecclesiarum, percussor clericorum, et sic de aliis :
            ergo etc.</p>
          <p xml:id="bb-d4e24830-d1e131">Item, si non passent excommunicari ex quo sunt excommunicati, et illi qui sunt absque
            excommunicatione possunt excommunicari, ergo excommunicati sunt melioris conditionis
            quam non excommunicati.</p>
          <p xml:id="bb-d4e24830-d1e135">Contra : Excommunicatus interfectus est gladio spirituali ; sed interfectus non potest
            magis nec minus interfici : ergo nec excommunicatus iterum excommunicari.</p>
          <p xml:id="bb-d4e24830-d1e138">Item, excommunicatus extra communionem Ecclesiae est eiectus ; sed, ut dicit Apostolus
            I ad Corinthios 5, 12 : Quid mihi de his qui foris sunt, iudicare ? Sed posse
            excommunicare est posse iudicare : ergo, si non pertinet de talibus iudicare, videtur
            similiter quod nec excommunicare.</p>
          <p xml:id="bb-d4e24830-d1e141">Item, excommunicatus est beneficiis ecclesiasticis privatus, et excommunicatio est
            privatio ; sed privationes non recipiunt maius et minus : non enim dicitur unus caecus
            altero magis caecus et minus : ergo etc.</p>
          <p xml:id="bb-d4e24830-d1e144">Item, alter altero non est absolutus magis nec minus, nec idem magis se ipso : ergo
            pari ratione nec excommunicatus magis et minus, immo multo fortius.</p>
        </div>
        <div xml:id="bb-d4e24830-Dd1e148">
          <head xml:id="bb-d4e24830-Hd1e150">Conclusio</head>
          <head xml:id="bb-d4e24830-Hd1e153" type="question-title">Excommunicatus iterum potest excommunicari</head>
          <p xml:id="bb-d4e24830-d1e156">Respondeo : Dicendum quod excommunicatus bene potest iterum excommunicari, vel eiusdem
            excommunicationis iteratione ad suam maiorem confusionem, vel etiam alia propter novae
            culpae commissionem ; et tunc tot erunt excommunicationes, quot causae principales pro
            quibus excommunicatur. Sicut enim iteratur culpa, ita rationabiliter iterari potest et
            debet ipsa poena. Et concedendae sunt rationes ad hanc partem.</p>
        </div>
        <div xml:id="bb-d4e24830-Dd1e161">
          <head xml:id="bb-d4e24830-Hd1e163">Ad rationes</head>
          <p xml:id="bb-d4e24830-d1e166">Ad illud ergo quod primo obicitur de interfectione, dicendum quod quemadmodum qui
            peccat mortaliter mortuus est et interficit se ipsum per expulsionem gratiae, et adhuc
            magis potest peccare, quia, quamvis non vivat ad bene agendum, adhuc tamen vivit in eo
            voluntas ad male operandum ; et quamvis gratia sit expulsa, potest tatnen magis a gratia
            elongari : sic intelligendum est in proposito, quia, quamvis secundum statum illum nihil
            prosint ecclesiastica sacramenta et suffragia, potest tamen adhuc magis et magis
            elongari. Nec est simile de interfectione corporali, in qua prima interfectio reddit
            impossibilem ad vitam ; non sic est in proposito, quia adhuc manet aptitudo ad
            redeundum.</p>
          <p xml:id="bb-d4e24830-d1e169">Ad illud quod obicitur, quod extra est, dicendum quod quia characterem baptismalem
            habet indelebilem quantumcumque sit malus, ideo non exit omnino Ecclesiae potestatem ;
            et ideo ipsum punit et corrigit magis quam paganos et infideles, qui nunquam fuerunt sub
            potestate Ecclesiae. Et de talibus, scilicet paganis, loquitur Apostolus, non de malis
            subditis et excommunicatis ; nam ipse de eis iudicabat.</p>
          <p xml:id="bb-d4e24830-d1e172">Ad illud quod obicitu, quod absolutio non recipit iterationem nec intensionem, dicendum
            quod hoc falsum est ; et hoc patet in eo qui pluribus excommunicationibus diversis de
            causis est excommunicatus ab eodem, vel qui est excomunicatus a diversis episcopis, qui
            potest absolvi ab una excommunicatione, ita quod non ab alia, quia non sic est connexio
            in absolutione sicut in gratiae infusione.</p>
          <p xml:id="bb-d4e24830-d1e175">Ad illud quod obicitur, quod privationes non recipiunt magis et minus, potest
            responderi dupliciter : primo, quia illud est verum in puris privationibus, non in
            aliis. Nam claudus dicitur magis et minus, quia non totaliter privat virtutem gradiendi
            ; similiter et iniustus magis et minus. Vel posset dici quod, si non ratione actus vel
            habitus magis et minus recipiant, tamen ratione causarum ; unde magis est elongatus a
            visu, qui laesus est in nervo et in pupilla et in humore crystallino, quam qui in altero
            horum tantum. Similiter intellige in proposito.</p>
        </div>
      </div>
    </body>
  </text>
</TEI>