<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 3, P. 1, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 3, P. 1, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e2602">
        <head xml:id="bb-d1e2602-Hd1e119">III, D. 3, P. 1, A. 2, Q. 1</head>
        <head xml:id="bb-d1e2602-Hd1e122" type="question-title">Utrum beata Virgo per sanctificationis gratiam immunis fuerit ab
    omni actuali peccato.</head>
        <p xml:id="bb-d1e2602-d1e125">Circa primum sic proceditur et ostenditur quod per sanctificationis gratiam munda fuerit ab
    omni actuali culpa.</p>
        <div xml:id="bb-d1e2613" type="rationes-principales">
          <head xml:id="bb-d1e2602-Hd1e130">Rationes principales</head>
          <p xml:id="bb-d1e2602-d1e133">Et quod sic, probatur. Primo, per <name ref="#Augustine">Augustinum</name>, De natura et gratia : <quote xml:id="bb-d1e2602-Qd1e138">De sancta Maria
       Virgine nullam prorsus, cum de peccatis agitur, habere volo quaestionem. Inde enim scimus
       quod ei plus gratiae sit collatum ad vincendum ex omni parte peccatum, quod meruit parere
       quem constat nullum habuisse peccatum</quote>. Si ergo vicit ex omni parte peccatum,
      videtur quod immunis fuerit ab omni culpa.</p>
          <p xml:id="bb-d1e2602-d1e142">Item, <name ref="#Bernard">Bernardus</name> : Ad Lugdunenses : <quote xml:id="bb-d1e2602-Qd1e147">Puto quod copiosius munus gratiae in eam
       descenderit, quae eius non solum sanctificaret ortum, sed eam deinceps ab omni peccato
       custodiret immunem</quote>. Ergo videtur quod nunquam peccavit actualiter.</p>
          <p xml:id="bb-d1e2602-d1e151">Item, sanctificatio Virginis merito eminentior fuit quam sanctificatio beati Ioannis ; sed
      de beato Ioanne Baptista legitur : <quote xml:id="bb-d1e2602-Qd1e153">Ne levi saltem maculare vitam Famine
       posset.</quote> Si igitur beatus loannes vitavit venialia, videtur quod beata Virgo Maria
      omnia vitaverit peccata per gratiam sibi datam.</p>
          <p xml:id="bb-d1e2602-d1e157">Item, de nulla anima potest dici : Tola pulcra es, amica mea, et macula non est in te,
      congruentius quam de Virgine Maria ; ubi autem est macula vel culpa actualis, vel venialis
      vel mortalis, de eo non potest recte dici : ergo videtur quod in Virgine Maria nulla fuerit
      culpa per gratiam sibi datam.</p>
          <p xml:id="bb-d1e2602-d1e161">Sed contra: Super illud Lucae 1, 35 : <quote xml:id="bb-d1e2602-Qd1e163" ana="#lc1_35">Spiritus Sanctus superveniet in
       te</quote>, Glossa : <quote xml:id="bb-d1e2602-Qd1e166">Superveniens Spiritus Sanctus. in Virginem,. eam ab omni sorde
       vitiorum castificavit</quote>. Sed hoc fuit in conceptione Filii : ergo non erat immunis
      ab omni culpa.</p>
          <p xml:id="bb-d1e2602-d1e170">Item, <name ref="#Augustine">Augustinus</name>, in libro De perfectione iustitiae hominis : <quote xml:id="bb-d1e2602-Qd1e175">Esse sine peccato in
       hac vita de solo Unigenito dictum est</quote>. Ergo non videtur quod hoc conveniat beatae
      Virgini.</p>
          <p xml:id="bb-d1e2602-d1e179">Item, <name ref="#Lombard">Magister</name> in littera : <quote xml:id="bb-d1e2602-Qd1e184" source="http://scta.info/resource/pl-l3d3c1-d1e127">Mariam totam Spiritus Sanctus praeveniens a peccato prorsus purgavit</quote> , et hoc
      intelligitur pro tempore conceptionis Filii Dei ; sed nullus purgatur a peccato, nisi qui
      habet peccatum : ergo etc.</p>
          <p xml:id="bb-d1e2602-d1e188">Item, beata Virgo bona conscientia dicere poterat : <quote xml:id="bb-d1e2602-Qd1e190" ana="#mt4_12">Dimitte nobis
       debita nostra</quote> etc., cum sit communis forma orandi, omnibus Sanctis collata ; ergo
      non fuit sine culpa, ergo etc.</p>
        </div>
        <div xml:id="bb-d1e2680">
          <head xml:id="bb-d1e2602-Hd1e197">Conclusio</head>
          <head xml:id="bb-d1e2602-Hd1e200" type="question-title">Beata Virgo per sanctificationis gratiam copiosam immunis fuit ab
      omni culpa actuali, tam mortali quam veniali</head>
          <p xml:id="bb-d1e2602-d1e203">Respondeo : Dicendum quod beata Virgo Maria per sanctificationis gratiam copiosam immunis
      fuit ab omni culpa actuali, tam mortali quam veniali, sicut aperte dicit auctoritas
      <name ref="#Augustine">Augustini</name>. Et hoc congruebat advocatam generis humani, ut nullum haberet peccatum quod eius
      conscientiam remorderet. Unde audivi narrari quod ipsa cuidam personae revelavit quod non
      reprehendebat eam cor suum in omni vita sua. Congruum etiam erat ut beata Virgo Maria, per
      quam aufertur nobis opprobrium, vinceret diabolum, ut nec ei succumberet ad modicum. Unde de
      ipsa exponit tam <name ref="#Bernard">Bernardus</name> quam <name ref="#Augustine">Augustinus</name> illud Genesis 3, 15 : <quote xml:id="bb-d1e2602-Qd1e214" ana="#gen3_15">Ipsa
       conteret caput tuum</quote>. Si igitur suggestio est caput diaboli, nulla suggestio
      ingressum habuit in mentem Virginis, et ita tam a mortali immunis fuit quam a veniali.
      Congruum etiam fuit ut illa quae placuit Altissimo adeo ut fieret eius sponsa et mater Filii
      Dei unigeniti, sic esset immaculata mente sicut intemerata carne.</p>
          <p xml:id="bb-d1e2602-d1e218">Quoniam igitur beata Virgo Maria advocata est peccatorum, gloria et corona iustorum, sponsa
      Dei et totius Trinitatis triclinium et specialissimum Filii reclinatorium, hinc est quod
      speciali gratia Dei nullum in ea peccatum habuit locum. Unde concedendae sunt rationes quae
      hoc ostendunt.</p>
        </div>
        <div xml:id="bb-d1e2708">
          <head xml:id="bb-d1e2602-Hd1e225">Ad rationes</head>
          <p xml:id="bb-d1e2602-d1e228">Ad illud ergo quod primo obicitur in contrarium, quod Virgo Maria castificata fuit ab omni
      sorde vitiorum, dicendum quod differt dicere peccatum et vitium. Nam peccatum dicit culpam,
      vitium dicit culpae sequelam. Glossa igitur illa non vult dicere quod in secunda
      sanctificatione indiguerit gratia ad culpam delendam, sed ad culpae sequelam ex originali
      relictam.</p>
          <p xml:id="bb-d1e2602-d1e231">Ad illud quod obicitur de <name ref="#Augustine">Augustino</name>, quod esse sine peccato in hac vita pertinet ad solum
      Unigenitum, dicendum quod dupliciter est loqui de hac vita : aut secundum omne tempus et
      statum aut post usum liberi arbitrii. Si secundum tempus omne, hoc convenit soli Filio Dei,
      quia iste solus caruit originali peccato. Si post usum liberi arbitrii, sic convenit
      gloriosae Virgini gratia speciali, per quam immunis fuit non solum a mortali, verum etiam a
      veniali.</p>
          <p xml:id="bb-d1e2602-d1e237">Ad illud quod obicitur de auctoritate <name ref="#Lombard">Magistri</name>, quod Spiritus Sanctus Virginem purgavit,
      dicendum quod peccatum dicitur tripliciter : aliquando dicitur culpa, sicut communiter
      consuevit accipi ; aliquando poena peccati, sicut ad Romanos 8, 3 : <quote xml:id="bb-d1e2602-Qd1e242" ana="#rom8_3">De
       peccato damnavit peccatum</quote> ; aliquando dicitur causa peccati, sicut ad Romanos 7,
      20 : <quote xml:id="bb-d1e2602-Qd1e245" ana="#rom7_20">Si autem, quod nolo, malum facio, non ego operor illud, sed quod
       habitat in me peccatum</quote>. Dico ergo quod Virgo Maria post secundam sanctificationem
      non dicitur munda a peccato ratione alicuius maculae, sed solum ratione alicuius poenae,
      sicut melius infra manifestabitur.</p>
          <p xml:id="bb-d1e2602-d1e249">Ad illud quod obicitur de petitione illa : Dimitte nobis etc., dicendum quod in petitione
      ista Virgo Maria poterat petere remissionem debiti, quod debebat, non ratione sui, sed
      ratione aliorum membrorum Christi, quibus poterat petere ut debita dimitterentur, et bona
      conscientia illam orationem formare. Unde non pro se, quia, sicut dicit <name ref="#Augustine">Augustinus</name>, illa non
      continetur sub illa generalitate, qua dicitur : Si dixerimus, quia peccatum non habemus, nos
      ipsos seducimus, et veritas in nobis non est. Unde <name ref="#Augustine">Augustinus</name> vult quod ad alios Sanctos
      pertineat illa oratio pro se, ad beatam Virginem non pro se ; et ideo non comprehenditur sub
      generalitate praedicta.</p>
        </div>
      </div>
    </body>
  </text>
</TEI>