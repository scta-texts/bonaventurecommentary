<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e37509">
        <head xml:id="bb-d4e37509-Hd1e108">Quaestio 1</head>
        <head xml:id="bb-d4e37509-Hd1e111" type="question-title">Utrum virginitas sit virtus.</head>
        <p xml:id="bb-d4e37509-d1e114">Quantum ergo ad primum quaeritur, utrum virginitas sit virtus.</p>
        <div xml:id="bb-d4e37509-Dd1e117" type="rationes-principales">
          <head xml:id="bb-d4e37509-Hd1e119">Rationes principales</head>
          <p xml:id="bb-d4e37509-d1e122">Et quod sic, videtur : Per definitionem virtutis, quia <quote xml:id="bb-d4e37509-Qd1e124">virtus est bona qualitas
              mentis</quote> etc. ; et per definitionem Philosophi illud idem.</p>
          <p xml:id="bb-d4e37509-d1e128">Item, hoc ostenditur per definitionem virginitatis quam ponit <name ref="#Augustine">Augustinus</name>, dicens : <quote xml:id="bb-d4e37509-Qd1e133">Virginitas est in carne corruptibili
              incorruptionis perpetuae meditatio</quote>. Sed meditari incorruptionem perpetuam, hoc
            est maxime arduum et difficile, et tale est virtutis genus : ergo etc.</p>
          <p xml:id="bb-d4e37509-d1e137">Item, hoc iterum videtur ratione, quia abstinere a coitu illicito est virtutis ; sed
            difficilius est ab omni coitu abstinere quam ab illicito : ergo, si illud est virtutis,
            multo fortius istud.</p>
          <p xml:id="bb-d4e37509-d1e140">Item, in virginitate meremur non tantum auream, sed etiam aureolam ; sed omne meritum
            consistit mediante virtute vel dono vel beatitudine : ergo etc.</p>
          <p xml:id="bb-d4e37509-d1e144">Contra : Omnis virtus quae non est in finem, in medietate consistit ; sed virginitas in
            extremo, quia omnino abstinet : ergo etc.</p>
          <p xml:id="bb-d4e37509-d1e147">Item, actus omnis virtutis est in praecepto, quia est necessarius ad salutem ; sed
            actus virginitatis non est in praecepto : ergo virginitas non est virtus.</p>
          <p xml:id="bb-d4e37509-d1e150">Item, nulla virtute quis male utitur, ut patet ; sed virginitate contingit male uti, ut
            patet de fatuis virginibus, Matthaei 25, 2.</p>
          <p xml:id="bb-d4e37509-d1e153">Item, omnes virtutes sunt connexae : unde qui habet unam, habet omnes ; sed hoc non est
            de virginitate : ergo etc.</p>
          <p xml:id="bb-d4e37509-d1e156">Item, nulla virtus expellitur vel amittitur nisi per vitium et peccatum ; sed
            virginitas perditur sine peccato in his quae violenter corrumpuntur : ergo etc. Si tu
            dicas de his quod non amittunt, obicitur de his quae transeunt de continentia virginali
            ad coniugalem, quae virginitatem perdunt sine culpa in qua est omnis virtus ; sed
            virginitas perdita nunquam recuperatur : ergo etc</p>
        </div>
        <div xml:id="bb-d4e37509-Dd1e160">
          <head xml:id="bb-d4e37509-Hd1e162">Conclusio</head>
          <head xml:id="bb-d4e37509-Hd1e165" type="question-title">Virginitas, secundum illud quod nominat habitum, est virtus et
            consistit in medio</head>
          <p xml:id="bb-d4e37509-d1e168">Respondeo : Dicendum quod continentia virginalis sive virginitas tria dicit : primum
            est abstinentia ab omni coitu illicito ; secundum est abstinentia ab omni coitu licito ;
            tertium est integritas mentis et carnis. Quantum ad primum dicit habitum, quantum ad
            secundum dicit virtutis statum, quantum ad tertium dicit decorem ; unde virginitas est
            habitus continentiae perfectus et decorus. Concedendae igitur sunt rationes probantes
            virginitatem virtutem esse, secundum id quod nominat habitum.</p>
        </div>
        <div xml:id="bb-d4e37509-Dd1e173">
          <head xml:id="bb-d4e37509-Hd1e175">Ad rationes</head>
          <p xml:id="bb-d4e37509-d1e178">2-6. Quae vero obiciuntur in contrarium, omnia procedunt ratione status vel decoris,
            quantum ad quem statum ad extremum tendit. Ratione etiam status non est in praecepto,
            ratione de cuius status potest perdi per descensum ad inferiorem statum, ratione cuius
            status non est aliis connexa. Ratione vero decoris contingit quod perdatur, homine
            invito ; contingit etiam superbe et male uti ; contingit etiam ut amissa non possit
            recuperari. Quantum vero ad illud quod est ibi habitus substrati, omnes conditiones
            virtutum in ea reperiuntur.</p>
          <p xml:id="bb-d4e37509-d1e181">Et sic patent omnia praeter primum, quod obicit de medietate, quia ita similiter posset
            opponi de continentia viduali. Et propterea dicendum quod, quando dicitur quod virtus
            consistit in medietate, hoc non est intelligendum respectu obiecti, quia sic nullus
            esset castus nisi cognosceret medietatem omnium mulierum de mundo, quia illud est medium
            inter aliquam et nullam ; sed istud intelligitur ut sic medium teneatur, et virtus sit
            medium circa delectationes et tristitias. Nam qui omnino nihil sentit de passionibus
            carnis, hic insensibilis iudicatur, sed hoc habet per naturam ; qui vero omnino eis
            consentit, hic luxuriosus est ; qui vero excitatur, sed tamen non consentit, talis
            virtuosus est ; et hoc omnino bene est in virginibus, quia aliquo modo caro excitat,
            quamvis non ita sicut in corruptis. Hoc autem intelligitur, loquendo secundum virtutes
            politicas et naturam lapsam ; nam per superabundantem gratiam potest esse quod non
            sentiat et tamen virtutem habeat, ut patet in Christo et eius Matre dulcissima.</p>
        </div>
      </div>
    </body>
  </text>
</TEI>