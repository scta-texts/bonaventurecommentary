<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 3, P. 2, A. 3, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 3, P. 2, A. 3, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e3576">
        <head xml:id="bb-d1e3576-Hd1e119">III, D. 3, P. 2, A. 3, Q. 1</head>
        <head xml:id="bb-d1e3576-Hd1e122" type="question-title">Utrum corpus Christi productum fuerit ad perfectam molem subit, an
    successive.</head>
        <p xml:id="bb-d1e3576-d1e125">Quaeritur ergo primo, utrum corpus Christi productum fuerit ad perfectam molem subito, aut
    successive.</p>
        <div xml:id="bb-d1e3576-Dd1e128" type="rationes-principales">
          <p xml:id="bb-d1e3576-d1e130">Et quod successive, ostenditur. Lucae 2, 40 : <quote xml:id="bb-d1e3576-Qd1e132" source="http://scta.info/resource/lc2_40">Puer iste crescebat
       aetate</quote> ; sed ad crementum aetatis sequitur crementum molis : ergo etc.</p>
          <p xml:id="bb-d1e3576-d1e136">Item, sicut patet ex historia evangelica, Christus habuit necessitates infantiles : unde et
      lactatus fuit a Matre ; hoc autem non esset nisi parvulus fuisset in quantitate : ergo
      videtur quod prius tempore fuerit in quantitate modica quam perfecta.</p>
          <p xml:id="bb-d1e3576-d1e139">Item, augmentum sequitur nutrimentum ; sed corpus Christi alebatur, sicut corpus alterius
      hominis, successive : ergo similiter videtur quod augebatur paulative et successive.</p>
          <p xml:id="bb-d1e3576-d1e142">Item, Christus assumsit naturam passibilem et mortalem ; sed talis est natura mortalis quod
      aut crescit aut decrescit aut proficit aut deficit ; vix enim unquam in eodem statu
      permanet, ut dicitur in Iob [14, 2] : ergo, si non competebat Christo decrescere, videtur
      quod talem naturam assumserit quod semper in hac vita quantum ad corpus profecerit. Ergo per
      successionem temporum ad perfectam quantitatem pervenit.</p>
          <p xml:id="bb-d1e3576-d1e145">Sed contra : Ieremiae 31, 22 : <quote xml:id="bb-d1e3576-Qd1e147" source="http://scta.info/resource/ier31_22">Mulier circumdabit virum</quote> ;
      hoc intelligitur de Christo et beata Virgine ; sed virum circumdari in utero est in utero
      contineri, ad virum autem spectat corpus perfectae quantitatis habere : ergo videtur quod
      corpus Christi in utero Virginis fuerit secundum quantitatem molis. Non igitur ad
      perfectionem venit per successionem temporis.</p>
          <p xml:id="bb-d1e3576-d1e152">Item, hoc ipsum videtur per hoc quod sequitur in eadem auctoritate : Novum faciet Dominas
      super terram ; sed novum est cuius simile non praecessit ; sed quod mulier in utero habeat
      puerum parvae quantitatis, hoc non est novum : ergo videtur quod Christus statim fuit ad
      perfectionem quantitatis productus, ex quo de Virgine est conceptus.</p>
          <p xml:id="bb-d1e3576-d1e155">Item, divina virtus summa est et perfecta ; quia summa est, nata est operari subito et in
      instanti ; quia perfecta est, nata est educere operationem perfectam. Si ergo formatio
      corporis Christi fuit a virtute increata, videtur quod ab instanti conceptionis corpus illud
      eductum fuerit in quantitate perfecta.</p>
          <p xml:id="bb-d1e3576-d1e158">Item, sicut anima coniuncta est Verbo in unitate personae immediate, ita et corpus ; sed
      anima statim, quando unita fuit Verbo Dei, perfecta fuit in virtute et scientia : ergo pari
      ratione et corpus in quantitate et figura. Non igitur videtur quod per successionem temporis
      quantitas corporis Christi fuerit ad perfectionem deducta.</p>
        </div>
        <div xml:id="bb-d1e3576-Dd1e162">
          <head xml:id="bb-d1e3576-Hd1e164">Conclusio</head>
          <head xml:id="bb-d1e3576-Hd1e167" type="question-title">Corpus Christi quoad quantitatem molis ad perfectionem deductum
      est per successionem temporis, quod fuit valde congruum</head>
          <p xml:id="bb-d1e3576-d1e170">Respondeo : Dicendum quod corpus Christi quantum ad quantitatem molis ad perfectionem
      deductum est per successionem temporis. Et ratio huius est, quia perfectio quantitatis
      illius corporis fuit operatione naturae, cuius est operari secundum successionem
      temporis.</p>
          <p xml:id="bb-d1e3576-d1e173">Si autem quaeratur : unde est hoc quod Deus corpus illud ad perfectionem voluit deduci
      mediante naturae operatione ? dicendum quod hoc fecit Deus valde congrue. Hoc enim, quamvis
      alio modo facere posset, sic fecit ad confirmandam fidei veritatem, ad commendandam
      humilitatis virtutem, ad conservandam universitatis legem. In hoc enim fidei veritas
      confirmatur, dum manifeste ostenditur per conversationem diuturnam et similem modum
      proficiendi in aetate, quod Christus non phantasticam, sed veram carnem assumsit. Et hoc
      quidem fuit valde opportunum, quia sine fidei veritate nullus est incarnationis fructus.
      Humilitatis etiam virtus in hoc commendatur, dum Dei Filius, qui est Rex regum et Dominus
      dominantium, factus est parvulus ; et qui prius nullo indigebat, lacte materno, sicut alii
      parvuli, pascebatur, pannis involvebatur et alia plura gessit, in quibus humilitatis
      utilitas commendatur. Et hoc fuit valde opportunum, quia propter hoc potissime Deus de caelo
      descendit, ut superbiam exstirparet. Universitatis etiam lex et ordo conservatur, quia Deus
      unicuique naturae concessit propriam operationem : nec utitur miraculis, ubi natura
      sufficienter per se potest operari. Et quia natura in Christo satis sufficienter poterat
      corpus Christi ad perfectam quantitatem deducere, ita quod in nullo derogabatur eius
      dignitati, ideo noluit Deus tempus anticipare, ut tamquam iustus universitatis administrator
      unumquodque iuxta virtutem sibi competentem operari sineret. Et hoc quidem conveniebat, quia
      naturam nolebat perimere, sed reparare. Et in hoc insinuat quod maior potestas usum
      inferioris potestatis non debet absque causa privare.</p>
          <p xml:id="bb-d1e3576-d1e176">Et sic patet quod valde rationabiliter Deus corpus Christi ad perfectam quantitatem molis
      deduxerit per temporis successionem. Unde et rationes hoc probantes concedendae sunt.</p>
        </div>
        <div xml:id="bb-d1e3576-Dd1e181">
          <p xml:id="bb-d1e3576-d1e183">Ad illud ergo quod primo obicitur in contrarium de auctoritate Ieremiae, dicendum quod vir
      dicitur ibi Christus non ab aetate corporis, sed a vigore animi, quia plenus fuit virtutibus
      et scientia ab instanti conceptionis.</p>
          <p xml:id="bb-d1e3576-d1e186">Ad illud quod obicitur, quod novum fuit, dicendum quod novitas attenditur in hoc qupd ipse
      erat Deus et homo, cuius simile nunquam praecesserat ; et in hoc quod ab instanti
      conceptionis vir fuerat adeo perfectus quod proficere nunquam potuit, et huius simile
      nunquam fuit. Et sic patet quod non oportuit quod esset quantitatis perfectae ad hoc quod
      novum quid esset. Unde ratio illa peccat secundum consequens.</p>
          <p xml:id="bb-d1e3576-d1e189">Ad illud quod obicitur, quod virtus infinita operatur in instanti, dicendum quod verum est,
      quando virtus infinita operatur secundum totalitatem suae potentiae et operatur per se. In
      perfectione autem dominici corporis non tantum operatur virtus divina, sed etiam creata,
      cuius est operari successive, sicut ostensum est supra ; et illius est operari successive,
      cum sit virtus finita.</p>
          <p xml:id="bb-d1e3576-d1e192">Ad illud quod obicitur, quod ab instanti conceptionis fuit perfectus virtute et scientia,
      dicendum quod non est simile, quia quamvis deceret Deum assumere aliquas poenalitates ad
      redemptionem nostram, non tamen decebat assumere culpam vel ignorantiam ; ideo magis habuit
      horum opposita, scilicet virtutem et scientiam, quam in instanti perduci ad corporis
      quantitatem perfectam.</p>
        </div>
      </div>
    </body>
  </text>
</TEI>