<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e41545">
        <head xml:id="bb-d4e41545-Hd1e108">Quaestio 1</head>
        <head xml:id="bb-d4e41545-Hd1e111" type="question-title">Utrum Matrimonium possit contrahi inter fidelem et
          infidelem.</head>
        <p xml:id="bb-d4e41545-d1e114">Quantum ergo ad primum sic proceditur, et ostenditur quod Matrimqnium possit contrahi
          inter fidelem et infidelem.</p>
        <div xml:id="bb-d4e41545-Dd1e117" type="rationes-principales">
          <head xml:id="bb-d4e41545-Hd1e119">Rationes principales</head>
          <p xml:id="bb-d4e41545-d1e122">Et primo exemplo, quoniam Ioseph contraxit cum muliere Aegyptiaca nec reprehenditur,
            sicut dicitur Genesis 41, 45 ; similiter Moyses cum Aethiopissa, sicut innuitur <ref xml:id="bb-d4e41545-Rd1e124" target="http://scta.info/resource/num12_1">Numerorum 12, 1</ref>, nec ipse reprehenditur.</p>
          <p xml:id="bb-d4e41545-d1e128">Item , hoc videtur auctoritate, Deuteronomii 21, 10 : <quote xml:id="bb-d4e41545-Qd1e130" source="http://scta.info/resource/deut21_10">Si
              egressus ad pugnam videris mulierem pulcram in medio captivorum et adamaveris eam,
              intrabis ad eam dormiesque cum ea, et erit uxor tua</quote>. Constat quod de
            infidelibus loquitur.</p>
          <p xml:id="bb-d4e41545-d1e134">Item, I ad Corinthios 7, 14 : <quote xml:id="bb-d4e41545-Qd1e136" source="http://scta.info/resource/Icor7_14">Sanctificatur mulier infidelis per
              virum fidelem</quote>, et e converso. Ergo inter fideles et infideles est coniugium
            sanctum : ergo et licitum.</p>
          <p xml:id="bb-d4e41545-d1e140">Item, ratione videtur, quia diversitas sive disparitas morum non impedit Matrimonium
            contrahendum. Ergo pari ratione nec diversitas fidei sive cultus divini Matrimonium
            impedit.</p>
          <p xml:id="bb-d4e41545-d1e144">Item, Matrimonium est sacramentum commune fidelibus et infidelibus. Ergo, si ad omnes
            se extendit, disparitas sive talis repugnantia ipsum non tollit.</p>
          <p xml:id="bb-d4e41545-d1e147">Item, omne impedimentum Matimonii impedit, pro eo quod obsistit alicui bono Matrimonii
            ; sed cultus disparitas nec nocet bono prolis, quia potest educari ad cultum Dei, nec
            fidei nec Sacramenti : ergo nullo modo impedit.</p>
          <p xml:id="bb-d4e41545-d1e150">Contra : Probatur exemplo : I Esdrae ultimo, 10 dicitur quod Esdras separavit viros ab
            uxoribus alienigenis. Ergo non erat inter eos Matrimonium.</p>
          <p xml:id="bb-d4e41545-d1e153">Item, auctoritate Legis, Deuteronomii 7, 3 : <quote xml:id="bb-d4e41545-Qd1e155" source="http://scta.info/resource/deut7_3">Non sociabis cum eis
              connubia</quote> ; loquitur de infidelibus et alienigenis.</p>
          <p xml:id="bb-d4e41545-d1e159">Item, <name ref="#Ambrose">Ambrosius</name>, in libro De Patriarchis : <quote xml:id="bb-d4e41545-Qd1e164">Cave,
              christiane, gentili vel Iudaeo filiam tuam dare</quote>.</p>
          <p xml:id="bb-d4e41545-d1e168">4. Item, potissima distantia est inter fideles et infideles, sicut Christi ad Belial et
            lucis ad tenebras. Si ergo in Matrimonio magna est unio, nullum potest esse inter eos
            Matrimonium.</p>
        </div>
        <div xml:id="bb-d4e41545-Dd1e172">
          <head xml:id="bb-d4e41545-Hd1e174">Conclusio</head>
          <head xml:id="bb-d4e41545-Hd1e177" type="question-title">Disparitas, quae est in fide, solummodo impedit matrimonium,
            sed ea quae est in fide Sacramento sive baptismo, dirimit illud</head>
          <p xml:id="bb-d4e41545-d1e180">Respondeo : Dicendum quod in Veteri Testamento distinguendum erat inter infideles, quia
            quaedam mulieres erant infideles et erant de terra Chanaan, quam Dominus promiserat
            filiis Israel - propter illius gentis obstinationem in infidelitate mandaverat eas
            occidendas - et de talibus prohibitum erat. Unde si quis de populo Israel cum illis
            contraheret, cum esset contra Domini praeceptum, non erat Matrimonium. Quaedam erant
            infideles de aliis nationibus ; et de talibus non erat prohibitum, sed permissum et
            concessum, ubi non timebatur lapsus in idololatriam, sicut in Ioseph et Moyse.</p>
          <p xml:id="bb-d4e41545-d1e183">Ratio autem quare prohibuit gentes illas et non alias, fuit duplex : una, quia
            iudicaverat omnes reos mortis ; alia, quia obstinatae erant in malo.</p>
          <p xml:id="bb-d4e41545-d1e186">In Novo Testamento alio modo est, quia infidelis est dupliciter : aut quia caret fide
            aut quia caret fidei sacramento. Si quia fide tantum, sic talis disparitas, ubi nota
            est, impedit Matrimonium, sed non dirimit iam contractum, ut si catholicus contrahat cum
            haeretica baptizata. Si autem sit infidelis, quia caret fidei sacramento, utputa
            Baptismo, quia sacramentorum ecclesiasticorum et fidelium ianua et fundamentum est
            Baptismus, fidelis, qui contrahere habet secundum sacramenta Ecclesiae, si cum tali
            contrahat, nihil facit, etiam si sit fidelis, dum tamen non habeat Baptismum ; unde
            dirimit iam contractum.</p>
          <p xml:id="bb-d4e41545-d1e190">Cultus ergo disparitas praestabat impedimentum in Lege Veteri, non simpliciter, sed ubi
            metuebatur periculum et divinum aderat iudicium et super hoc additum erat mandatum. Sic
            et in Nova impedit, non simpliciter sive de se, sed ob vitationem periculi et
            diversitatem sacramenti Baptismi et inhibitionem ecclesiastici statuti, quae ortum habet
            a duobus praedictis.</p>
        </div>
        <div xml:id="bb-d4e41545-Dd1e195">
          <head xml:id="bb-d4e41545-Hd1e197">Ad rationes</head>
          <p xml:id="bb-d4e41545-d1e200">1-2. Et sic patent duo prima obiecta.</p>
          <p xml:id="bb-d4e41545-d1e203">3 : Ad illud autem quod obicitur, quod sanctificatur mulier, dicendum quod loquitur
            Apostolus de Matrimonio contracto ante cultus disparitatem, quod dicit manere, quia
            fides viri plerumque salvat occasionaliter sive sanctificat mulierem sicut fides
            parturit filios.</p>
          <p xml:id="bb-d4e41545-d1e206">Ad illud quod obicitur de disparitate morum etc., dicendum quod non est simile, quia
            disparitas fidei facit disparitatem sacramentorum, non sic disparitas morum, quia boni
            et mali conveniunt in sacramentis. Non tamen disparitas fidei semper facit disparitatem
            in sacramentis, sed eatenus qua facit, impedit. Praeterea periculosior est.</p>
          <p xml:id="bb-d4e41545-d1e209">Ad illud quod obicitur, quod est commune utrisque, dicendum quod eatenus est commune
            qua est legis naturae, sed non in quantum Ecclesiae ; et quia, si fidelis contrahit,
            sacramentum eius iam est Ecclesiae : ideo in hoc non communicat cum infideli, immo
            multum distat.</p>
          <p xml:id="bb-d4e41545-d1e213">Ad illud quod obicitur, quod non est contra aliquod bonum Matrimonii, dicendum quod
            falsum est, immo est contra bonum prolis, quia alter coniugum de facili potest impedire
            ne proles Domino dedicetur ; est etiam contra bonum fidei propter periculum fidei ; est
            etiam contra bonum sacramenti, quia ex parte fidelis, Matrimonium natum est esse ratum
            et insolubile, cum sit fundatum super sacramentum fidei ; ex alia parte est contritum,
            quia non habet fundamentum. Et sic patet illud.</p>
        </div>
      </div>
    </body>
  </text>
</TEI>