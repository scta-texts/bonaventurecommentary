<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e6253">
        <head xml:id="bb-d4e6253-Hd1e108">Dubia</head>
        <div xml:id="bb-d4e6253-Dd1e111">
          <head xml:id="bb-d4e6253-Hd1e113">Dub. I</head>
          <p xml:id="bb-d4e6253-d1e116">In parte ista sunt dubitationes circa litteram. Et primo de hoc quod dicit <name ref="#Augustine">Augustinus</name> : Iustos oportet esse per quos baptizatur ; quia
            secundum hoc videtur, quodsi aliquis sacerdos sit in peccato mortali et baptizet, quod
            mortaliter peccet. Sed contra : facit id ad quod tenetur : ergo baptizando non
            peccat.</p>
          <p xml:id="bb-d4e6253-d1e122">Respondeo : Dicendum quod iste qui baptizat aut est in peccato notorio aut occulto ;
            sive sic sive sic, distinguendum est, quia aut est necessitas et timetur scandalum, et
            tunc non peccat baptizando, sed in hoc quod negligit se praeparare et cum timore et
            reverentia ad sacramentum accedere. Si autem non est necessitas nec timetur scandalum si
            non baptizet, non debet baptizare nisi prius se praeparet ad iustificationem ; quod si
            non facit, non tantum peccat negligendo, sed, in quantum est de se, sacramento
            contumeliam faciendo et usurpando id ad quod non est idoneus. Si autem notorius est,
            peccat scandalizando. Et ideo dicit <name ref="#Augustine">Augustinus</name> quod mundos
            oportet esse ministros. Patet igitur responsio ad obiectum. Non enim peccat, quia facit
            quod non debet simpliciter, sed ut non debet.</p>
        </div>
        <div xml:id="bb-d4e6253-Dd1e129">
          <head xml:id="bb-d4e6253-Hd1e131">Dub. II</head>
          <p xml:id="bb-d4e6253-d1e134">Item quaeritur de hoc quod dicit : Si quos baptizavit ebriosus etc. Videtur enim male
            dicere, quia ebrietas aufert vim rationis et intentionem ; sed intentio necessaria est
            ad Baptismum : ergo, si ebriosus caret intentione, non baptizat. Item, quaeritur, si
            aliquis est ita ebrius quod non est omnino in eo ligata ratio quin possit aliquid
            dicere, sed tamen balbutiendo dicit, utrum sit baptizatus quem talis baptizat. Quod non,
            videtur, quia ligatio linguae signum est ligationis rationis ; et necesse est rationem
            esse solutam ad ea quae spectant ad ministerium sacramenti : ergo etc.</p>
          <p xml:id="bb-d4e6253-d1e137">Respondeo : Dicendum quod differentia est inter ebrium et ebriosum. Ebrius enim dicitur
            in actu, sed ebriosus in consuetudine ; et bene potest aliquis consuetus inebriari
            aliquando sobrius esse in actu, ita quod non biberit multum ; et tunc, si baptizat,
            baptizatum est.</p>
          <p xml:id="bb-d4e6253-d1e140">Quod quaeritur de ebrio, dicendum quod, si habeat ligatam rationem adeo quod tollatur
            intentio baptizandi, quia nescit quid faciat, tunc non baptizat. Si autem ratio soluta
            est tantum quod scit quid facit, tamen non omnimode est bene compos sui, tunc iudicandum
            est quod sit baptizatus, etiam si lingua aliquo modo balbutiat, quia illud non est
            signum ligaminis rationis semper efficax. Multi enim sunt qui ex modico vino balbutiunt
            et habent usum. rationis. Distinguendum tamen est in ligamine linguae : nam si format
            verba intelligibiliter, licet non omnino perfecte, baptizatus est parvulus ; si autem
            ita corrupte quod intelligi non potest, profert et formam ita infringit ut convenienter
            intelligi non possit, est rebaptizandus.</p>
        </div>
        <div xml:id="bb-d4e6253-Dd1e144">
          <head xml:id="bb-d4e6253-Hd1e146">Dub. III.</head>
          <p xml:id="bb-d4e6253-d1e149">Item quaeritur de hoc quod dicit : Quid noverat Ioannes Baptista ? Dominum etc. Videtur
            enim dicere contra <name ref="#Jerome">Hieronymum</name> et Chrysostomum, qui dicunt
            quod non noverat eum esse Christum, et ita videtur contrarietas. Quaeritur ergo quis
            melius inter eos senserit. Et videtur quod <name ref="#Augustine">Augustinus</name>,
            quia, quando Iesus ad Ioannem venit, tunc dixit Ioannes : <quote xml:id="bb-d4e6253-Qd1e157" source="http://scta.info/resource/mt3_14">Ego a te
              debeo baptizari</quote>, sicut dicitur Matthaei 3, 14 : ergo cognoscebat ipsum esse
            Christum. Quod autem Chrysostomus melius dicat, videtur, quia Ioanni, quando missus est,
            dictum fuit : Super quem videris Spiritum descendentem, hic est qui baptizat : ergo
            antequam veniret ad eum, sciebat quod solus ipse esset qui baptizaret interius, sed
            tamen non cognoscebat exterius ipsum.</p>
          <p xml:id="bb-d4e6253-d1e161">Respondeo : Dicendum quod utrumque verum fuit, sicut docet nos intelligere
            Chrysostomus. Primo enim loannes novit Christum in infantia notitia corporali, postmodum
            recessit in desertum ; et tunc post longum tempus, quando missus est ad baptizandum,
            dictum est ei quod Christus potestatem baptizandi sibi retineret ; sed iam oblitus est
            propter magnam moram quis vel qualis esset Christus in persona ; et indicio columbae
            utrumque didicit, quia per hoc scivit quod ipse esset Christus et quod ipse esset qui
            peccata dimitteret et Spiritum sanctum daret. Utrumque ergo prius sciebat in generali,
            sed postmodum didicit in speciali ; prius tamen cognovit quis esset quam cuius
            potestatis esset. Primum enim scivit per conversationem infantiae, secundum per
            revelationem prophetiae. Et sic patet utrumque.</p>
        </div>
        <div xml:id="bb-d4e6253-Dd1e165">
          <head xml:id="bb-d4e6253-Hd1e167">Dub. IV.</head>
          <p xml:id="bb-d4e6253-d1e170">Item quaeritur de ratione ista quam assignat <name ref="#Lombard">Magister</name> : Ne
            servus poneret spem in homine ; quia illud nullum videtur inconveniens, quia possumus in
            orationibus Sanctorum confidere ; unde clamamus de beata Virgine : <quote xml:id="bb-d4e6253-Qd1e175">Vita, dulcedo
              et spes nostra, salve</quote>.</p>
          <p xml:id="bb-d4e6253-d1e179">Respondeo : Dicendum quod est spes auxilii et est spes praemii. Dicendum ergo quod, si
            potestas dimittendi peccata esset data homini, iam posset homo sperare ab homine gratiam
            et veniam, et ita per consequens gloriam, ad quam gratia est velut ,dispositio
            necessaria ; sed haec ab homine sperari non potest nec debet. Sed cum homo possit
            orationibus adiuvare quadam congruitate, potest homo sperare in aliquo Sancto tamquam in
            adiuvante, non tamquam in relevante, quia hoc est gratia specialis solius Christi. Et
            sic patet illud.</p>
        </div>
        <div xml:id="bb-d4e6253-Dd1e184">
          <head xml:id="bb-d4e6253-Hd1e186">Dub. V.</head>
          <p xml:id="bb-d4e6253-d1e189">Item quaeritur de alia ratione quam assignat, cum dicit : Ne tot essent baptismi, quot
            baptistae. Videtur enim ratio non esse bona, quia aut intelligit tot numero aut tot
            specie. Non tot specie ; constat, quia consimilis forma et consimilis effectus est in
            omnibus : si tot numero, nullum esset inconveniens.</p>
          <p xml:id="bb-d4e6253-d1e192">Respondeo : Dicendum quod intelligitur quod tot essent denominatione, et ita scissura
            esset in Ecclesia, quia unus posset dicere : Ego sum Pauli, alius autem : Ego sum Apollo
            ; et sic non perfecta esset unitas in Ecclesia, cuius unitatis perfectio fundamentum
            habet in uno Baptismo.</p>
        </div>
      </div>
    </body>
  </text>
</TEI>