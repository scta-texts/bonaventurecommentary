<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder, OCR correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2018-03-24">March 24, 2018</date>
        </edition>
      </editionStmt>
      <publicationStmt>
        <authority>SCTA and GRPL</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="H" n="harv265">Harvard, lat ms. 265</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2018-03-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-l2d44dubia">
        <head xml:id="bb-l2d44dubia-Hd1e108">Dubia</head>
        <div xml:id="bb-l2d44dubia-Dd1e111">
          <head xml:id="bb-l2d44dubia-Hd1e113">Dub. I</head>
          <p xml:id="bb-l2d44dubia-d1e116">In parte ista sunt quaestiones circa litteram. Et primo quaeritur de illa responsione, quam facit <name ref="#Lombard">Magister</name> : Sciendum est Apostolum ibi loqui de saeculari potestate. Non enim videtur <name ref="#Lombard">Magister</name> sufficienter solvere ad quaestionem motam, immo potius fugere, quia, sicut habitum est in praecedenti capitulo, diabolus non habet potestatem nocendi a se ipso, sed a Deo ; cum igitur Apostolus dicit quod omnis potestas a Deo est, intelligit non solum de potestate hominis, sed etiam de potestate diaboli.
Item, videtur quod eius potestati non sit resistendum, quia Ieremiae 27, 8 : Gens et regnum, quod non servierit Nabuchodonosor etc.comminatur his Dominus qui non servient Nabuchodonosor. Si ergo per Nabuchodonosor significatur diabolus, videtur etc.
Item, non debemus resistere potestati, membris diaboli, utpote malis praelatis et tyrannis, qui sunt membra ipsius diaboli ; ergo multo fortius nec ipsi diabolo, qui est caput ipsorum malorum.</p>
 
          <p xml:id="bb-l2d44dubia-d1e125">Respondeo : Dicendum quod <name ref="#Lombard">Magister</name> recte dicit in hoc quod dicit quod verbum Apostoli, quo dicitur non resistendum esse potestati, intelligi habeat de potestate humana, non de potestate diabolica, quia potestas humana et ordinata est et ordinate frequenter movet et imperat, et ideo qui ei resistit, divinae ordinationi resistit, saltem si ordinate praecipit. Sed quia diabolus ex perversitate voluntatis suae semper inordinate et ad malum movet et contra Deum, ideo secundum rectum ordinem et mandatum Apostoli fortiter est ei resistendum et pugnandum contra eum tamquam contra pessimum adversarium.
Quod ergo dicitur quod potestas diaboli a Deo est, dicendum quod verum est ; sed ipse non utitur ea ad id ad quod Deus ei eam dedit, immo semper malum intendit ; et dum nos ei fortiter resistimus, malum suum in bonum nostrum convertimus.</p>
          <p xml:id="bb-l2d44dubia-d1e131">Ad illud quod obicitur de membris diaboli, dicendum quod non est simile ; nam membra sua non ita semper movent ad malum sicut ipse qui est in malo obstinatus et a quo sumsit exordium omne malum.</p>
        </div>
        <div xml:id="bb-l2d44dubia-Dd1e135">
          <head xml:id="bb-l2d44dubia-Hd1e137">Dub. II.</head>
          <p xml:id="bb-l2d44dubia-d1e140">Item quaeritur de hoc quod dicit : Ipsos humanarum rerum gradus adverte, si quis iusserit curator etc. In quo verbo innuit quod, si potestas inferior obviet potestati superiori, magis obediendum est potestati superiori quam inferiori. Sed contrarium huius habetur super illud Apocalypsis 2, 12 : Et angelo Ecclesiae Pergami scribe : Non audet archiepiscopus super subditos episcopi manum imponere sine eo ; sed hoc potest episcopus sine archiepiscopo ; ergo videtur quod magis est obediendum inferiori quam superiori.
Item, potestas immediata magis influit quam mediata : ergo, si potestas inferior magis immediata est quam superior, videtur quod magis sit standum potestati inferiori quam superiori.
Contrarium huius est, quia dicit Boethius : Quidquid potest virtus inferior, potest superior, sed non e converso : ergo virtus superior potest compescere inferiorem : ergo magis standum est mandato ipsius.</p>
 
          <p xml:id="bb-l2d44dubia-d1e143">Respondeo : Dicendum quod dupliciter est loqui de potestate superiori et Inferiori : aut ita quod potestas inferior totaliter fluit a potestate superiori, ad quam ordinatur, sicut potestas curatoris a potestate proconsulis, et potestas proconsulis a potestate imperatoris ; et tunc verum est quod dicit quod standum est magis potestati superioris quam inferioris. Aut illae potestates ita se habeitit quod ambae fluunt a superiori, et in casibus determinatis una praesupponit alteram, et illa tertia plenum posse habet super utramque, sicut potestas episcopi et archiepiscopi a potestate Papae, qui plenam habet potentiam super utrumque ; et tunc non est generaliter verum quod magis oporteat obedire potestati superiori quam inferiori, utpote potestati archiepiscopi quam episcopi, quia unus est praelatus immediatus, alter mediatus. Sed respectu eius qui habet plenam potestatem super utrumque veritatem habet, quia ille non est tantum praelatus mediatus. Unde magis debet stare subditus mandato. Papae quam mandato alicuius praelati inferioris. Et in hoc casu loquitur <name ref="#Augustine">Augustinus</name>.
Et per hoc patet responsio ad obiecta.</p>
        </div>
        <div xml:id="bb-l2d44dubia-Dd1e150">
          <head xml:id="bb-l2d44dubia-Hd1e152">Dub. III.</head>
          <p xml:id="bb-l2d44dubia-d1e155">Postremo quaeritur de illis auctoritatibus quas <name ref="#Lombard">Magister</name> adducit in littera. Cum enim sit quaestio de potestate peccandi, videtur quod minus recte adducat auctoritates illas, quae loquuntur de potestate dominandi et inferendi malum poenae, sicut aspicienti patet.</p>
 
          <p xml:id="bb-l2d44dubia-d1e161">Et dicendum quod ex consequenti aliquo modo possunt ad propositum applicari ; verumtamen, sicut aperte apparet, <name ref="#Lombard">Magister</name> allegat eas aliquantulum minus recte. Non tamen est mirandum, si in tot et tam bonis dictis <name ref="#Lombard">Magister</name> dixit aliquid minus complete ; nec ei est propter hoc insultandum. Magis enim suo labore meruit legentium orationes et gratiarum actiones quam reprehensiones, licet in aliquibus locis declinaverit ab opinionibus communibus et parti minus probabili adhaeserit, praecipue in octo locis.</p>
 
          <p xml:id="bb-l2d44dubia-d1e170">Nam in primo libro sunt duo, unum videlicet est distinctione decima septima, quod caritas quae est amor Dei et proximi, non est quid creatum, sed increatum. Aliud vero est, quod haec nomina trinus et trinitas non dicunt positionem, sed privationem tantum ; et hoc ponit distinctione vigesima quarta.
In secundo vero libro similiter duo dicit, quorum primum est, quod in angelis beatis praemium praecessit et meritum respectu substantialis praemii habet subsequi ; et hoc dicit distinctione quinta et etiam distinctione undecima. Aliud est, quod nihil de cibis transit in veritatem humanae naturae, nec per generationem nec per nutritionem. In tertio libro similiter duo dicit : unum est, quod anima exuta a corpore est persona ; et hoc dicit distinctione quinta. Aliud est, quod Christus fuit homo in triduo ; et hoc dicit distinctione vigesima secunda.
In quarto similiter duo dicit : unum est, quod baptismus Ioannis cum impositione manuum aequipollebat baptismo Christi, ita quod baptizatus baptismate Ioannis in fide Trinitatis non erat rebaptizandus, et hoc dicit distinctione secunda. Aliud est de potestate baptizandi interius, quam dixit quod Deus potuit alii dare et quod creatura potuit sucipere ; et similiter, quod Deus potest potestatem creandi communicare et creare per creaturam tamquam per ministrum ; et hoc dicit distinctione quinta.</p>
 
          <p xml:id="bb-l2d44dubia-d1e173">In his octo positionibus communiter doctores Parisienses non sequuntur <name ref="#Lombard">Magistrum</name>, nec credo in omnibus his eum esse sustinendum, ne amore hominis veritati fiat praeiudicium ; et haec omnia suis locis manifesta sunt et manifestabuntur.</p>
 
          <p xml:id="bb-l2d44dubia-d1e180">Si cui autem aliter videtur, et fortassis melius, non invideo ; sed hoc rogo, ut si quis in explanatione duorum librorum praecedentium et etiam duorum sequentium aliquid in hoc opusculo invenerit approbatione dignum, gratias agat Deo, largitori bonorum. In aliis vero locis, ubi invenerit vel falsum vel dubium vel obscurum, scribentis insufficientiae benigne indulgeat, qui absque dubio, teste conscientia, vera et aperta et communia dicere concupivit, Quidquid enim sit de verbis, quae foliis comparantur, hoc summopere attendendo in inquisitione qualibet observandum, ne quis adeo laetetur in sententia oris sui et sic ei inhaereat ut verba oris alieni despiciat, aspiciens ea oculo minus sano, et sic per tumorem et livorem aditum sibi veritatis praecludat et de numero illorum sit de quibus dicit Apostolus quod semper sunt discentes et nunquam ad viam veritatis pervenientes ; quod avertat Deus ab omnibus inquisitoribus veritatis.
Hanc autem veritatem infatigabiliter quaerere, infallibiliter invenire, inammissibiliter apprehendere et tenere concedat nobis ille qui est via, veritas et vita qui cum Patre et Spiritu Sancto unum existens in essentia et ab eis distinctus in persona, hominem rectum fecit, qui se infinitis quaestionibus miscuit peccatorum, secundum quod series manifestat duorum librorum praecedentium ; cui est omnis honor et gloria, laus et imperium per infinita saeculorum saecula. Amen. 
</p>
        </div>
      </div>
    </body>
  </text>
</TEI>