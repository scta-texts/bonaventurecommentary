<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e25084">
        <head xml:id="bb-d4e25084-Hd1e108">Dubia</head>
        <div xml:id="bb-d4e25084-Dd1e111">
          <head xml:id="bb-d4e25084-Hd1e113">Dub. I</head>
          <p xml:id="bb-d4e25084-d1e116">In parte ista sunt dubitationes circa litteram. Et primo de hoc quod dicit <name ref="#Lombard">Magister</name> : Sibi ipsis relinquuntur, ut sit eis liberum arbitrium
            ruere in peccatum. Videtur enim male. dicere, quia liberum arbitrium non recipit magis
            et minus : ergo non est modo liberius post excommunicationem ad peccatum quam ante.
            Item, iuxta hoc quaeritur, quae sint mata, quae incurrit quis per excommunicationem.</p>
          <p xml:id="bb-d4e25084-d1e122">Respondeo : Dicendum quod libertas peccandi non est libertas, sed defectus libertatis.
            Liberum ergo arbitrium, prout dicitur liberum a culpa, quia hoc non est libertas
            essentialis, sed accidentalis, dicitur magis et minus liberum ; et tunc magis est
            liberum quando melius se potest defendere, et minus liberum quando minus se potest
            defendere a peccati dominio. Quoniam igitur meritis orationum Ecclesiae multi
            sustentantur et defenduntur a culpis, tunc dicuntur liberiores ad peccandum fieri,
            quando auferuntur suffragia Ecclesiae. Unde patet quomodo illud verbum intelligitur.</p>
          <p xml:id="bb-d4e25084-d1e125">Et nota quod multa sunt incommoda quae incurrunt excommunicati, quae notantur his
            versibus : Gratia subtrahitur, magis ac magis obice rupto. De vitio ruit in vitium,
            suffragia perdit Ecclesiae ; satanae vexandus traditur ille, Quem ligat ex propriis
            anathematizatio culpis. Et intelliguntur quantum ad expositionem vel desertionem ; sicut
            rex diceretur militem tradere inimico, quem non defenderet ab eius vexatione.</p>
        </div>
        <div xml:id="bb-d4e25084-Dd1e129">
          <head xml:id="bb-d4e25084-Hd1e131">Dub. II.</head>
          <p xml:id="bb-d4e25084-d1e134">Item quaeritur de hoc quod dicit : sed intelligendum est de his quorum merita solvunt
            vel ligant. Quaeritur ergo hic, si aliquis sit iniuste excommunicatus, utrum se debeat
            habere pro excommunicato. Et quod sic, videtur, quia dicitur in iure : Sententia
            pastoris, sive iusta sive iniusta, tenenda est et timenda. Sed contra : <name ref="#Lombard">Magister</name> dicit quod illam solam sententiam approbat curia
            caelestis, quae datur ex meritis. Item, favere et tenere sententiam iniustam est
            praestare patrocinium iniustitiae : ergo talis sententia, ut videtur, nullo modo tenenda
            est, nec ab eo qui excommunicatur nec ab aliis.</p>
          <p xml:id="bb-d4e25084-d1e140">Item, quaeritur, quomodo sit sententia excommunicationis iniuste lata.</p>
          <p xml:id="bb-d4e25084-d1e143">Respondeo : Dicendum quod sententia iniusta dicitur ex anima, ex causa, ex ordine : ex
            anima, ut cum infertur non zelo iustitiae, sed vindictae ; ex causa, ut cum non est
            meritum sufficiens, vel certum, propter quod debeat excommunicari ille cui infligitur ;
            ex ordine, ut cum praetermittitur ordo iuris.</p>
          <p xml:id="bb-d4e25084-d1e146">Si ergo talis excommunicatio feratur in aliquem, distinguendum est : quia aut fertur ab
            habente canonicam iurisdictionem aut a non habente. Si ab habente, dicendum quod tenenda
            est et timenda, quia non est subditorum discutere sententias maiorum ; et si contemnat,
            graviter peccat. Excipiuntur autem, duo casus, videlicet si sententia illa lata est :
            post appellationem legitimam vel quando continet intolerabilem errorem, ut si diceretur
            : Excommunico te, quia credis in Deum. In his duobus casibus non quaerentes absolutionem
            admittuntur ad eorum probationem ; alias autem non admittuntur, nisi humiliter petant
            absolutionem. Absolvit autem dominus Papa in omnibus ad cautelam ; non propter hoc quod
            reputet fuisse excommunicatos vel excommunicandos, sed ut ostendat Ecclesiae sententiam,
            quantumcumque sit iniusta, esse formidandam. Unde timetur et tenetur non consideratione
            iniustitiae, sed ob reverentiam potestatis ecclesiasticae. Hoc sentiendum est secundum
            iura, si excommunicetur ab habente iuris dictionem canonicam</p>
          <p xml:id="bb-d4e25084-d1e150">Si autem ab alio excommunicetur, qui non habet canonicam iurisdictionem, et hoc
            constat, tunc non est tenenda, utpote si sint haeretici vel schismatici, apostatae,
            intrusi, suspensi a iurisdictione. Si autem talium crimen sit occultum, toleranda est
            talium sententia sicut et ipsi tolerantur ab Ecclesia.</p>
        </div>
        <div xml:id="bb-d4e25084-Dd1e154">
          <head xml:id="bb-d4e25084-Hd1e156">Dub. III.</head>
          <p xml:id="bb-d4e25084-d1e159">Item quaeritur de hoc quod dicit, quod peccatum dicitur tenebrae, quia intellectus
            obtunditur, et totus interior homo obtenebratur. Videtur enim falsum dicere, quia
            videmus multos peccatores in peccatis existentes, qui valde bene intelligunt et
            addiscunt, et ita experimentum est contra hoc. Item, Domini documentum, Lucae 16, 8 :
              <quote xml:id="bb-d4e25084-Qd1e161" source="http://scta.info/resource/lc16_8">Filii saeculi huius prudentiores sunt filiis lucis</quote>. Item,
            cum multo magis sit peccatum deordinativum affectus quam intellectus, et corruptivum
            amoris quam luminis, et caritatis quam fidei, videtur potius esse dicendum quod peccatum
            sit frigus quam tenebra.</p>
          <p xml:id="bb-d4e25084-d1e165">Respondeo : Dicendum quod gratia magis dicitur lux quam calor, quoniam lux in se habet
            et virtutem illuminandi, et illuminando, magis et magis virtutem calefaciendi ; et ideo
            plus complectitur lux quam calor. Et gratia, in quantum lux, non tantum respicit
            intellectum, verum etiam affectum ; immo lux, ut dicitur de gratia, nominat eam ut
            respicit totam animam, quoniam sicut lux est forma totius orbis primi et per cuius
            influentiam fiunt generationes circa partes inferiores, et una est ratio actualitatis et
            diffusionis, secundum quod innuit et dicit aperte Dionysius, in libro De divinis
            nominibus ; et quia hoc competit gratiae, quae est radix omnium habituum gratuitorum et
            principium omnis boni operis : hinc est quod dicitur lux, et peccatum dicitur tenebra,
            quia tenebra non tantum privat actum lucis secundum quem est in sensum visus, sed etiam
            alios actus secundum quos est operativa : et ita ista tenebra non respicit intellectum
            tantum, sed intellectum ut extensum ad calorem affectus vel ad operationem effectus.</p>
          <p xml:id="bb-d4e25084-d1e168">Ex his patent obiecta. Quod enim dicitur, quod intellectus viget in peccatoribus,
            dicendum quod verum est secundum actum qui est purae speculationis, sed non prout
            extenditur ad affectum vel opus. Unde aliter habuit prophetiam Balaam, aliter David.
            Ille enim solum videbat, iste videbat et gaudebat, et secundum hoc se in opere regulabat
            et se ipsum dirigebat. Exemplum est in musico et bono citharoedo ; aliter enim novit
            consonantiam citharae musicus, aliter bonus citharoedus. Et quantum ad hanc obtunditur
            intellectus manifeste, licet non quantum ad primam ita aperte ; credo tamen firmiter
            quod quantum ad utramque.</p>
        </div>
        <div xml:id="bb-d4e25084-Dd1e172">
          <head xml:id="bb-d4e25084-Hd1e174">Dub. IV.</head>
          <p xml:id="bb-d4e25084-d1e177">Item quaeritur de hoc quod dicit : Ipsa ergo dissimilitudo, quae inest animae ex
            peccato, animae macula est. Videtur enim male dicere. Omnis enim macula deformitas
            dicitur, aut quia aliquid est remotum, aut quia aliquid quod non debet circa rem ponitur
            ; sicut patet : truncatus, naso est deformatus, sed habens morpheam vel aliquid tale est
            maculatus ; sed peccatum non corrumpit bona naturalia, quia nihil corrumpit in eo quod
            est essentia vel natura ; aut, si corrumpit, tamen nihil ponit : ergo nullo modo debet
            dici macula. Si tu dicas quod ponit malam habilitatem et pronitatem ad malum, et illa
            est macula, contra : illa pronitas potest auferri per oppositam pronitatem : ergo macula
            peccati deleret maculam ; quod inconveniens est dicere. Item, a pronitate, liberatur per
            assuefactionem ; solus autem Deus liberat a macula, ut dicitur in littera.</p>
          <p xml:id="bb-d4e25084-d1e180">Respondeo : Dicendum quod peccatum non est aliud quam privatio ordinis debiti, et voco
            ordinem debitum prout comprehendit modum, speciem et ordinem prout circa ipsum consistit
            praecipue ratio boni. Ista ergo deordinatio remanens in anima est culpa ipsa et
            peccatum, quia est ex proprio actu, ubi debet esse ordo iustitiae. Haec autem habet
            considerari secundum rationem aversionis et secundum rationem conversionis et utriusque.
            Secundum primam rationem competit ei ratio privationis ; secundum secundum modum ratio
            infectionis, et haec iungit sibi rem turpem ; secundum tertium modum ratio obligationis.
            Quantum ad primum modum dicitur peccatum tenebra et deformitas ; quoniam bonum
            dupliciter potest considerari, scilicet in se, et sic dicitur lux, et per oppositum
            peccatum dicitur tenebra ; et in comparatione ad vim cognitivam, et sic dicitur
            pulcritudo animae, et per oppositum peccatum deformitas. Quantum autem ad conversionem
            sic dicitur macula et foetor ; et hoc similiter secundum duplicem comparationem illius
            coniunctionis cum delectabili terreno : in se, et sic macula ; ad vim cognitivam, et sic
            foetor ; quantum ad utrumque, sic competit esse vinculum mortis aeternae.</p>
        </div>
      </div>
    </body>
  </text>
</TEI>