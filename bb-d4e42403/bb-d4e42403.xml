<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Praeambulum</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Praeambulum</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e42403">
        <head xml:id="bb-d4e42403-Hd1e108">Praeambulum</head>
        <p xml:id="bb-d4e42403-d1e111">Ad intelligentiam huius partis procedendum est primo secundum viam narrationis ; secundo
          vero secundum viam inquisitionis.</p>
        <p xml:id="bb-d4e42403-d1e114">Quantum ad primum, ut intelligibilia fiant quae dicuntur in parte ista, praeponenda est
          triplex definitio et triplex notula sive regula.</p>
        <p xml:id="bb-d4e42403-d1e117">Primo igitur videndum est quid sit consanguinitas. Consanguinitas autem definitur sic :
          Consanguinitas est vinculum personarum ab eodem stipite descendentium, carnali
          propagatione contractum. Stipes autem vocatur persona, a qua aliqui duxerunt originem, a
          qua descendentes sunt consanguinei ad invicem et illi etiam a quo sunt.</p>
        <p xml:id="bb-d4e42403-d1e120">Secundo videndum est quid sit linea consanguinitatis, quae definitur sic : Linea est
          ordinata collectio personarum consanguinitate cuniunctarum, ab eodem stipite
          descendentium, diversos gradus continens. Unde dicitur ordinata collectio, quoniam, sicut
          ordo est in linea praedicamentali secundum superius et inferius, sic in linea
          consanguinitatis secundum prius et posterius. Quoniam ordo tripliciter potest accipi, vel
          ad id quod supra, vel ad id quod infra, vel ad id quod iuxta, ideo tres lineae
          consueverunt assignari. Quaedam enim est ascendentium, quaedam descendentium, quaedam
          transversalium. Secundum lineam ascendentem computantur gradus ita, scilicet pater et
          mater, avus et avia, proavus et proavia, atavus et atavia. Secundum lineam descendentem,
          filius et filia, nepos et neptis, pronepos et proneptis, abnepos et abneptis. Secundum
          lineam transversalem, duo fratres, filii duorum fratrum, nepotes duorum fratrum,
          pronepotes duorum fratrum, et ibi est status.</p>
        <p xml:id="bb-d4e42403-d1e124">Tertio videndum est quid sit gradus, qui sic definitur : Gradus est habitudo distantium
          personarum, qua cognoscitur quota generationis distantia duae personae differunt inter se.
          Et nota quod ista definitio est secundum iura canonica. Nam secundum iura civilia gradus
          accipiuntur secundum numerum personarum collectarum in linea. Unde dicunt legistae quod
          frater et soror duos gradus faciunt ; sed decretista dicit quod unum et primum gradum. Nec
          est contradictio, quia unius habitudinis duo sunt extrema ; et quia secundum iura canonica
          gradus est habitudo, cum duplicis extremi una sit habitudo, ponitur unus gradus ; sed quia
          duae sunt personae, et quaelibet suum respectum habet ad principium, ideo computantur
          secundum leges duo gradus.</p>
        <p xml:id="bb-d4e42403-d1e127">His visis, notandae sunt hic tres notulae. Prima est quod nulli licet contrahere cum
          aliqua usque ad quartum gradum inclusive ; et talis est huiusmodi prohibitio, quod si quis
          contra eam.praesumpserit copulari, nulla longinquitate defendatur annorum, cum diuturnitas
          temporum non minuat peccatum, sed augeat ; et tanto graviora sint crimina, quanto diutius
          infelicem aqimam detinent alligatam. Et hoc probatur Extra, De consanguinitate, Non
          oportet etc.</p>
        <p xml:id="bb-d4e42403-d1e130">Secunda notula est quod toto gradu personae descendentes a stipite distant a se invicem,
          quoto distant a stipite ; et ideo, si aliquis vult scire quoto gradu aliqui sibi
          attineant, cum talis attinentia originem ducat a stipite, oportet quod ad illam personam
          recurrat cui immediatius coniungitur. Exempla manifesta sunt, ut si ab A procedant B et C,
          et B generet C, et C D, et D E, et E F ; similiter G generet H, et H generet I, et I
          generet K, et K L ; si vis scire quoto gradu distant F et I, oportet utriusque
          generationem reducere ad A, quia toto gradu differunt ab invicem, quoto a stipite.</p>
        <p xml:id="bb-d4e42403-d1e133">Tertia regula est quod quando personae inaequaliter distant a stipite, utpote quando una
          in secundo gradu, et altera in quinto, quod linea consanguinitatis et gradus debet
          computari secundum distantiam magis remoti. Et ista regula confirmatur per illud quod
          dicitur Extra, De consanguinitate, in ultima decretali, quae est <name ref="#GregoryGreat">Gregoriana</name>. Ratio autem huius est quod tota ratio proximitatis ortum habet a
          stipite : ergo nullus proximior est alicui collaterali quam stipiti. Si ergo distat a
          stipite per quinque gradus, pari ratione distat a collaterali - sive distet per unum
          gradum sive per duos distet gradus - in quinto. Quodsi amplius distat, secundum magis
          distantem oportet computari ; et ideo ille qui distat in quinto gradu, potest contrahere
          cum eo qui distat in secundo.</p>
        <p xml:id="bb-d4e42403-d1e139">His autem praesuppositis per modum narrationis, per modum inquisitionis circa. tria
          potest hic esse dubitatio. Primum est, utrum consanguinitas sit aliquod vinculum. Secundo,
          dato quod sic, quaeritur, utrum Matrimonio praestet impedimentum. Tertio, dato quod
          praestet, quaeritur, usque ad quem gradum.</p>
      </div>
    </body>
  </text>
</TEI>