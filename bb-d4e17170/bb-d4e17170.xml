<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e17170">
        <head xml:id="bb-d4e17170-Hd1e108">Dubia</head>
        <div xml:id="bb-d4e17170-Dd1e111">
          <head xml:id="bb-d4e17170-Hd1e113">Dub. I</head>
          <p xml:id="bb-d4e17170-d1e116">In parte ista sunt dubitationes circa litteram. Et primo de hoc verbo Isaiae quod est
            in littera : Lavamini, mundi estote ; ubi dicit <name ref="#IsidoreOfSeville">Isidorus</name> : Lavatur, et non est mundus, qui plangit quae gessit etc. Videtur
            enim male dicere, quia lavare non est aliud quam mundificare : ergo lavari et non esse
            mundum, non est aliud quam mundificari et non esse mundum, et ita sunt opposita. Item,
            cum dicit : Lavatur, qui plangit etc., aut intelligit de planctu exteriori aut de
            interiori. Si de exteriori, tunc ex hoc non lavatur. Si de interiori, tunc constans est
            quod iustificatur, si ex corde hoc faciat : ergo est mundus.</p>
          <p xml:id="bb-d4e17170-d1e122">Respondeo : Dicendum quod differenter exponunt aliqui hunc locum. Quidam enim dicunt
            quod differt lavari et esse mundum sicut actus et habitus et sic qui poenitet, sed
            statim recidit, lavatur quidem, quia habet actum poeniteritiae, sed paulo post cadit, et
            ita non habet habitum, et ideo non dicitur mundus. Aliter exponitur, quod differt lavari
            et esse mundum sicut via et terminus sive dispositio et praeparatio ad aliquid. Fletus
            enim et dolor attritionis disponit ad poenitentiam. Cum quis ergo dolet et atteritur,
            lavatur, quia ad munditiam disponitur ; sed tamen, dum recidit, se iterum inquinat, et
            ideo non est mundus. Et est exemplum, si mulier pannum lavaret et statim post
            aliquantulam lotionem in lutum immergeret. Unde sermones sunt tropici et sunt secundum
            quamdam metaphoram exponendi. Quod quaeritur, cuiusmodi sit illa lotio, dico quod est
            interior, et non est contritionis, sed attritionis ; vel si est contritionis, non tamen
            denominat mundum, quia non perseverat, ut passio in tertia specie qualitatis.</p>
        </div>
        <div xml:id="bb-d4e17170-Dd1e126">
          <head xml:id="bb-d4e17170-Hd1e128">Dub. II.</head>
          <p xml:id="bb-d4e17170-d1e131">Item quaeritur de hoc quod dicit <name ref="#Augustine">Augustinus</name> : Nihil
            prosunt lamenta, cum replicantur peccata. Videtur enim falsum dicere, quia prosunt ad
            remissionem praeteritorum peccatorum, quia saltem illa dimittuntur : aliquid ergo
            prosunt, non ergo nihil. Item, si tu dicas, sicut <name ref="#Lombard">Magister</name>
            dicit, quod nihil prosunt ad salutem, ergo pari ratione deberet dicere quod nihil prosit
            Baptismus, cum replicantur peccata.</p>
          <p xml:id="bb-d4e17170-d1e140">Respondeo : Dicendum quod intelligit de replicatione habituali, quia nihil prosunt
            lamenta, cum est voluntas replicandi, quia deest poenitentiae fundamentum, et ideo
            lacrymae illae sunt fictae. Vel dicendum, sicut dicit <name ref="#Lombard">Magister</name>, quod nihil prosunt ad salutem. Nec est simile de Baptismo, quia,
            quamvis ad salutem non prosit, quando peccata replicantur, prodest tamen propter
            impressionem characteris et quia confertur fundamentum omnium sacramentorum ; ideo non
            est simile. De poenitentia autem, cum homo peccat, nihil manet, et ideo iterari potest
            et debet.</p>
        </div>
        <div xml:id="bb-d4e17170-Dd1e147">
          <head xml:id="bb-d4e17170-Hd1e149">Dub. III.</head>
          <p xml:id="bb-d4e17170-d1e152">Item quaeritur de hoc quod dicit <name ref="#GregoryGreat">Gregorius</name> : Qui
            commissa plangit, nec tamen deserit, poenae graviori se subicit. Videtur enim male
            dicere, quia plangere commissa non est peccatum ; sed homo non subicit se poenae
            graviori nisi propter culpam : ergo etc. Item, plangere bonum est et poenale. : ergo
            potius disponit ad gratiam quam ad poenam.</p>
          <p xml:id="bb-d4e17170-d1e158">Respondeo : Dicendum quod hoc non dicit de quocumque fletu, sed hypocritarum, qui in
            lacrymis exterius praetendunt sanctitatem et in corde portant iniquitatem ; et isti
            peccant dupliciter, et quantum ad tales loquitur <name ref="#GregoryGreat">Gregorius</name>. Aliter potest dici quod loquitur de eo qui flet ordinate et in
            detestationem culpae, quod poenae graviori se subicit non propter fletum, sed propter
            contemptum. Fletus enim ille est ab aliquo dono Dei ; et cum iterat peccatum, contemnit
            donum Dei. Praeterea, in ipso fletu consideratur peccati enormitas ; ideo, cum iteratur,
            augetur offensa propter actualem considerationem. Unde sicut habitus scientiae aggravat,
            et tamen bonum est scire peccatum. et cognoscere, ita considerare et plangere peccati
            enormitatem est bonum ; et si quis post hoc peccat, aggravatur culpa per accidens.</p>
        </div>
        <div xml:id="bb-d4e17170-Dd1e165">
          <head xml:id="bb-d4e17170-Hd1e167">Dub. IV</head>
          <p xml:id="bb-d4e17170-d1e170">Item quaeritur de ista definitione Magistri : Poenitentia est virtus vel gratia, qua
            commissa mala etc. Videtur enim non esse conveniens, quia definitio totum esse rei debet
            indicare ; et partes Poenitentiae sunt confessio et contritio et satisfactio : unde
            videtur quod non solum per actum contritionis, qui est plangere et odire peccatum, sed
            etiam per actus alios deberet definiri. Item, poenitentia est respectu praeteritorum et
            non respectu futurorum : ergo male definitur respectu futuri, cum dicit : Et plangenda
            iterum non committere.</p>
          <p xml:id="bb-d4e17170-d1e173">Respondeo : Dicendum quod actus principalis poenitentiae est actus cordis et actus
            interior ; et ideo per illum magis definit et ideo illum tangit explicite. Unde planctus
            non attenditur hic quantum ad effusionem lacrymarum exteriorum, sed interiorum, quia
            istae exteriores non sunt de esse, sed de bene esse. Nihilominus tamen alios actus
            includit ; cum dicit : Cum emendationis proposito , quia emenda fit per confessionem et
            satisfactionem ; et quoniam poenitentia, secundum quod virtus est, respicit emendam, et
            emenda non stat cum iteratione culpae : ideo ex consequenti respicit culpam non
            iterandam. Et ideo <name ref="#Lombard">Magister</name> definit per futurum, quia,
            quamvis poenitentia, ut est affectio, sit respectu praeteriti, tamen poenitentia-virtus
            etiam futurum respicit. Unde in definitione poenitentiae tangit <name ref="#Lombard">Magister</name> triplicem actum. Unus est actus poenitentiae secundum quod
            poenitentia ; et hic est dolere de culpa commissa. Alius est actus, secundum quod
            poenitentia est virtus ; et iste actus est velle emendare, et hunc tangit, cum dicit :
            Cum emendationis proposito etc. Tertius est annexus utrique, scilicet nolle offendere
            vel committere ; et iste perficit utrumque. Nullus enim vere poenitet de praeterito nec
            proponit emendam facere, nisi proponat ultra non offendere.</p>
        </div>
        <div xml:id="bb-d4e17170-Dd1e184">
          <head xml:id="bb-d4e17170-Hd1e186">Dub. V.</head>
          <p xml:id="bb-d4e17170-d1e189">Item quaeritur de hoc quod dicit : Et, si de peccato succedenti poenitentia agatur, et
            poenitentia quae praecessit et alia ante acta bona reviviscunt. Videtur enim secundum
            hoc quod vivificare sit actus poenitentiae. Sed contra : videtur quod magis iustitiae,
            quia mortuum vivificare non est aliud quam iustificare ; sed iustificatio est per
            generalem iustitiam : ergo et vivificatio ; et hoc videtur Ezechielis 18, 22 : <quote xml:id="bb-d4e17170-Qd1e191" source="http://scta.info/resource/ez18_22">In iustitia, quam operatus est, vivet et non morietur</quote>. Item,
            videtur quod hoc sit fidei, Hebraeorum 10, 38 et Habacuc 2, 4 : <quote xml:id="bb-d4e17170-Qd1e194" source="http://scta.info/resource/hebr10_38 #hab2_4">Iustus ex fide sua vivit</quote>. Item, videtur quod hoc sit
            caritatis, quia <quote xml:id="bb-d4e17170-Qd1e197">caritas est vita animae</quote>, sicut dicit <name ref="#Augustine">Augustinus</name> et magister <name ref="#HughOfStVictor">Hugo</name>
            de Sancto Victore. Item, videtur multo magis esse gratiae, quia vita dividitur in vitam
            naturae, gratiae et gloriae.</p>
          <p xml:id="bb-d4e17170-d1e207">Respondeo : Dicendum quod sicut vivere in naturalibus aliquando dicitur actus primus,
            aliquando dicitur signum vitae, sic etiam aliquando attribuitur vita ei a quo est,
            aliquando ei in quo manifestatur. Dicendum ergo quod illud quod vivificat, proprie
            gratia est ; illud autem per quod manifestatur, virtus est. Potest igitur manifestari
            vita ut in fieri vel ut in facto esse. Si ut in fieri, sic attribuitur virtuti
            poenitentiae, per quam manifestatur ipsa vivificatio, quia in contritione percipiuntur
            signa expulsionis peccati. Si ut in facto esse, sic potest manifestari vita quantum ad
            intellectum, et sic per fidem captivantem ; aut quantum ad affectum, et sic per
            caritatem vigorantem ; aut quantum ad effectum, et sic per iustitiam regulantem. Et ita
            patet responsio quare his attribuitur, et responsio ad obiecta, quia non attribuntur his
            vita tamquam principio, sed tamquam manifestativo ; et talia possunt esse plura.</p>
        </div>
        <div xml:id="bb-d4e17170-Dd1e211">
          <head xml:id="bb-d4e17170-Hd1e213">Dub. VI</head>
          <p xml:id="bb-d4e17170-d1e216">Item quaeritur de hac definitione <name ref="#Augustine">Augustini</name> quam ponit in
            littera : Poenitentia est quaedam dolentis vindicta etc. Videtur enim male dicere, quia
            nullus in eadem causa potest esse reus et iudex : ergo, si quis peccavit, non potest
            rationabiliter se punire. Item, homo magis tenetur ex caritate se diligere quam alium ;
            sed homo debet alii parcere, non.vindicare se : ergo non. debet vindicare nec vindictam
            de se exigere. Item, vindicta est solius Dei, sicut dicitur ad Romanos 12, 19 : <quote xml:id="bb-d4e17170-Qd1e221" source="http://scta.info/resource/rom12_19">Mihi vindictam</quote>. Ergo poenitentia est solius Dei sive vindicta
            in poenitentia.</p>
          <p xml:id="bb-d4e17170-d1e225">Respondeo : Dicendum quod ista ratio est conveniens, quia poenitentia-virtus est ad
            destructionem veteris hominis ordinata ; et nemo potest vitam novam inchoare nisi
            repudiet veterem ; et nemo potest Deo amicus effici nisi odiat quod Deus odit. Quia ergo
            Deus odit peccatum odio vindictae et ipsum peccatorem, ideo poenitens et peccatum debet
            odire et de se rationem et vindictam expetere.</p>
          <p xml:id="bb-d4e17170-d1e228">Ad illud ergo quod obicitur, quod non pertinet, dicendum quod non pertinet ad ipsum, in
            quantum reus est, iudicare ; pertinet tamen iudicari, in quantum reus est, et iudicare,
            in quantum iustus. Unde ipsa ratio, conformata legibus aeternis, se ipsam punit, ut
            conformis fuit legi peccati ; et sic accipit auctoritatem a Deo, et non ipsa punit, sed
            Deus. Item, Deus inseruit homini naturale iudicatorium, cui commisit regnum animae
            iudicandum ; et liberum arbitrium, illi conformatum, debet vindicare transgressionem et
            in se ipso, non auctoritate sua, sed Dei et naturalis iudicatorii, quod non errat. Cum
            ergo dicitur quod non est idem reus et iudex, verum est : idem secundum idem.</p>
          <p xml:id="bb-d4e17170-d1e231">Quod obicitur, quod debet parcere, dicendum quod, etsi homo debeat parcere iniuriam
            suam, tamen iniuria Dei vindicanda est ab eo cui commissa est cura ; et quia homo
            iniuriatus est Deo, ideo debet esse minister Dei in parte ista.</p>
          <p xml:id="bb-d4e17170-d1e235">Ex hoc patet ultimum, quod vindicta est Dei ; verum est de vindicta qua aliquis
            vindicat se, quia nullus debet se vindicare, sed debet vindicare alium de se vel de
            alio. Vel dicendum quod Dei est tamquam principalis auctoris, hominis tamquam
            ministri.</p>
        </div>
        <div xml:id="bb-d4e17170-Dd1e239">
          <head xml:id="bb-d4e17170-Hd1e241">Dub. VII.</head>
          <p xml:id="bb-d4e17170-d1e244">Item quaeritur de hoc quod dicit <name ref="#Augustine">Augustinus</name> : Semper
            doleat et de dolore gaudeat. Videtur enim male dicere, quia gaudium et dolor sunt
            opposita ; et opposita non sunt nata simul inesse eidem. Ergo impossibile est quod
            semper doleat et gaudeat. Si tu dicas quod dolor de peccato et gaudium de dolore non
            habent oppositionem, contra : videtur quod habent oppositionem, quia, sive de eodem sive
            de diversis, impossibile est quod eadem anima simul sit tristis et gaudens : ergo
            impossibile est quod semper doleat et gaudeat. Item, in dolore movetur cor secundum
            constrictionem, in gaudio secundum dilatationem ; sed non potest simul et semel moveri
            oppositis motibus : ergo etc. Si tu dicas quod gaudium est secundum quid et dolor
            simpliciter, contra : nulla est virtus in qua non sit delectatio, et si virtus
            simpliciter, est delectatio simpliciter ; virtus enim delectat suum possessorem. Item,
            gaudium est de praesentia rei amatae ; ergo, si poenitens multum desiderat dolere,
            videtur quod si multum dolet, gaudet simpliciter.</p>
          <p xml:id="bb-d4e17170-d1e250">Respondeo : Dicendum quod utrumque est in vere poenitente, scilicet dolor et gaudium ;
            nec unum diminuit alterum, sed perficit ; sicut velle dolere vel desiderium.doloris
            dolorem non minuit, immo auget, sic et gaudium. Nam in poenitentia, cum sit virtus, non
            tantum est dolor, sed dolor voluntarius ; et cum quis habet quod amat et desiderat,
            necessario gaudet : ideo poenitens, cum habet dolorem quem desiderat, gaudet ; nec
            gaudium removet dolorem, immo perficit, et simul est dolor et gaudium, sicut <name ref="#Augustine">Augustinus</name> de se dicit, IV Confessionum, quod solus fletus
            erat sibi dulcis, loquens de amico mortuo, et hoc erat propter doloris vehementiam ; sic
            et in proposito.</p>
          <p xml:id="bb-d4e17170-d1e256">Quod ergo quaeritur : quomodo possibile est esse simul ? dici potest quod vel non sunt
            in eadem potentia, sed in diversis, ut dolor sit in sensualitate et gaudium in ratione ;
            et tunc nullum est impossibile quod una vis gaudeat de dolore existente in alia. Vel
            dicendum quod sunt in eadem vi secundum quod supra se convertitur ; unde sicut non cum
            actu simplici, sed composito, vis intellectiva convertitur supra peccatum et supra
            dolorem, sic nec affectus. Unde sicut in ratiocinatione dicimus quod est actus unus,
            tamen intellectus convertit se supra plura, quae diversimode cognoscit, sic et affectus
            consequens sine aliqua repugnantia diversimode afficitur. Et sic patent obiecta.</p>
        </div>
        <div xml:id="bb-d4e17170-Dd1e260">
          <head xml:id="bb-d4e17170-Hd1e262">Dub. VIII.</head>
          <p xml:id="bb-d4e17170-d1e265">Item quaeritur de hoc quod dicit <name ref="#Lombard">Magister</name>, quod istud :
            Poenitentia est vindicta semper puniens etc., intelligitur de poenitentia perfectorum.
            Videtur enim male dicere, quia <name ref="#Augustine">Augustinus</name> dicit quod si
            poenitentia finitur, nihil relinquitur de venia. Ergo semper punire spectat ad
            omnes.</p>
          <p xml:id="bb-d4e17170-d1e274">Respondeo : Dicendum quod perfectus dicitur dupliciter : aut quantum ad temporis
            durationem aut quantum ad status sublimitatem. Prima perfectio est quae condividitur
            contra incipientes proficientes secundum profectum temporis. Alia perfectio consistit in
            operibus supererogationis ; <name ref="#Lombard">Magister</name> autem intelligit de
            perfectione primo modo et vocat perfectorum poenitentiam, quae durat usque ad finem
            vitae ; et de hac dicit intelligi illud <name ref="#Augustine">Augustini</name>, quod
            semper punit. Notandum tamen quod semper punire debet non simpliciter, sed quamdiu durat
            culpa. Et sic patet illud.</p>
        </div>
        <div xml:id="bb-d4e17170-Dd1e284">
          <head xml:id="bb-d4e17170-Hd1e286">Dub. IX.</head>
          <p xml:id="bb-d4e17170-d1e289">Notandum super hoc quod dicit, quod solemnis poenitentia fit extra ecclesiam , ubi
            quatuor sunt notanda : primo, qualis sit sive quae sit eius forma ; et dicendum quod
            poenitentia solemnis est poenitentia addens super publicam, quia non tantum est in
            manifesto, sed quia fit cum solemnitate quadam. In capite enim Quadragesimae eicitur
            poenitens extra ecclesiam nec admittitur usque ad diem Coenae, et tunc etiam non
            communicat. Eicitur autem a persona authentica, sicut ab episcopo, praesentibus
            sacerdotibus qui noverunt culpam.</p>
          <p xml:id="bb-d4e17170-d1e292">Secundo notanda est ratio huius solemnitatis triplex : una est ad terrorem aliorum,
            alia propter erubescentiam delinquentis et tertia propter significationem eiectionis
            Adae de paradiso. Unde hoc debet cum crebris suspiriis denuntiare episcopus, et ita
            eicitur sicut Adam eiectus fuit de paradiso ; et ideo non est iteranda. Et de hoc
            habetur L distinctione ; capitulo Poenitens et capitulo sequenti, et eadem distinctione,
            capitulo : Si quis post remissionem, paragrapho Potest et aliter.</p>
          <p xml:id="bb-d4e17170-d1e295">Notandum est etiam quod haec poenitentia non imponitur nisi pro gravi et enormi culpa,
            maxime pro culpa quae totam urbem commovit, sicut ibidem dicitur. Nec imponenda est
            sacerdotibus propter reverentiam Ordinis ; potest quidem imponi publica poenitentia pro
            peccato manifesto.</p>
          <p xml:id="bb-d4e17170-d1e298">Quarto notandum quod poenitens non reconciliatur solemniter nisi ab episcopo vel
            sacerdote de mandato episcopi, praesertim in articulo necessitatis. Reconciliari autem,
            potest in octava Paschae, si bene poenituerit, et habere ingressum ecclesiae ; sin
            autem, manebit sic usque ad finem vitae ; et de hoc dicitur <ref xml:id="bb-d4e17170-Rd1e300">Causa XXVI, quaestione
              6</ref>.</p>
        </div>
        <div xml:id="bb-d4e17170-Dd1e305">
          <head xml:id="bb-d4e17170-Hd1e307">Dub. X.</head>
          <p xml:id="bb-d4e17170-d1e310">Item quaeritur de hoc quod dicit, quod hoc in quibusdam Ecclesiis non servatur.
            Videntur enim tales Ecclesiae peccare, cum faciant contra rationem sacramenti et
            significationis solemnis poenitentiae.</p>
          <p xml:id="bb-d4e17170-d1e313">Respondeo : Dicendum quod hoc non est de necessitate poenitentiae, sed solum de bene
            esse ; tamen, ubi sunt gentes durae, haec poenitentia iteratur ex causa, ut duritia
            confringatur multiplici confusione, quae unica non confringebatur ; et vix talibus
            posset imponi poenitentia occulta ita diuturna. quod susciperent vel servarent : ideo
            talis poenitentia iteratur ex causa.</p>
        </div>
        <div xml:id="bb-d4e17170-Dd1e318">
          <head xml:id="bb-d4e17170-Hd1e320">Dub. XI.</head>
          <p xml:id="bb-d4e17170-d1e323">Item quaeritur de hoc quod dicit : Quod vero poenitentia non semel tantum agatur, sed
            frequenter iteretur. Videtur enim male dicere, quia super illud Amos 1, 3 : Super tribus
            sceleribus Damasci et super quatuor non convertam eum, Glossa <name ref="#Jerome">Hieronymi:</name> Quarto eadem peccata committenti nec poenitentiam nec indulgentiam
            se daturum denuntiat. Ergo non videtur quod frequenter, sed tantum ter. Respondeo :
            Dicendum quod <name ref="#Jerome">Hieronymus</name> intelligit quod primum peccatum sit
            consentire in corde, secundum est facere in opere, tertium est vertere in consuetudinem,
            quartum est finaliter non poenitere ; et de hoc nec poenitentiam.dat nec veniam, quia
            post mortem non est locus poenitentiae. Ab aliis tribus liberat et dat poenitentiam et
            veniam simul, sicut probatur et innuitur in resuscitatione trium mortuorum, quorum unum
            suscitavit in domo, alium in porta et tertium in sepulcro.</p>
        </div>
        <div xml:id="bb-d4e17170-Dd1e333">
          <head xml:id="bb-d4e17170-Hd1e335">Dub. XII.</head>
          <p xml:id="bb-d4e17170-d1e338">Item quaeritur de hoc quod dicit Chrysostomus : Etiam si ad summum quis perveniat
            malorum. Videtur enim male dicere, quia nullus est ita malus quin adhuc possit peccare :
            ergo nullus est ita malus quin adhuc possit fieri deterior. Item, in Psalmo [73, 23]
            dicitur : <quote xml:id="bb-d4e17170-Qd1e340" source="http://scta.info/resource/ps73_23">Superbia eorum qui te oderunt ascendit semper</quote>.
            Ergo , si semper crescit, nunquam est status quantum ad actum.</p>
          <p xml:id="bb-d4e17170-d1e344">Respondeo : Dicendum quod hoc potest intelligi secundum actum, ut ita sit malus quod
            nullus peior ; non intelligitur secundum potentiam. Vel dicatur quod hoc intelligitur
            secundum genus peccati, quod, si aliquis peccet enormissimo peccato, adhuc Deus paratus
            est parcere, dum est in via ; et hoc vocat summum malorum : quia est malum contra
            gratiam divinam, ut fornicatio ; et est malum contra gratiam et rationem, ut periurium ;
            et est malum contra gratiam, rationem et naturam, ut sodomia, et illud est pessimum, vel
            si quod aliud genus peccati sit peius, ut blasphemia in Deum sive spiritus
            blasphemiae.</p>
        </div>
        <div xml:id="bb-d4e17170-Dd1e348">
          <head xml:id="bb-d4e17170-Hd1e350">Dub. XIII.</head>
          <p xml:id="bb-d4e17170-d1e353">Item quaeritur de hoc quod dicit <name ref="#Augustine">Augustinus</name>, quod David
            deliquit in populi enumeratione. Videtur illud verbum <name ref="#Augustine">Augustini</name> falsum, quia Moyses numeravit populum, <ref xml:id="bb-d4e17170-Rd1e361" ana="#num26_2">Numerorum
              26, 2</ref>, et similiter <ref xml:id="bb-d4e17170-Rd1e364" ana="#Ireg11_8">Saul, I Regum 11, 8</ref> ; et tamen
            neuter peccavit : ergo pari ratione nec David. Item, David peccavit : ergo non debuit
            populus puniri, sed potius ipse qui peccaverat.</p>
          <p xml:id="bb-d4e17170-d1e368">Respondeo : Ad primum dicendum quod Moyses numeravit mandata Domini, et Saul propter
            expeditionem ad pugnam ; sed David propter superbiam ; volebat enim gloriari in
            multitudine populi numerosa.</p>
          <p xml:id="bb-d4e17170-d1e371">Quod quaeritur : quare punitus est populus ? respondetur : propter connexionem populi
            ad principem, propter quam etiam puniti sunt filii Israel in peccato Achor, Iosue 7, 1.
            Vel potest dici, et melius, quod Dominus punivit principem in populo, ut in eodem
            puniretur in quo gloriabatur, sicut aliquis punitur in sua possessione. Aestimant tamen
            aliqui quod iusto Dei iudicio permissum sit hoc, ut illi punirentur qui adhaeserant
            Absalon. Figura tamen et instructio in hoc magna fuit, ut ostendatur quantum malus
            praelatus et eius peccatum obest subditis et quantum eius oratio prodest in ipsius
            poenitentia et sanctitate.</p>
        </div>
      </div>
    </body>
  </text>
</TEI>