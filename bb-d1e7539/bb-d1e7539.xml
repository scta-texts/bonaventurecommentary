<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 7, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 7, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e7539">
        <head xml:id="bb-d1e7539-Hd1e119">III, D. 7, A. 2, Q. 2</head>
        <head xml:id="bb-d1e7539-Hd1e122" type="question-title">Utrum haec sit vera Filius Dei praedestinatus est esse homo.</head>
        <p xml:id="bb-d1e7539-d1e125">Secundo quaeritur de hac : Filius Dei est praedestinatus esse homo.</p>
        <div xml:id="bb-d1e7550" type="rationes-principales">
          <head xml:id="bb-d1e7539-Hd1e130">Rationes principales</head>
          <p xml:id="bb-d1e7539-d1e133">Et quod sit vera, videtur. Primo, per <name ref="#Lombard">Magistrum</name> in littera, qui dicit eam secundum
      quamlibet trium opinionum esse concedendam.</p>
          <p xml:id="bb-d1e7539-d1e139">Item, hoc ipsum videtur ratione. Tantum repugnat vel amplius Filio Dei fieri, quantum
      praedestinari ; sed haec conceditur Filius Dei est factus homo : ergo et haec Filius Dei est
      praedestinatus esse homo.</p>
          <p xml:id="bb-d1e7539-d1e142">Item, prophetia illa qua dicitur, Isaiae 7, 14 : <quote xml:id="bb-d1e7539-Qd1e144" ana="#is7_14">Ecce Virgo
       concipiet</quote>, dicitur esse prophetia praedestinationis. Ergo quod Verbum caro fieret,
      sicut ex tempore fuit prophetatum et impletum, ita et ab aeterno praedestinatum : ergo sicut
      ex tempore factus est homo, ita et ab aeterno praedestinatus est esse homo.</p>
          <p xml:id="bb-d1e7539-d1e148">Item, Filius Dei est homo aut per gratiam aut per naturam. Non per naturam : ergo per
      gratiam ; sed omnis gratia, quaecumque datur alicui ex tempore, praeordinata fuit et
      praeparata ab aeterno ; sed hoc non est aliud quam praedestinari : ergo videtur quod haec
      Filius Dei est praedestinatus esse homo est concedenda.</p>
          <p xml:id="bb-d1e7539-d1e152">Sed contra : Praedestinatio est respectu gratiae et gloriae, non respectu naturae ; sed
      esse hominem dicit praedicatum naturale, non donum gratuitum : ergo respectu illius nullus
      debet dici praedestinatus.</p>
          <p xml:id="bb-d1e7539-d1e155">Item, necessario sequitur iste praedestinatus est habere gratiam et gloriam, ergo est
      praedestinatus. Ergo similiter sequitur Filius Dei est praedestinatus esse homo, ergo est
      praedestinatus ; sed haec est neganda Filius Dei est praedestinatus, sicut ostensum est
      supra : ergo etc.</p>
          <p xml:id="bb-d1e7539-d1e158">Item, praedestinatio dicit antecessionem, non solum respectu termini, sed etiam respectu
      praedestinati ; sed, quamvis divina praevisio praecesserit humanam naturam, non tamen
      praecessit divinam personam : igitur, sive dicatur absolute sive respectu humanae naturae,
      negandum est Filium Dei praedestinatum esse : ergo falsa est praedicta locutio, scilicet
      Filius Dei praedestinatus est esse homo</p>
          <p xml:id="bb-d1e7539-d1e161">Item, quicumque praedestinatur, ad aliquod donum gratuitum praeparatur ; sed Filius Dei cum
      factus est homo, nulla fuit facta gratia illi personae Filii Dei, sed solummodo generi
      humano : ergo videtur quod nullo modo Filio Dei competat ista praedestinatio.</p>
        </div>
        <div xml:id="bb-d1e7587">
          <head xml:id="bb-d1e7539-Hd1e167">Conclusio</head>
          <head xml:id="bb-d1e7539-Hd1e170" type="question-title">Locutio: Filius Dei praedestinatus est esse homo, admitti potest,
      licet in uno sensu falsa sit.</head>
          <p xml:id="bb-d1e7539-d1e173">Respondeo : Dicendum quod, cum hoc participium <mentioned> praedestinatus </mentioned>
      dicat antecessionem, tripliciter potest eam importare vel respectu subiecti vel respectu
      praedicati vel respectu totius copulati. Si autem importet antecessionem respectu subiecti,
      tunc est sensus Filius Dei est praedestinatus esse homo, id est, Filius Dei ante praevisus
      est esse homo quam esset Filius Dei ; et hoc modo falsa est praedicta locutio. Si autem
      importet antecessionem respectu praedicati, tunc est sensus Filius Dei praevisus est esse
      homo, id est, cognitus vel praevisus fuit esse homo, non antequam Filius Dei esset, sed
      antequam esset homo. Si autem importet antecessionem respectu totius dicti, tunc est sensus
      Filius Dei est praedestinatus esse homo, id est, praedestinatum est ut Filius Dei sit
      homo.</p>
          <p xml:id="bb-d1e7539-d1e179">Sic igitur potest esse triplex sensus praedictae locutionis ; et unus quidem falsus est,
      duo autem sequentes sunt veri ; et quantum ad istos duos sensus subsequentes recipitur
      praedicta locutio ab omnibus opinionibus, ut <name ref="#Lombard">Magister</name> dicit in littera. Et ideo secundum
      hunc sensum concedendum est ipsam esse veram.</p>
        </div>
        <div xml:id="bb-d1e7609">
          <head xml:id="bb-d1e7539-Hd1e189">Ad rationes</head>
          <p xml:id="bb-d1e7539-d1e192">Ad illud vero quod primo obicitur in contrarium, quod praedestinatio est respectu gloriae
      et gratiae, non respectu naturae, dicendum quod, cum vocabulum praedestinationis per se
      profertur, claudit in se intellectum gratiae et gloriae, ut puta cum dicitur aliquis esse
      simpliciter praedestinatus. Cum autem additur ei determinatio exterior, solum retinet
      intellectum principalis significati,videlicet praeordinationis sive praevisionis. Unde cum
      dicitur <mentioned> iste est praedestinatus habere gratiam et gloriam </mentioned>,
       <mentioned> praedestinatus </mentioned> tantum valet ibi quantum praevisus. Et est simile,
      cum dicitur : cede ; per se tantum valet quantum : locum da ; sed cum dicitur : cede locum,
       <mentioned> cede </mentioned> habet solum intellectum alterius. Et ideo cum dicitur
       <mentioned> Filius Dei praedestinatus est esse homo </mentioned>, praedestinatus solum
      importat praevisionem vel ordinationem ; et ideo importat solum generalem significationem.
      Posset tamen dici quod etsi <mentioned> esse hominem </mentioned> de Filio Dei praedicet
      esse naturale, concernit tamen gratiam unionis ; et ideo tale praedicatum non exit extra
      rationem praedestinationis. </p>
          <p xml:id="bb-d1e7539-d1e210">Ad illud quod obicitur, quodsi est praedestinatus esse homo, quod est praedestinatus,
      dicendum quod non sequitur, quia, cum praedestinatus ponitur inter subiectum et praedicatum,
      potest dicere antecessionem tam respectu unius quam respectu alterius ; sed cum per se
      praedicatur, dicit antecessionem respectu subiecti. Et ideo non sequitur : est
      praedestinatus esse homo, ergo est praedestinatus ; sicut non sequitur : Filius Dei est
      praedestinatus secundum quod homo, ergo est praedestinatus. Nec est simile de aliis qui
      praedestinantur ad gratiam et gloriam, quia in eis praedestinatio non tantummodo dicit
      antecessionem respectu eius ad quod praedestinantur, sed etiam respectu eorum qui
      praedestinantur ; non sic autem est in proposito.</p>
          <p xml:id="bb-d1e7539-d1e213">Ad illud autem quod tertio obicitur, quod praedestinatio dicit antecessionem respectu
      praedestinati, dicendum quod verum est quando simpliciter et per se de aliquo dicitur ; sed
      quando in comparatione dicitur ad praedicatum aliquod, tunc potest dicere antecessionem
      respectu illius praedicati. Et hoc modo dicit in proposito ; et ideo non cogit illa
      obiectio.</p>
          <p xml:id="bb-d1e7539-d1e216">Ad illud quod ultimo obicitur, quod quicumque praedestinatus est ei fit aliqua gratia,
      dicendum quod praedestinatio respectu eius importat gratiae collationem respectu cuius
      importat antecessionem. Cum autem dicitur <mentioned> Filius Dei praedestinatus est esse
       homo </mentioned>, non conceditur secundum quod praedestinatio importat antecessionem
      respectu subiecti, sed solum secundum quod importat respectu praedicati. Et ideo non notatur
      quod aliqua gratia fiat ipsi Filio Dei, sed filio hominis ; et hoc quidem verum est, et ideo
      illa obiectio et ceterae praecedentes non currunt nisi secundum illum sensum secundum quem
      praedicta locutio non recipitur.</p>
        </div>
      </div>
    </body>
  </text>
</TEI>