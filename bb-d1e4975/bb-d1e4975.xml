<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 5, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 5, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e4975">
        <head xml:id="bb-d1e4975-Hd1e119">III, D. 5, A. 1, Q. 1</head>
        <head xml:id="bb-d1e4975-Hd1e122" type="question-title">Utrum assumere sit actus conveniens divinae naturae.</head>
        <p xml:id="bb-d1e4975-d1e125">Circa primum sic proceditur et quaeritur, utrum assumere sit actus conveniens divinae
    naturae.</p>
        <div xml:id="bb-d1e4975-Dd1e128" type="rationes-principales">
          <head xml:id="bb-d1e4975-Hd1e130">Rationes principales</head>
          <p xml:id="bb-d1e4975-d1e133">Et quod sic, videtur. Auctoritate <name ref="#Augustine">Augustini</name>, in libro De fide ad Petrum : <quote xml:id="bb-d1e4975-Qd1e138">Illa
       natura, quae semper genita manet apud Patrem, naturam nostram sine peccato
       suscepit</quote>. Sed suscipere et assumere idem est : ergo natura Dei naturam nostram
      suscepit.</p>
          <p xml:id="bb-d1e4975-d1e142">Item, expressius in libro De Trinitate : <quote xml:id="bb-d1e4975-Qd1e144" source="http://scta.info/resource/adt-l1">Forma Dei accepit formam servi</quote>. Sed forma Dei non est aliud quam natura Dei :
      ergo, si forma formam accepit, natura naturam assumsit.</p>
          <p xml:id="bb-d1e4975-d1e148">Item, ratione videtur. Haec est vera et propria natura divina unita est humanae ; aut ergo
      in illa unione se habet ut agens aut ut patiens. Constat quod non ut patiens : ergo se habet
      ut agens. Sed in ipsa unione agere nihil aliud est quam ipsam naturam assumere : ergo
      videtur quod assumere conveniat divinae naturae.</p>
          <p xml:id="bb-d1e4975-d1e151">Item, natura divina et humana uniuntur in unitate personae ; sed ex illa unione vere et
      proprie dicitur humana natura esse assumta : ergo pari ratione divina natura vel debet dici
      ex illa unione assumens vel assumta. Sed non assumitur : ergo illius est assumere.</p>
          <p xml:id="bb-d1e4975-d1e155">Sed contra. est auctoritas Concilii Toletani, quam <ref xml:id="bb-d1e4975-Rd1e157" target="http://scta.info/resource/pl-l3d5c1-d1e170">
              <name ref="#Lombard">Magister</name> ponit in littera</ref> :
       <quote xml:id="bb-d1e4975-Qd1e163">Cum tota Trinitas operata sit formationem suscepti hominis, solus tamen Filius
       suscepit hominem in unitate personae, non in unitate naturae</quote>. Ergo, si hoc soli
      Filio convenit, non videtur quod conveniat divinae naturae.</p>
          <p xml:id="bb-d1e4975-d1e167">Item, <name ref="#Anselm">Anselmus</name> : Pater et Filius et Spiritus Sanctus nullo modo differunt in natura. Ergo
      quod convenit divinae naturae convenit Patri et Filio et Spiritui Sancto ; sed assumtio
      humanae naturae nullo modo convenit Patri vel Spiritui Sancto : ergo nullo modo videtur
      divinae naturae competere.</p>
          <p xml:id="bb-d1e4975-d1e173">Item, divina natura est quoddam simplicissimum ; sed simplicissimum, cum unitur, totaliter
      unitur : ergo, si divina natura unitur humanae et eam assumit, videtur quod hoc conveniat
      cuilibet personae.</p>
          <p xml:id="bb-d1e4975-d1e176">Item, si aliquod unum, in quo plura uniuntur, unitur alicui, necesse est per consequens et
      illa uniri, sicut patet. Nam si punctus, cui uniuntur multae lineae, alicui coniungitur,
      necesse est et illas lineas uniri ; si etiam anima, cui uniuntur potentiae, unitur alicui,
      necesse est et eidem potentias uniri. Ergo, si divinae personae magis uniuntur in natura
      quam linea in puncto vel potentiae in anima ; si assumere convenit divinae naurae, necese
      est quod conveniat cuilibet personae ; sed constat quod non convenit cuilibet personae :
      ergo nec naturae.</p>
          <p xml:id="bb-d1e4975-d1e179">Item, haec simpliciter est falsa et nullo modo conceditur divina essentia generat vel
      natura, quoniam ille actus est actus propdus conveniens uni soli personae. Ergo, si assumere
      est actus conveniens uni soli personae, utpote personae Filii, videtur quod haec sit neganda
      tamquam falsa divina natura assumit humanam.</p>
          <p xml:id="bb-d1e4975-d1e182">Item, regula est, et habita fuit in primo libro, quod essentia non supponit personam nec e
      converso. Ergo divina essentia vel natura non potest pro persona locutionem reddere veram
      nec pro alio ; hoc constat, quia soli Filio convenit assumere : Ergo videtur siinpliciter
      esse neganda praedicta locutio.</p>
        </div>
        <div xml:id="bb-d1e4975-Dd1e186">
          <head xml:id="bb-d1e4975-Hd1e188">Conclusio</head>
          <head xml:id="bb-d1e4975-Hd1e191" type="question-title">Terminus assumere non convenire potest divinae naturae, nisi
      quatenus tantum dicit respectum ad relationem unionis, quae est in una persona, non autem in
      ipsa natura</head>
          <p xml:id="bb-d1e4975-d1e194">Respondeo : Ad praedictorum intelligentiam est notandum quod tam per verbum uniendi quam
      per verbum assumendi importatur unio divinae naturae ad humanam, differenter tamen quantum
      ad modum significandi, quia verbum uniendi dicitur ab unione, quae magis importat relationem
      quam actionem ; verbum autem assumendi dicitur ab assumtione, quae principalius importat
      actionem. Unde, quamvis concedatur quod divina natura uniat sibi humanam et eidem etiam
      uniatur, nullo modo tamen conceditur quod divina natura. assumatur. Alia etiam est
      differentia, quia unire, quantum est de se, non dicit terminum relationis vel actionis
      determinate ; potest enim aliquis aliquid unire sibi et alii. Assumere autem importat
      terminum intrinsecum tam actionis quam relationis ; assumere enim hoc est ad se sumere.</p>
          <p xml:id="bb-d1e4975-d1e197">Cum igitur vocabulum assumendi importet simul relationem et actionem, terminus ille,
      interius intellectus, potest referri ad utrumque vel ad alterum tantum, videlicet ad
      relationem. Si ad utrumque referatur, cum actio illa terminetur ad unitatem aliquam, tunc
      assumere dictum de aliquo, significat non solum unionem, sed etiam illam unionem terminari
      ad unitatem assumentis. Et quoniam illa unio non terminatur ad unitatem naturae, sed potius
      ad unitatem personae, ideo secundum istum intellectum assumere non convenit divinae naturae.
      Divina enim natura non assumsit humanam in unitatem naturae ; et ideo isto modo non
      conceditur quod eam assumserit divina natura, hoc est ad se sive ad propriam unitatem
      sumserit. Si autem terminus ille habeat respectum ad relationem unionis, tunc conceditur
      quod divina natura humanam assumserit, hoc est sibi unierit. Univit enim sibi humanam
      naturam, quamvis non in se ipsa, sed in una persona. Et isto modo procedunt rationes et
      auctoritates quae ad hoc inducuntur, et ideo sunt concedendae.</p>
        </div>
        <div xml:id="bb-d1e4975-Dd1e202">
          <head xml:id="bb-d1e4975-Hd1e204">Ad rationes</head>
          <p xml:id="bb-d1e4975-d1e207">Ad illud vero quod obicitur, quod solus Filius suscepit humanam naturam, dicendum quod
      solum non excludit ibi naturam, quae est in persona et praedicatur de persona, sed excludit
      alias duas personas, scilicet Patrem et Spiritum Sanctum. Praeterea, auctoritas illa non
      dicit simpliciter quod solus Filius susceperit, sed quod solus Filius suscepit in unitatem
      propriam ; et tunc non est instantia de natura, quia, ut dictum est, natura divina non
      suscepit humanam in unitatem naturae, sed in unitatem personae.</p>
          <p xml:id="bb-d1e4975-d1e210">Ad illud quod obicitur, quod Pater et Filius et Spiritus Sanctus nullo modo differunt in
      natura, dicendum quod ista duplex est. Uno modo potest intelligi sic : Pater et Filius et
      Spiritus Sanctus nullo modo differunt in natura, id est, Pater et Filius et Spiritus
      Sanctus, habentes unam naturam, nullo modo differunt ; et hoc est falsum, quia Pater et
      Filius personaliter differunt et habent proprietates distinctas. Alio modo potest intelligi
      ut sit sensus : Pater et Filius non differunt in natura, id est, non differunt diversitate
      naturae ; nihilominus tamen differunt a se invicem re, et ab ipsa : essentia vel natura
      differunt ratione vel attributione. Aliquid enim attribuitur personae quod non naturae et e
      conversa. Et ideo, sicut non sequitur divina natura est in tribus personis : ergo persona
      Patris est in tribus personis una sic non sequitur divina natura unit sibi vel assumit
      humanam :ergo persona Patris assumit, immo est ibi sophisma accidentis, vel locus
      sophisticus accidentis.</p>
          <p xml:id="bb-d1e4975-d1e213">Ad illud quod obicitur de divina natura, quod est quid simplicissimum, dicendum quod,
      quamvis sit simplicissimum in forma, habet tamen distinctionem in hypostasibus sive in
      personis. Cum ergo intelligimus aliquid uniri alicui, hoc possumus intelligere aut quantum
      ad unionem secundum formam aut quantum ad unionem secundum suppositum. Dico ergo quodsi
      divina natura uniretur alicui secundum formam, quod necessario tota uniretur, hoc est in
      qualibet persona, cum simplicissimum sit. Sed quia unio ista vel assumtio non est quantum ad
      unionem in forma, sed quantum ad unionem in persona et supposito, ideo non sequitur quod,
      quamvis sit simplicissima, quod tota sit unita, secundum quod totum distribuit pro personis.
      Unde non valet processus ille quo proceditur a simplicitate naturae ad personarum
      pluralitatem.</p>
          <p xml:id="bb-d1e4975-d1e216">Ad illud quod obicitur, quod natura est illud in quo personae uniuntur : ergo, ipsa unita,
      tres personae uniuntur, et, ipsa assumente, assumunt, dicendum quod non sequitur. Quando
      enim dicitur quod ad unionem eius in quo alia uniuntur sequitur unio illorum, hoc verum est,
      quando uniuntur secundum illud et in eo in quo alia uniuntur in eo, sicut est in puncto, in
      quo lineae uniuntur tamquam in termino et ipse punctus ut terminus potest alii uniri ;
      similiter et in anima et in suis potentiis. Non sic autem est in proposito, quia illae
      personae uniuntur in natura quantum ad unitatem naturalem sive essentialem ; sed divina
      natura non unitur humanae in unam essentiam, sed unitur in unitate hypostasis, in qua quidem
      hypostasis unitate aliae personae magis distinguuntur quam conveniant.</p>
          <p xml:id="bb-d1e4975-d1e220">Et huius exemplum haberi potest in aeternis rationibus, secundum quas Deus producit, quae
      quidem omnes unum sunt in essentia Dei et substantia ; non tamen sequitur quodsi Deus facit
      aliquid secundum rationem unam, quod secundum illam et eamdem faciat omnia alia. Unde idem
      sunt idea hominis et idea asini in divina substantia ; cum tamen divina substantia facit
      asinum, non facit illt.im secundum ideam hominis, sed secundum ideam asini. Aliud etiam
      exemplum ponit <name ref="#Anselm">Anselmus</name> in fonte, rivo et lacu, qui sunt unius naturae et unus fluit ab
      alio. Unde Nilus dicitur fons et dicitur rivus et dicitur lacus ; et unus est Nilus et una
      est aqua et unius naturae, quamvis non sit unus fons et unus rivus et unus lacus. Et
      contingit Nilum infistulari, ut rivus est, nonut fons neque ut lacus ; et hoc est, quia,
      quamvis eadem aqua primo sit in fonte, postea in rivo ; postea in lacu, diversum tamen habet
      modum essendi. In ideis autem est multitudo respectu connotatorum. Et haec duo in divinis
      personis ponuntur, videlicet pluralitas respectuum et distinctio modorum essendi ab alio et
      non ab alio. Et sic patet quod non sequitur divina natura assumsit, ergo quaelibet persona
      assumsit propter relationem intrinsecam.</p>
          <p xml:id="bb-d1e4975-d1e226">Ad illud quod obicitur, quod nullo modo conceditur <mentioned> essentia generat
      </mentioned>, quia illud est proprium personae, dicendum quod non est simile, quia generare
      importat distinctionem, quae nullatenus convenit naturae ; assumere vero dicit actionem et
      relationem, qua convenit divinae naturae secundum unum intellectum, ut prius visum est.</p>
          <p xml:id="bb-d1e4975-d1e232">Ad illud quod obicitur, quod natura non supponit pro persona, dicendum quod verum est. Et
      quod dicitur <mentioned> natura divina assumsit humanam </mentioned>, iste terminus
       <mentioned> natura </mentioned> non reddit locutionem veram pro persona, sed magis stat
      ibi natura pro se ipsa. Ipsi enim naturae convenit assumtionem facere et convenit uniri
      humanae naturae ; et haec duo importat verbum <mentioned> assumendi </mentioned> secundum
      unam sui acceptionem.</p>
        </div>
      </div>
    </body>
  </text>
</TEI>