<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 6, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 6, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e6130">
        <head xml:id="bb-d1e6130-Hd1e119">III, D. 6, A. 1, Q. 1</head>
        <head xml:id="bb-d1e6130-Hd1e122" type="question-title">Utrum Christus sit duo</head>
        <p xml:id="bb-d1e6130-d1e125">Circa primum sic proceditur et quaeritur, utrum Christus sit duo.</p>
        <div xml:id="bb-d1e6130-Dd1e128" type="rationes-principales">
          <head xml:id="bb-d1e6130-Hd1e130">Rationes principales</head>
          <p xml:id="bb-d1e6130-d1e133">Et quod sic videtur. <name ref="#Augustine">Augustinus</name>, Ad Felicianum : <quote xml:id="bb-d1e6130-Qd1e138">Aliud est Filius Dei, aliud Filius
       hominis</quote>. Sed quod est aliud et aliud est duo : ergo etc.</p>
          <p xml:id="bb-d1e6130-d1e142">Item, Hilarius, in libro IX De Trinitate : <quote xml:id="bb-d1e6130-Qd1e144" source="http://scta.info/resource/adt-l9">Christus, homo Iesus, quamvis sit aliud
       de Patre, aliud de Matre, non tamen alius</quote>. Sed quod est aliud et aliud est duo :
      ergo etc.</p>
          <p xml:id="bb-d1e6130-d1e148">Item, Christus, secundum quod Deus, est unum unitate increata ; secundum quod homo, est
      unum unitate creata. Si ergo unitas create et increata est alia et alia, ergo Christus est
      duo.</p>
          <p xml:id="bb-d1e6130-d1e151">Item, differentia essentialis dat esse ; ergo diversae differentiae essentiales dant
      diversa esse ; sed in Christo est differentia essentialis naturae humanae, scilicet
      rationale, quae essentialiter differt a natura divina : ergo necesse est Christum habere
      diversa esse. Sed quae habent diversa esse sunt duo : ergo videtur quod Christus sit
      duo.</p>
          <p xml:id="bb-d1e6130-d1e155">Item, una natura in pluribus personis facit illas personas esse unum, sicut Pater et Filius
      et Spiritus Sanctus in Trinitate unum sunt. Ergo pari ratione plures naturae in una persona
      facient illam personam esse duo ; sed Christus est una persona in duabus naturis : ergo
      Christus est duo.</p>
          <p xml:id="bb-d1e6130-d1e158">6. Item, propter unionem est communicatio idiomatum ; sed non est communicatio eiusdem ad
      se : ergo necesse est inter ea quibus idiomata communicantur esse differentiam. Sed non est
      communicatio idiomatum quantum ad naturas, sed quantum ad supposita naturarum quae dicuntur
      de Christo et quorum unum dicitur de altero. Si ergo illud, de quo praedicantur duo diversa,
      est duo, videtur quod Christus sit duo, cum in eo sit idiomatum communicatio.</p>
          <p xml:id="bb-d1e6130-d1e161">Item, Christus, secundum quod Deus, est aliquid quod est Pater ; secundum quod homo, est
      aliquid quod non est Pater. Ergo est aliquid et aliquid : ergo videtur quod necesse sit
      ponere Christum esse duo.</p>
          <p xml:id="bb-d1e6130-d1e164">Sed contra : <name ref="#JohnDamascenus">Damascenus</name>, in libro III : <quote xml:id="bb-d1e6130-Qd1e169" source="http://scta.info/resource/jddfo-l3c6">Divina natura humanam sibi univit in unam
       suarum hypostasum</quote>. Ergo, si hypostasis nominat ipsum suppositum, unum est
      suppositum in Christo ; sed illud, in quo est unum suppositum, unum est, non duo : ergo
      etc.</p>
          <p xml:id="bb-d1e6130-d1e173">Item, Hilarius, De Trinitate, IX : <quote xml:id="bb-d1e6130-Qd1e175" source="http://scta.info/resource/adt-l9">Cum non sit aliud Filius Dei, aliud Filius
       hominis, requiro quis sit clarificatus</quote>. Ergo Christus non est aliud et aliud ; nec
      alius et alius, et hoc constat : ergo non est duo, sed unum.</p>
          <p xml:id="bb-d1e6130-d1e179">Item, <quote xml:id="bb-d1e6130-Qd1e181">omne quod est, ut dicit Boethius, ideo est, quia unum est</quote>. Sed
      Christus est : ergo necesse est Christum esse unum et unum simpliciter et in actu : igitur
      est indivisum ; et quod est indivisum non est duo : ergo Christus non est duo.</p>
          <p xml:id="bb-d1e6130-d1e186">Item, sicut divisio dicit ordinem ad multitudinem, sic unio dicit ordinem ad unitatem. Si
      ergo in incarnatione non fuit divisio, sed magis unio, videtur quod esse multa sive duo
      nullatenus conveniat Christo.</p>
          <p xml:id="bb-d1e6130-d1e189">Item, si Christus est duo, quaero : quid duo ? Aut duae naturae aut duae personae. Neutrum
      horum est dare : naturae duae non, quia natura humana non praedicatur de Christo ; duae
      personae non, quia, sicut supra ostensum fuit et inferius ostendetur, in Christo non est
      nisi una persona. Ergo etc.</p>
          <p xml:id="bb-d1e6130-d1e192">Item, si aliqua duo differunt essentialiter in suppositis, impossibile est unum praedicari
      de altero ; sed Deus et homo essentialiter differunt : ergo, si in Christo habent
      differentiam suppositorum, ergo non praedicantur de se mutuo : ergo nec Deus est homo nec
      homo Deus, quod est communiter contra omnes Sanctos.</p>
          <p xml:id="bb-d1e6130-d1e195">Item <quote xml:id="bb-d1e6130-Qd1e197">individuum constat ex proprietatibus, quarum collectionem impossibile est in
       altero reperiri</quote> ; sed quidquid dicitur de Filio Dei, dicitur de Filio hominis et e
      converso : ergo Filius Dei et Filius hominis in Christo non differunt numero, sicut
      individua duo. Ergo Christus non potest dici duo individua sive supposita nec potest dici
      duae naturae : ergo nullatenus videtur quod debeat dici duo.</p>
        </div>
        <div xml:id="bb-d1e6130-Dd1e202">
          <head xml:id="bb-d1e6130-Hd1e204">Conclusio</head>
          <head xml:id="bb-d1e6130-Hd1e207" type="question-title">Christus non debet dici duo, sed unum</head>
          <p xml:id="bb-d1e6130-d1e210">Respondeo : Dicendum quod, cum quaeritur, utrum Christus sit duo, hoc tripliciter potest
      intelligi. Uno modo, ut dicatur Christus esse duae naturae ; et hoc modo nullus posuit nec
      intellexit Christum esse duo, pro eo quod humana natura non praedicatur de Christo. Alio
      modo potest intelligi quod Christus sit duo, videlicet duae personae ; et hoc modo fuit
      haereticum. et contra Symbolum. Dicit enim Athanasius : Non duo tamen, sed unus est
      Christus. Tertio modo potest intelligi quod Christus sit duo medio modo, non quia Christus
      sit duae naturae vel duae personae, sed quia sit duo supposita vel duae res naturae, quae
      tenent quasi medium inter dualitatem naturae et dualitatem personae. Et iste modus dicendi
      pertinuit ad primam opinionem nec est haereticus, sed multam habuit probabilitatem. Cum enim
      diversis naturis diversae respondeant res naturae et diversis substantiis diversa
      respondeant supposita, ideo dicere voluerunt Christum, qui est Deus ratione divinae naturae
      et homo ratione humanae, esse duas res naturae, quarum tamen una praedicatur de altera
      propter unitatem personae.</p>
          <p xml:id="bb-d1e6130-d1e213">Sed, licet haec positio habeat aliquid probabilitatis, aliquid tamen dicit adeo improbabile
      quod paucos aut nullos habet defensores. Planum enim est quod illa, quorum unum de altero
      praedicatur, invicem non numerantur, quamvis formaliter distinguantur ; utpote si dicatur
      Petrus est musicus, musicus et Petrus non sunt duo, quamvis inter Petrum et musicam suam sit
      distinctio. Si ergo haec opinio dicit quod Deus est homo et homo est Deus, non potest
      sustineri quod sint duo in Christo secundum quod dicuntur concretive ad suppositum. Et ideo
      concedendum est istam opinionem esse falsam et huius opinionis auctores deceptos fuisse.</p>
          <p xml:id="bb-d1e6130-d1e216">Ratio autem huius deceptionis venit ex hoc quod non distinxerunt inter suppositum, secundum
      quod suppositum dicitur quod subicitur generi, et suppositum, quod dicitur illud in quo
      substantificatur totum esse rei, cum tamen magna sit differentia. Si enim dicatur suppositum
      quod subicitur generi, corpus et color diversa habent supposita, quia diversas habent
      differentias. Si autem dicatur suppositum secundum quod in eo substantificatur totum esse
      rei, sic corpus et color unum possunt habere suppositum, quia una est substantia et unum
      individuum in quo salvatur natura corporalitatis et natura coloris. Res autem non numeratur
      secundum supposita in subiciendo et praedicando, sed secundum numerum suppositorum in
      essendo et substantificando. Quoniam igitur natura humana in Christo substantificatur in
      divina persona, hinc est quod unum est ibi suppositum, secundum quod attenditur numeratio
      rei quantum ad esse in actu. Et ideo Christus non debet dici duo, sed unum. Et concedendae
      sunt rationes quae hoc ostendunt.</p>
        </div>
        <div xml:id="bb-d1e6130-Dd1e221">
          <head xml:id="bb-d1e6130-Hd1e223">Ad rationes</head>
          <p xml:id="bb-d1e6130-d1e226">1-2. Ad illas ergo duas auctoritates ad contrarium quae obiciuntur, quod Christus est aliud
      et aliud, dicendum quod illae praedicationes sunt impropriae et debent sic exponi Christus
      est aliud et aliud , id est alterius et alterius naturae. Et ex hoc non sequitur quod
      Christus sit duo, sed solum quod in Christo sint plura. Locutio enim impropria non est
      extendenda.</p>
          <p xml:id="bb-d1e6130-d1e229">Ad illud quod obicitur, quod Christus est unum secundum quod est Deus, unitate increata, et
      unum secundum quod homo, unitate creata, dicendum quod magis proprie dicitur unus quam
      dicatur esse unum. In Christo enim est una sola persona, quamvis non sit una sola natura.
      Nihilominus tamen potest dici <mentioned> unum </mentioned> secundum quod Deus, et
       <mentioned> unum </mentioned> secundum quod homo. Illud tamen <mentioned> unum
      </mentioned> et illud, secundum quod dicuntur de Christo, non ponunt in numerum, quia
      Christus non dicitur unum secundum quod homo abstractive, sed concretive. Quamvis autem
      unitas creata et increata possint dici duo, quia tamen in Christo, secundum quod dicitur,
      concretive dicitur, unitas creata ad suppositum increatum comparatur et de eodem
      praedicatur, ideo non ponit in numerum, ut Cristus possit dici duo, sicut nec <mentioned>
       Petrus </mentioned> et <mentioned> hoc album </mentioned>, eodem demonstrato.</p>
          <p xml:id="bb-d1e6130-d1e247">Ad illud quod obicitur, quod diversae differentiae essentiales dant diversa esse, dicendum
      quod illud verum est quando suppositum illud, ad quod comparantur illae differentiae, non
      praecedit naturaliter quantum ad esse actuale aliquam illarum differentiarum : sicut
       <mentioned> Petrus </mentioned> non est ante istam differentiam <mentioned> rationale
      </mentioned>, et <mentioned> Brunellus </mentioned> ante istam differentiam quae est
      irrationale. Non sic autem est in proposito. Nam Filius Dei, qui est hypostasis, est
      suppositum humanae naturae per unionem et naturaliter praecedit quantum ad esse actuale
      essentialem differentiam hominis. Et ideo illa differentia non dat ei esse simpliciter, sed
      tale esse ; advenit enim hypostasi iam completae in esse, et ideo non potest in eam
      plurificari.</p>
          <p xml:id="bb-d1e6130-d1e259">Ad illud quod obicitur, quod una natura in pluribus personis facit esse unum etc., dicendum
      quod non est simile, quia natura divina sic est in pluribus personis quod de qualibet
      praedicatur, non solum in concretione, sed et in abstractione ; et ideo, cum ipsa sit una,
      necesse est illas tres hypostases esse unum quid. Duae autem naturae ita concurrunt in unam
      personam Christi ut tamen humana natura praedicari non valeat in abstractione, sed magis in
      concretione ad idem suppositum ; et quia hoc modo non numerantur sed uniuntur, ideo non
      potest una persona dici plura, sicut plures personae in divinis dicuntur una natura.</p>
          <p xml:id="bb-d1e6130-d1e263">Ad illud quod obicitur, quod propter unionem est communicatio idiomatum, dicendum quod
      verum est. Si autem quaeratur, quid ibi communicet idiomata, respondendum est quod non
      natura naturae, secundum quod considerantur in abstractione, sed hypostasis divinae naturae
      communicat sibi idiomata, secundum quod est hypostasis in humana natura : non quia ipsa in
      se sit diversa, sed quia diversis naturis, est supposita. Vel certe ipsae naturae, secundum
      quod dicuntur in concretione, possunt sibi ipsis idiomata communicare, ut dicatur Deus est
      homo , et homo est Deus ; et quando intelliguntur sic accipi, dicitur ut res naturae, quae
      quasi medium tenet inter naturam abstractive consideratam et ipsam hypostasim. Et hoc modo
      est ibi recte communicatio idiomatum, quia est ibi diversitas inter res naturae, habito
      respectu ad ipsas naturas ; et est ibi unitas, habito respectu ad ipsam personam. Et si tu
      obicias, quod Christus tunc non debet dici nec unum nec duo, sed medium tenere inter
      dualitatem et unitatem, dicendum quod, quamvis res naturae habeant rationem medii, plus
      tamen quantum ad unitatem se tenent cum ipsa hypostasi. Et ratio huius est duplex. Prima
      videlicet, quia res naturae praedicatur de ipsa natura abstractive considerata, nec e
      converso. Alia ratio est, quia denominatio fit a termino, unio autem ordinatur tamquam ad
      terminum ; et quia in Christo naturae in una hypostasi uniuntur, ideo res naturae in Christo
      non ponunt in numerum, ut propter ipsas Christus dicatur esse duo.</p>
          <p xml:id="bb-d1e6130-d1e266">Ad illud quod obicitur, quod Christus est <mentioned> aliquid </mentioned> quod est Pater,
      dicendum quod, cum dicitur Christus esse aliquid, secundum quod homo, aliquid non dicit
      ipsam naturam abstractam, sed naturae suppositum. Unde, cum dicitur Christus esse homo,
      relatio implicatur intrinsecus. Sicut igitur non valet Christus est essentia quae est Pater,
      et est persona quae non est Pater, ergo est duo, quia essentia non ponit in numerum cum
      persona nec dictum substantialiter cum eo quod dicitur secundum relationem : sic non habet
      vigorem aliquem illatio rationis praedictae. Unde peccatum illius illationis reduci potest
      ad locum sophisticum qui est figura dictionis.</p>
        </div>
      </div>
    </body>
  </text>
</TEI>