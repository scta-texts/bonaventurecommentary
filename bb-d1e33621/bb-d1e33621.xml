<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 35, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 35, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e33621">
        <head xml:id="bb-d1e33621-Hd1e119">III, D. 35, Dubia</head>
        <div xml:id="bb-d1e33621-Dd1e122">
          <head xml:id="bb-d1e33621-Hd1e124">Dub. I.</head>
          <p xml:id="bb-d1e33621-d1e127">In parte ista sunt quaestiones circa litteram. Et primo quaeritur de hoc quod dicit quod
      sapientia est rerum humanarum divinarumque scientia ; quoniam, sicut dicit <name ref="#Aristotle">Philosophus</name>,
      scientiae secantur in res, hoc est, dividuntur secundum diversitatem subiectorum ; sed res
      dininae et humanae, creatae et increatae summ diversitate differunt : ergo nulla scientia,
      nulla sapientia simul potest esse de utrisque. Item, res humanae in comparatione rerum
      divinarum quasi nihil sunt, sicut nec finitum est alimodo comparabile infinito. Ergo sicut
      punctus nihil addit supra lineam, sic cognitio rerum humanarum nihil addit supra cognitionem
      rerum divinarum. Ergo videtur quod cognitio rerum humanarum. non sit de integritate ipsius
      sapientiae : non ergo debet poni in eius definitione.</p>
          <p xml:id="bb-d1e33621-d1e133">Respondeo : Dicendum quod sapientiae nomen, secundum quod accipitur pro cognitione,
      dupliciter consuevit accipi a philosophis, sicut et nomen iustitiae dupliciter accipitur.
      Est enim iustitia specialis et iustitia generalis. lustitia specialis est virtus cardinalis,
      distincta ab aliis ; iustitia vero generalis complectitur generaliter omnes virtutes. Sic et
      sapientia proprie dicta dicitur cognitio causarum altissimarum, sapientia vero communiter
      dicta comprehendit et includit cognitionem omnium. Et hoc modo dicit <name ref="#Aristotle">Philosophus</name> quod
      sapiens de qualibet re, sicut est, inquirit cognoscere rationem ; et hoc modo sapientia
      includit in se diversas scientias et non solum illas quae sunt de creaturis, verum etiam
      illas quae sunt de Creatore et creaturis. Et quoniam nomine hominis potest intelligi omnis
      creatura, cum ipse cum omnibus communicet, sicut dicit Gregorius, hinc est quod definiens
      sapientiam dicit ipsam esse scientiam rerum divinarum et humanarum, id est ceterarum rerum
      creatarum in quibus manifestatur summa sapientia Dei. Et per hoc patet explicatio
      notificationis et dissolutio primae obiectionis.</p>
          <p xml:id="bb-d1e33621-d1e139">Ad illud vero quod obicitur, quod scientia rerum humanarum nihil addit supra cognitionem
      rerum divinarum, dicendum quod, licet res divinae excedant humanas in infinitum, quia illae
      sunt infinitae et istae finitae, cogpitio tamen non excedit cognitionem in infinitum, pro eo
      quod utraque cognitio est finita, sive qua cognoscimus divina sive qua cognoscimus humana.
      Non enim cognocimus divina secundum imam immensitatem ; nec, quamdiu sumus in via,
      attingimus ad conspiciendam ipsam Veritatem in se ; et ideo necesse est eam in suis
      effectibus cognoscere. Et propterea cognitio rerum humanarum magna pars est nostrae
      notitiae, quamdiu sumus in statu viae ; et pro tanto ponitur in definitione sapientiae.</p>
        </div>
        <div xml:id="bb-d1e33621-Dd1e143">
          <head xml:id="bb-d1e33621-Hd1e145">Dub. II.</head>
          <p xml:id="bb-d1e33621-d1e148">Item quaeritur de hoc quod dicit : Huic scientiae illud tantum tribuo, quo fides
      saluberrima gignitur, nutritur, defenditur et roboratur. Videtur enim falsum dicere,
      quoniam, cum dicit fidem generari ex scientia, aut intelligit quantum ad habitum aut quantum
      ad actum. Quantum ad habitum non habet veritatem, quia habitus fidei non generatur ex habitu
      scientiae. Quantum ad actum non, quia actus fidei praecedit actum scientiae. Ergo nullo modo
      habet veritatem. Item, scientia versatur circa temporalia ; fides autem est de aeternis :
      ergo videtur quod donum scientiae nihil faciat ad ipsam fidem.</p>
          <p xml:id="bb-d1e33621-d1e151">Iuxta hoc etiam quaeritur de diversitate illorum quatuor actuum, quos enumerat.</p>
          <p xml:id="bb-d1e33621-d1e154">Respondeo : Dicendum quod, licet fides habeat ipsam summam Veritatem pro principali
      obiecto, cui credit et assentit, illud tamen quod credit videt per speculum creaturae ; et
      propterea, etsi speculum creaturae non sit eius principale obiectum, cognitio tamen
      aeternorum in subiecta creatura et mundanae creaturae et intelligentia Scripturae plurimum
      confert ad ipsius fidei promotionem sive in alio sive in se. In se quidem quantum ad
      profectum ; in aliis autum non solum quantum ad profectum, sed etiam quantum ad inchoationem
      ; homo enim magnae scientiae et litteraturae facilius persuadet et melius instruit venientes
      ad fidem quam ignorans, sicut de beato Paulo manifestum est. Unde, quia scientia ista valet
      ad fidei introductionem et introductae provectionem et provectae defensionem et defensae
      confirmationem, hinc est quod quatuor actus assignat ei <name ref="#Augustine">Augustinus</name> respectu ipsius fidei,
      dicens quod per donum scientiae fides saluberrima gignitur, nutritur, defenditur et
      roboratur, ita quod primus actus respicit incipientes, duo intermedii proficientes secundum
      progressum in bono et pugnam contra malum, quartus et ultimus iam perfectos.</p>
          <p xml:id="bb-d1e33621-d1e160">Ad illud ergo quod primo obicitur in contrarium, quod scientia non generat fidem nec
      quantum. ad habitum nec quantum ad actum, dicendum quod immo ; sed generari aliquem habitum
      ab alio potest intelligi dtipliciter : vel respectu eiusdem subiecti vel respectu alterius ;
      et respectu alterius dupliciter : vel effective vel dispositive. Cum ergo dicitur quod
      scientia generat fidem, hoc non intelligitur respectu eiusdem subiecti, sed respedu alterius
      ; nec intelligitur effective, sed tantum dispositive. Ad illud quod obicitur, quod fides est
      de aeternis, scientia de temporalibus, dicendum quod illud non cogit, quia temporalia bene
      manuducunt ad aeterna, quamdiu sumus in via.</p>
        </div>
        <div xml:id="bb-d1e33621-Dd1e164">
          <head xml:id="bb-d1e33621-Hd1e166">Dub. III.</head>
          <p xml:id="bb-d1e33621-d1e169">Item quaeritur de hoc quod dicit : Scientia est abstinere a malis. Videtur enini falsum
      dicere, quia diversorum donorum diversi sunt actus. Cum ergo hoc sit ipsius timoris, non
      videtur quod sit ipsius scientiae. Item, abstinere a malis respicit affectum ; sed scientia
      respicit intellectum : ergo abstinere a malis non est actus ipsius.</p>
          <p xml:id="bb-d1e33621-d1e172">Iuxta hoc quaeritur : cum scientia non solum sit ad declinandum a malo, sed etiam ad
      faciendum bonum, propter quid magis describitur per actum delinandi a malis quam per actum
      exercendi in bonis ?</p>
          <p xml:id="bb-d1e33621-d1e175">Respondeo : Dicendum quod, secundum quod <name ref="#Lombard">Magister</name> exponit infra, abstinere a malis non
      solum intelligitur privative : non facere malum, sed a malis abstinere, hoc est prudenter
      conversari in medio nationis pravae et perversae. Unde aliter et aliter abstinere a malis
      est ipsius timoris et ipsius timoris et ipsius scientiae. Timor enim reprimit interiora
      incentiva, scientia vero docet praecavete exteriora pericula et occasiones et ea quae sunt
      ad malum inclinantia, in quibus magna est difficultas.</p>
          <p xml:id="bb-d1e33621-d1e181">Et per hoc patet responsio ad obiecta, quoniam abstinere a malis aliter est timoris ;
      praeterea, non est scientiae ut exsequentis, sed tantum ut dirigentis ; postremo, non est
      ipsius scientiae privative tantum, sed etiam positive, sicut supra fuit tactum. Ideo patent
      illa tria obiecta quae procedunt secundum haec.</p>
        </div>
        <div xml:id="bb-d1e33621-Dd1e185">
          <head xml:id="bb-d1e33621-Hd1e187">Dub. IV.</head>
          <p xml:id="bb-d1e33621-d1e190">Item quaeritur de hoc quod dicit : Aperte monstratum est in quo differant spiritus
      sapientiae et spiritus scientiae, cum sapientia divinis et scientia humanis attributa sit
      rebus videtur enim quod ista nulla sit differentia, pro eo quod eadem virtus, scilicet
      caritas, simul habet versari circa Deum et proximum, et similiter eadem fides : ergo nulla
      videtur per hoc assignari donorum differentia. Item, intelligentia, quae est donum unum,
      sicut dicit infra, simul est de aeternis et temporalibus : ergo videtur quod <name ref="#Lombard">Magister</name> sibi
      ipsi contradicat.</p>
          <p xml:id="bb-d1e33621-d1e196">Respondeo : Dicendum quod negotiari circa temporalia et aeterna potest esse dupliciter :
      vel secundum rationes easdem vel secundum rationes alias et alias. Quando est secundum
      rationes easdem, tunc non est nisi diversitas materialis, et unus formalis habitus potest
      esse respectu, utrorumque. Quando vero est secundum rationes alias et alias, tunc non
      solummodo est diversitas materialis, immo etiam est diver sitas formalis. Et sic est in
      proposito reperire, sicut colligi potest ex his quae dicta sunt in praehabitarum quaestionum
      determinatione ; et propterea <name ref="#Lombard">Magister</name> differentiam satis recte assignat. Et haec de donis
      dicta sufficiant.</p>
        </div>
      </div>
    </body>
  </text>
</TEI>