<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e19604">
        <head xml:id="bb-d4e19604-Hd1e108">Quaestio 1</head>
        <head xml:id="bb-d4e19604-Hd1e111" type="question-title">Utrum necesse sit dolorem contritionis esse maximum.</head>
        <p xml:id="bb-d4e19604-d1e114">Quantum ergo ad primum quaeritur, utrum necesse sit dolorem contritionis esse maximum, id
          est, utrum ad hoc quod contritio sit sufficiens, necesse sit plus dolere de peccato quam
          de aliquo temporali.</p>
        <div xml:id="bb-d4e19604-Dd1e117" type="rationes-principales">
          <head xml:id="bb-d4e19604-Hd1e119">Rationes principales</head>
          <p xml:id="bb-d4e19604-d1e122">Et quod sic, videtur : Ieremiae 6, 26 : <quote xml:id="bb-d4e19604-Qd1e124">Luctum unigeniti fac tibi</quote> ;
            Glossa : <quote xml:id="bb-d4e19604-Qd1e127">Docet poenitentem quid facere debeat</quote> ; et alia Glossa :
              <quote xml:id="bb-d4e19604-Qd1e130">Nihil dolentius morte unigeniti</quote>. Ergo tantum debet quis dolere de
            peccato, quod de nullo magis.</p>
          <p xml:id="bb-d4e19604-d1e134">Item, <name ref="#Augustine">Augustinus</name>, XXI De civitate Dei : <quote xml:id="bb-d4e19604-Qd1e139" source="http://scta.info/resource/adcd-l21">Necesse est ut tantum urat dolor, quantum
              haeserat amor</quote> , Ergo, si dolet plus de amissione rei temporalis quam de
            amissione Dei per culpam, plus ergo diligit rem temporalem quam Deum ; sed nullus talis
            poenitet vere : ergo etc.</p>
          <p xml:id="bb-d4e19604-d1e143">Item, ratione videtur, quia dolor fundatur in amore et omnis affectio, ut dicit <name ref="#Augustine">Augustinus</name> ; sed amor Dei debet esse maior omni amore
            creaturae : ergo et dolor ex amissione Dei.</p>
          <p xml:id="bb-d4e19604-d1e149">Item, dolor contritionis est a gratia et libero. arbitrio, sed alius tantum a culpa et
            libero arbitrio ; sed gratia plus roborat in bono quam culpa inclinet ad malum : ergo
            motus doloris fortior.</p>
          <p xml:id="bb-d4e19604-d1e153">Item, animus iustus plus Deo unitur quam sibi. per amorem ; sed de eo cui magis unitur,
            magis dolet cum separatur : ergo magis dolet se per peccatum separatum esse a Deo quam
            de morte proximi et corporis, si esset possibile.</p>
          <p xml:id="bb-d4e19604-d1e156">Item, omnis habens animum ordinatum plus dolet de amissione maioris boni ; sed Deus est
            summum bonum, et omnis contritus habet animum ordinatum : ergo plus dolet de amissione
            Dei quam de amissione alterius boni creati.</p>
          <p xml:id="bb-d4e19604-d1e159">Sed contra : Ostenditur quod non oportet esse maiorem quam de aliquo temporali, quia
              <quote xml:id="bb-d4e19604-Qd1e161">albius est quod est nigro impermixtius</quote>. Ergo maior dolor est qui minus
            habet de gaudio ; sed dolor contritionis est admixtus gaudio, aliquis autem alius sine
            aliquo gaudio est quandoque : ergo ille maior.</p>
          <p xml:id="bb-d4e19604-d1e165">Item, magis, dolendum est de eo quod recuperari non potest quam de eo quod recuperari
            potest et recuperatum est ; sed amissio filii non potest recuperari, amissio Dei in
            poenitente est recuperata : ergo non tantum debet dolere de amissione Dei, quantum de
            amissione filii.</p>
          <p xml:id="bb-d4e19604-d1e168">Item, quod non oporteat tantum dolere, videtur, quia, quantumcumque parva sit gratia,
            delet omnem culpam. Ergo similiter ex parte doloris, quantumcumque parvus est, dum tamen
            gratia sit informatus, delebit omnem culpam : ergo non oportet quod sit maior omni
            alio.</p>
          <p xml:id="bb-d4e19604-d1e171">Item, si hoc oporteret, tunc pauci essent contriti : pauci enim sunt qui mallent esse
            caeci quam nunquam peccasse : videmus etiam multos viros poenitentes qui flent ex morte
            consanguineorum, qui non possunt flere pro peccatis.</p>
        </div>
        <div xml:id="bb-d4e19604-Dd1e175">
          <head xml:id="bb-d4e19604-Hd1e177">Conclusio</head>
          <head xml:id="bb-d4e19604-Hd1e180" type="question-title">Dolor contritionis quoad sensualitatem non debet esse maximus,
            neque quoad displicentiam rationis absolute, sed tantum maior in comparatione ad alios
            dolores</head>
          <p xml:id="bb-d4e19604-d1e183">Respondeo : Dicendum quod, cum quaeritur de quantitate doloris ; dolor, potest dici
            displicentia rationis vel passio ex hac resultans in sensualitatem. Si hoc secundo modo
            accipiatur ; dico quod non est necesse magis dolere de peccato quam de re temporali nec
            etiam necesse est dolere, quia non est in. potestate cuiuslibet. Talis enim dolor non
            consequitur amorem, sed consequitur ipsam affectionem et affectio experimentalem
            cognitionem ; et quia non omnes habent experientiam divinae dilectionis, ideo non omnes
            ita sensibiliter dolent de peccatis. Tamen quod magis etiam sensibiliter doleat aliquis
            de peccato quam de aliquo damno, hoc est perfectionis et congruum, non necessarium.</p>
          <p xml:id="bb-d4e19604-d1e186">Sed in quantum dolor dicitur displicentia rationis, sic dico quod ista displicentia
            mensuratur secundum quantitatem caritatis. Quantitas autem caritatis dupliciter potest
            accipi : vel in se vel in comparatione ad alios amores : in se, sic dico quod est parva
            et maior et maxima ; in comparatione ad alios, sic dico quod vindicat sibi dominium. in
            corde quamdiu est ; nec unquam ibi est nisi sit domina ; unde dico quod ad hoc quod
            aliquis habeat caritatem, necesse est quod diligat Deum super omnia ; hoc autem est
            diligere super omnia, quod pro nullo damno vel commodo velit offendere Deum. Sic
            intelligendum est de displicentia contritionis. Unde dico quod peccatum debet tantum
            displicere rationi quod nullo pacto, nullo commodo vel incommodo velit in ipsum
            consentire vel consensisse, quoniam voluntas, quae ex aliqua causa consentit in
            peccatum, iusta non est. Unde sicut non oportet habentem caritatem velle mori pro
            Christo - sed in casu, in quo vel oportet ipsum amittere caritatem vel vitam, tunc
            tenetur magis velle mori pro Christo quam caritatem amittere - sic in proposito est
            intelligendum, quod non teneor nunc pro satisfactione peccati omnem poenam sustinere ad
            reconciliationem, quia Deus non exigit. Et ideo sicut ego possum salvari non sustinendo
            martyrium, sic possum reconciliari Deo sine multis doloribus et amissionibus rerum
            temporalium.</p>
          <p xml:id="bb-d4e19604-d1e189">Si vero de comparatione et praeelectione quaeratur, respondent aliqui et faciunt in hoc
            vim, quia potest intelligi respectu praeteriti vel futuri. Sed ego non video in hoc vim,
            quia iusta voluntas et vere poenitens ita detestatur praeteritum peccatum ut futurum ne
            fiat ; et ita est peccatum velle peccasse sicut velle peccare. Ideo de peccati
            praecedentis dolore et detestatione dicendum quod in casu in quo oportet praeeligere,
            vel consentire in peccatum sive complacentiam peccati vel tolerantiam poenae, quilibet
            tenetur praeeligere sive magis eligere poenam quam velle peccare vel peccasse. Praeter
            casum necessitatis dico quod praeeligere omnem poenam est perfectae virtutis ; dubitare
            vero est infirmitatis, quia timor naturalis valde fadt dubitare, et ista dubitatio simul
            potest stare cum caritate ; sed praeeligere culpam alicui poenae, hoc est iniquitatis,
            si est cum deliberatione et plena voluntate, quia omnis talis voluntas est iniqua, quae
            peccatum vult vel absolute vel conditionaliter. Unde periculum est et stultitia quaerere
            hoc ab aliquo infirmo vel etiam a se ipso, quia hoc est hominem ponere in tentationem ;
            unde nullus confessor debet hoc ab aliquo qui sibi confitetur quaerere. Sed, si
            poenitens se offerat et dicat se malle mortuum esse quam peccasse vel simile aliquod,
            gaudendum est, quia hoc est signum bonae voluntatis.</p>
          <p xml:id="bb-d4e19604-d1e193">Si ergo quaeratur, utrum dolorem contritionis necesse sit esse maximum, si dicatur de
            dolore sensualitatis, manifestum est quod non ; si de displicentia rationis, aut quantum
            ad intensionem motus absolute, et sic nec hoc modo oportet esse maximum ; si in
            comparatione ad alios dolores, dico, sicut de amore, quod oportet quod habeat
            praedominium. Et sic procedunt rationes probantes ipsum inter omnes alios dolores de
            rebus creatis obtinere principatum. Quod si intelligatur de dolore sensualitatis, ad
            omnes per interemptionem solvendum est, sicut tactum, quia sequitur experientiam et
            delectationem et etiam complexionem vel aliquid tale ; ideo sensibiliter magis dolet
            quis de morte unigeniti.</p>
          <p xml:id="bb-d4e19604-d1e196">Ad illud tamen quod obicitur ultimo, quod semper superior movet inferiores, dicendum
            quod verum est in bis in quibus natae sunt simpliciter obedire, sicut in motu manuum vel
            pedum ; sed non est ita in affectionibus nisi per multam assuefactionem.</p>
        </div>
        <div xml:id="bb-d4e19604-Dd1e201">
          <head xml:id="bb-d4e19604-Hd1e203">Ad rationes</head>
          <p xml:id="bb-d4e19604-d1e206">Ad illud quod obicitur, quod parvus, quia admixtus gaudio, dicendum quod dolor
            contritionis, quando est in anima bene disposita, valde magnus est, et gaudium mitigat
            dolorem et intendit. Ideo enim dolet, quia vult dolere ; et quanto magis appetit dolere,
            tanto magis dolet ; et quanto videt se magis dolere, tanto magis gaudet. Ideo patet quod
            non remittitur, quia non habet oppositionem, immo unum est causa alterius ; tamen bene
            concedo quod mitigatur et minus laedit. Unde intenditur et mitigatur ; intenditur
            respectu peccati, et mitigatur respectu poenitentis ; intenditur respectu obiecti,
            mitigatur respectu subiecti ; vel in tenditur sub ratione displicentiae, mitigatur sub
            ratione poenae.</p>
          <p xml:id="bb-d4e19604-d1e209">Ad illud quod obicitur, quod potest recuperari, dicendum quod hoc etiam mitigat dolorem
            ut dolor contriti non sit cum desperatione, sed cum spe. Tamen quia contritus de se non
            sperat, quantum est de se, ita se affligit dolore ac si omnino perdidisset ; respirat
            tamen in misericordia Dei. Et quod obicit, quod magis est dolendum de re irrecuperabili,
            dicendum quod verum est, ceteris paribus.</p>
          <p xml:id="bb-d4e19604-d1e212">Ad illud quod obicitur, quod minima gratia delet omnem culpam, dicendum quod dolor,
            quantumcumque sit parvus, sufficit, si sit gratia informatus ; sed tamen nunquam gratia
            informat, quin vindicet sibi in corde dominium quoad actum vel motum voluntatis
            rationalis, non sensualitatis.</p>
          <p xml:id="bb-d4e19604-d1e215">Ad illud quod obicitur, quod pauci vel nulli mallent esse caeci quam peccasse, iam
            patet responsio secundum viam praetactam. Si enim in necessitate essent positi, scilicet
            vel quod a detestatione peccati desisterent vel quod oculos amitterent, et loquor de
            detestatione interiori, necesse haberent praeeligere ; nunc autem non habent.</p>
        </div>
      </div>
    </body>
  </text>
</TEI>