<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 40, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 40, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e37589">
        <head xml:id="bb-d1e37589-Hd1e119">III, D. 40, A. 1, Q. 1</head>
        <head xml:id="bb-d1e37589-Hd1e122" type="question-title">De differentia utriusque Legis penes radicem.</head>
        <p xml:id="bb-d1e37589-d1e125">Circa primum sic proceditur et quaeritur de differentia, quae assignatur penes radicem.
    Assignatur autem haec differentia penes radicem, secundum <name ref="#Augustine">Augustinum</name>, quod Lex Vetus
    radicabatur in timore, et Lex Nova in amore. Unde <name ref="#Augustine">Augustinus</name> dicit quod brevis est differentia
    Legis et Evangelii : timor et amor. Et cum ex multis locis Scripturae possit ista differentia
    trahi, maxime accipitur ex Epistola ad Romanos 8, 15, ubi dicit Apostolus : <quote xml:id="bb-d1e37589-Qd1e133" ana="#rom8_15">Non accepistis
    spiritum servitutis iterum in timore, sed spiritum adoptionis</quote>.</p>
        <div xml:id="bb-d1e37609" type="rationes-principales">
          <head xml:id="bb-d1e37589-Hd1e139">Rationes Principales</head>
          <p xml:id="bb-d1e37589-d1e142">Sed contra hoc obicitur multipliciter. Primo contra distinctionem ipsarum radicum. Omnis
      enim timor, sicut dicit <name ref="#Augustine">Augustinus</name>, ex amore procedit. Ergo, si amor est radix timoris, unum
      ad alterum habet reduci : ergo non habent ad invicem distingui.</p>
          <p xml:id="bb-d1e37589-d1e148">Item, cum sint aliae affectiones animae, videlicet gaudium et dolor et spes, videtur,
      quodsi penes has affectiones duplex Lex distinguitur, quod pari ratione penes alias
      distingui deberet : ergo videtur quod, si penes alias non distinguitur, nec penes istas.</p>
          <p xml:id="bb-d1e37589-d1e151">Item, si istae dua Leges distinguuntur penes istas duas radices, cum lex naturae sit ab
      istis duabus distincta, videtur quod necessaria esset tertia radix praeter istas duas. Aut
      si lex naturae non habet diversam radicem observantiae a Lege Moysi, videtur quod nec penes
      hoc differat Lex Moysi a Lege Evangelii.</p>
          <p xml:id="bb-d1e37589-d1e154">Item, Deuteronomii 6, 5 dicitur : <quote xml:id="bb-d1e37589-Qd1e156" ana="#deut6_5">Diliges Dominum Deum tuum ex toto corde tuo et ex
       tota mente tua</quote> etc. ; et ad Philippenses 2, 12 dicitur in Lege Nova : <quote xml:id="bb-d1e37589-Qd1e159" ana="#phil2_12">Cum
       metu et tremore salutem vestram operamini</quote>. Si ergo amor praecipitur in Veteri et
      timor in Lege Nova, videtur quod secundum hoc non attendatur istarum Legum differentia.</p>
          <p xml:id="bb-d1e37589-d1e164">Item, in utraque Lege fiunt promissiones et comminationes ; sed promissiones attrahunt ad
      amorem, comminationes vero incutiunt timorem : igitur timor et amor conveniunt utrique. Ergo
      penes haec non distinguuntur ab invicem.</p>
          <p xml:id="bb-d1e37589-d1e167">Item, graviores comminationes fiunt in Lege Nova quam in Lege Veteri, quia ibi puniebatur
      homo poena temporali, hic autem comminatur Deus poenam aeternam. Si ergo maior comminatio
      est inductiva maioris timoris, videtur quod timor magis deberet Legi Novae quam Veteri
      appropriari. Videtur igitur quod penes has duas radices non recte assignetur differentia
      Legis Veteris et Novae, tum per comparationem ipsarum radicum ad invicem, tum per
      comparationem ad ipsas Leges.</p>
        </div>
        <div xml:id="bb-d1e37643">
          <head xml:id="bb-d1e37589-Hd1e173">Conclusio</head>
          <head xml:id="bb-d1e37589-Hd1e176" type="question-title">Lex vetus recte dicitur lex timoris, et Lex nova lex
      amoris.</head>
          <p xml:id="bb-d1e37589-d1e179">Respondeo : Ad praedictorum intelligentiam est notandum quod, cum comparamus has Leges ad
      invicem, hoc potest esse dupliciter : vel secundum statum communem vel habito respectu ad
      statum specialis personae. Si habito respectu ad statum specialis personae, sic penes haec
      duo non est differentia. Nam multi in Lege evangelica ducuntur spiritu timoris, multi etiam
      in Lege Veteri ducebantur spiritu amoris. Si vero comparemus has Leges ad invicem, habito
      respectu ad statum communem, sic, quia Lex moysaica respiciebat statum imperfectionis, quia
      neminem ad perfectum adduxit Lex, secundum quod dicit Apostolus ad Hebraeos [7, 19] ;
      Evangelium vero respicit statum perfectionis, secundum quod dicitur Matthaei 5, 48 :
       <quote xml:id="bb-d1e37589-Qd1e181" ana="#mt5_48">Estote perfecti sicut Pater vester caelestis perfectus est</quote> ; et
      imperfectorum est duci spiritu timoris, perfectorum vero spiritu amoris : hinc est quod
      secundum statum communem penes haec duo habet harum duarum Legum differentia assignari.</p>
          <p xml:id="bb-d1e37589-d1e185">Signum autem huius differentiae deprehenditur in modo ferendi hanc duplicem Legem, quia Lex
      Vetus data fuit cum clamore magno et timore, secundum quod dicitur Exodi 19, 16, ita quod
      populus non audebat appropinquare ; Lex autem Evangelii data est cum magna benignitate et
      dulcedine, quoniam ipse Rex regum, in medio discipulorum sedens, docebat eos dicens : Beati
      pauperes spiritu etc., secundum quod scribitur Matthaei 5, 3. Et hic diversus modus ferendi
      Legem insinuat nobis diversitatem huius duplicis radicis in observando, quae his duabus
      Legibus competebat propter diversam qualitatem personarum et status earum, ob quam oportebat
      diversimode manuduci. Unde sicut videmus in disciplinalibus quod ad homines persuadibiles
      utendum est syllogismo ostensivo, qui ducit directe ad verum ; ad homines vero contentiosos
      utendum est syllogismo per impossibile, qui ducit ad manifeste falsum, ut per illud reducat
      ad verum : sic, quia in tempore Legis Veteris erant homines durae cervicis et ad malum
      proni, Dominus proposuit comminationes et taxavit etiam graves poenas, ut per hoc incuteret
      eis timorem, per quem a malo revocarentur et ad bonum stimularentur. Sed postmodum,
      apparente benignitate et humanitate Salvatoris nostri Dei, coeperunt homines esse
      persuadibiles : et ideo proposuit eis Dominus magnas et multas promissiones, per quarum
      amorem et desiderium alliceret eos ad faciendum bonum. Et propterea Lex Vetus dicitur lex
      timoris, Lex Evangelii dicitur lex amoris, secundum testimonium Apostoli et beati
      <name ref="#Augustine">Augustini</name>.</p>
        </div>
        <div xml:id="bb-d1e37665">
          <head xml:id="bb-d1e37589-Hd1e195">Ad Rationes</head>
          <p xml:id="bb-d1e37589-d1e198">Ad illud vero quod obicitur in contrarium, quod timor radicatur in amore, dicendum quod
      duplex est amor, scilicet quo amatur Deus in quantum bonus et quo amatur in quantum
      beneficus. Ex primo amore oritur timor filialis, qui timet patrem offendere propter hoc quod
      eum diligit. Ex secundo oritur timor poenae, quo quis timet beneficia perdere et mala poenae
      incurrere. Primus amor et timor convenit Legi evangelicae, secundus vero amor et timor
      convenit Legi moysaicae. Et quoniam primus amor competit statui perfectionis, in quo regnat
      amor, secundus vero statui imperfectionis, in quo regnat timor : hinc est quod, licet
      utrobique sit amor et timor, Lex Evangelii dicitur movet magis ohservari ex amore quam ex
      timore, Lex vero Moysi e contrario.</p>
          <p xml:id="bb-d1e37589-d1e201">Ad illud quod obicitur, quod aliae sunt animae affectiones, dicendum quod, etsi aliae sint,
      tamen istae duae sufficiunt, pro eo quod omnes aliae ad istas duas possunt reduci. Omnis
      enim affectio aut est respectu boni aut respectu mali ; et si rspectu boni, reducitur ad
      amorem ; si respectu mali, reducitur ad timorem. Unde istae duae affectiones dicuntur tenere
      principatum inter alias, quia maxime habent rationem motivi, una inclinando ad bonum, altera
      in retrahendo a malo ; et propterea magis competit eis ratio radicis quam affectionibus
      aliis. Et si tu obicias, quod quod tunc non deberet esse nisi una radix, quia timor
      reducitur ad amorem, dicendum quod duae dicuntur secundum immediatam comparationem ad suum
      motivum et ad actus immediatos, qui ab eis habent ortum. Unde ubi est radix timoris, verum
      est quod est radix amoris ; sed alicuius est radix immediata ipse timor, cuius non est amor
      ita immediate.</p>
          <p xml:id="bb-d1e37589-d1e204">Ad illud quod obicitur de lege naturae, quod deberet habere tertiam radicem, dicendum quod
      lex naturae partim conveniebat cum lege gratiae, partim cum lege scripta : quantum ad
      libertatem cum lege conveniebat, quantum vero ad imperfectionem et obscuritatem cum lege
      scripta. Et ideo secundum diversas conditiones reduci habet ad ista duo motiva nec oportuit
      quod habeat radicem tertiam.</p>
          <p xml:id="bb-d1e37589-d1e207">Ad illud quod obicitur, quod in utraque Lege praecipitur timor et amor, dicendum quod verum
      est ; sed tamen Lex Vetus principaliter habet oculum ad timorem, Lex vero Nova principaliter
      ad amorem ; illud autem tenet in lege rationem radicis quod principaliter movet in mandatis
      eius observandis.</p>
          <p xml:id="bb-d1e37589-d1e211">Ad illud quod obicitur, quod utrobique fiebant comminationes et promissiones, dicendum quod
      in Lege Veteri fiebant promissiones temporales, secimdum quod dicitur Isaiae 1, 19 : Si
      volueritis et audieritis me, bona terrae comedetis ; in Lege autem Nova promissiones
      aeternae, quibus Dominus promittit semetipsum nobis in praemium. Similiter et de
      comminationibus intelligendum est. Et quoniam illae comminationes et promissiones primae
      competebant statui imperfectionis, ido abundantius generabant affectum timoris quam amoris ;
      sed econtra est de promissionibus et comminationibus Legis Novae. Ideo ratio illa non
      valet.</p>
          <p xml:id="bb-d1e37589-d1e214">Ad illud quod obicitur, quod maiores comminationes fiunt in Lege Nova, responderi potest
      dupliciter. Primo, quia homo carnalis et sensualis magis exterretur, cum comminatur sibi
      poena in praesenti quam in futuro. Sicut rnulti latrones magis timent furari propter
      patibulum et suspendium quam propter infernale supplicium. Unde, etsi maior sit comminatio,
      non tamen ita movet, quia non est adeo nota. Alio modo potest dici quod in Lege Nova non
      tantum est magna comminatio poenae, sed etiam abundans collatio gratiae, quae quidem parit
      amorem et confidentiam. In Lege vero Veteri comminatio poenae erat, nec erat tanta collation
      gratiae ; ideo magis eos spiritus timoris agitabat, non propter comminationem maioris
      supplicii solum, sed propter comminationem supplicii et defectum adiutorii, quod consistit
      in desiderio boni et gratia Spiritus Sancti.</p>
        </div>
      </div>
    </body>
  </text>
</TEI>