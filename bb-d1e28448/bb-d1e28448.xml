<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 31, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 31, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e28448">
        <head xml:id="bb-d1e28448-Hd1e119">III, D. 31, A. 1, Q. 1</head>
        <head xml:id="bb-d1e28448-Hd1e122" type="question-title">Utrum caritas semel habita possit amitti.</head>
        <p xml:id="bb-d1e28448-d1e125">Circa primum sic proceditur et quaeritur, utrum caritas semel habita possit amitti.</p>
        <div xml:id="bb-d1e28448-Dd1e128" type="rationes-principales">
          <head xml:id="bb-d1e28448-Hd1e130">Rationes Principales</head>
          <p xml:id="bb-d1e28448-d1e133">Et quod non adducit <name ref="#Lombard">Magister</name> multas auctoritates in littera, et hoc ipsum ostenditur
      ratione. Haec enim est per se vera amor unit, ergo maior amor magis unit ; sed amor
      caritatis est excellentior amor quam sit amor naturalis : ergo excellentius unit. Sed
      naturalis amor unit indissolubiliter, quia nullus unquam odit quod narturaliter amat : ergo
      multo fortius amor caritatis indissolubiliter unit : ergo qui caritatem habet non potest
      vinculo caritatis privari.</p>
          <p xml:id="bb-d1e28448-d1e139">Item, fortior est caritas in bono quam sit aliquod peccatum in malo ; sed magis forte non
      potest destrui per minus forte : ergo caritas non potest expelli per peccatum ; nec per
      aliud habet expelli : ergo semel habita non potest amitti.</p>
          <p xml:id="bb-d1e28448-d1e142">Item, omne peccatum ortum habet vel ex timore male humiliante vel ex amore male incendente
      ; sed in eo in quo est caritas nec est timor male humilians nec amor male incendens, quia
      dicit <name ref="#Bernard">Bernardus</name> : <quote xml:id="bb-d1e28448-Qd1e147">Nunquam est caritas sine timore, sed casto ; nunquam sine
       cupiditate, sed ordinata</quote> : ergo videtur quod in eo, in quo est caritas, nulla
      possit esse culpa. Videtur ergo quod caritas, ex citio semel habetur, numquam amittatur</p>
          <p xml:id="bb-d1e28448-d1e151">Item, liberum arbitrium in eligendo semper sequitur affectionem praedominantem ; sed in
      omni homine habente caritatem affectio caritatis praedominatur, cum faciat eum diligere Deum
      propter se et super omnia : ergo liberum arbitrium, ex quo semel habet caritatem, nunquam
      movetur contra caritatem. Sed ounquam amittit caritatem nisi moveatur contra ipsam : ergo ex
      quo caritas semel inest homini, videtur quod non possit ab eo perdi nec separari.</p>
          <p xml:id="bb-d1e28448-d1e155">Item, omnis qui habet caritatem habet Christum pro fundamento et Spiritum Sanctum pro
      adiutorio ; sed nihil potest firmitatem fundamenti infringere nec virtutem divini adiutorii
      superare : ergo videtur quod nihil possit caritatem ab homine expellere.</p>
          <p xml:id="bb-d1e28448-d1e158">Sed contra : Primo, per exempla Veteris Testamenti. Constat enim quod Saul caritatem
      habuit, cum de eo scribatur, quod non erat vir in Israel melior eo ; similiter et David
      caritatem habuit, cum de eo dicat Dominus : Inveni virum secundum cor meum ; et constans est
      quod uterque caritatem perdidit, quia uterque mortaliter peccavit : Saul in persequendo
      David, David vero in committendo adulterium et homicidium : ergo etc.</p>
          <p xml:id="bb-d1e28448-d1e161">Item, hoc ipsum ostenditur per exempla Novi Testamenti, quia discipuli Domini caritatem
      habuerunt, tam Apostoli quam alii discipuli electi ; sed multi de discipulis abierunt retro,
      secundum quod dicitur Ioannis 6, 67 ; multi etiam de Apostolis dubitaverunt in fide,
      secundum quod habetur Matthaei ultimo, 17, et similiter ultimo, 11 Marci, et similiter
      ultimo, 11 Lucae : ergo caritatem habitam perdiderunt. Ergo caritas semel habita potest
      perdi.</p>
          <p xml:id="bb-d1e28448-d1e164">Item, hoc ipsum ostenditur per auctoritates, quia scribitur I ad Corinthios 10, 12 :
       <quote xml:id="bb-d1e28448-Qd1e166" source="http://scta.info/resource/Icor10_12">Qui stat videat ne cadat</quote> ; et Apocalypsis 2, 4 : <quote xml:id="bb-d1e28448-Qd1e169" source="http://scta.info/resource/ap2_4">Habeo adversum te
       pauca, quod caritatem primam reliquisti</quote>. Ergo caritas semel habita potest perdi et
      deleri.</p>
          <p xml:id="bb-d1e28448-d1e173">Item, hoc ipsum probatur manifesto experimento, quia parvuli qui baptizantur habent
      gratiam, et ita caritatem et virtutes ceteras ; et tamen, quando veniunt ad adultam aetatem,
      caritatem perdunt peccando, sicut planum est : ergo caritas, postquam habetur,
      amittitur.</p>
          <p xml:id="bb-d1e28448-d1e176">Item, hoc ipsum ostenditur rationali argumento. Facilius est deficere quam proficere et
      cadere quam resurgere ; facilius est etiam perdere caritatem quam fidem, quia, perdita fide,
      perditur caritas, sed non convertitur ; sed possibile est hominem, qui non habet caritatem,
      caritatem acquirere, possibile etiam est hominem habentem fidem a fide recedere : ergo multo
      fortius possibile est hominem habentem caritatem a caritate cadere</p>
        </div>
        <div xml:id="bb-d1e28448-Dd1e180">
          <head xml:id="bb-d1e28448-Hd1e182">Conclusio</head>
          <head xml:id="bb-d1e28448-Hd1e185" type="question-title">Error est et insania dicere quod caritas semel habita non possit
      amitti.</head>
          <p xml:id="bb-d1e28448-d1e188">Respondeo : Dicendum quod, sicut dicit <name ref="#Lombard">Magister</name> in littera, quorumdam opinio et sententia
      fuit quod caritas semel habita nunquam amittatur ; et hoc posuerunt propter perfectionem
      illius vinculi et ardorem sive fervorem illius amoris. Crediderunt enim illud vinculum esse
      tantae perfectionis quod nullo agente posset dissolvi ; et ilium amorem esse tanti fervoris
      quod nullo modo posset exstingui propter dignitatem et excellentiam ipsius caritatis. Et hoc
      affirmare nisi sunt auctoritate multiplici, sicut in ipso textu <name ref="#Lombard">Magister</name> satis aperte dicit.
      Sed haec positio, non opinio nec rationalis sententia, immo error et insania potius est
      dicenda, quia repugnat Sacrae Scripturae, repugnat experimento nostrae fidei, repugnat
      nihilominus rationi rectae. Sacrae Scripturae et etiam experientiae repugnat, sicut in
      opponendo monstratum est. A ratione autem recta dissonat, si quis attendat, pro eo quod
      recta ratio dictat quod caritas viae non tollit a libero arbitrio vertibilitatem ad malum,
      sicut nec cupiditas tollit habilitatem ad bonum. Simul ergo stat vertibilitas et caritas ;
      sed ubi est vertibilitas, ibi potest esse culpa ; et ubi potest esse culpa, ibi tam caritas
      quam gratia potest abesse : restat igitur quod secundum dictamen rationis rectae caritas
      perdi potest in statu viae. Unde concedendae sunt rationes ad hanc partem inductae.</p>
        </div>
        <div xml:id="bb-d1e28448-Dd1e199">
          <head xml:id="bb-d1e28448-Hd1e201">Ad Rationes</head>
          <p xml:id="bb-d1e28448-d1e204">Ad illud ergo quod primo obicitur, quod excellentius unit amor caritatis quam amor
      naturalis, dicendum quod verum est ; sed tamen ex hoc non sequitur quod indissolubilius
      uniat, quia excellentia unionis non tantum attenditur secundum unionis inseparabilitatem,
      quantum attenditur secundum habitus unientis et obiecti sive termini dignitatem. Unde ratio
      illa non valet. Sed si tu quaeras, unde hoc est quod amor naturalis unit inseparabiliter et
      amor caritatis non, dicendum quod hoc est quia caritas est habitus regulativus et directivus
      voluntatis deliberativae, quae est ad opposita, secundum statum viae ; amor vero naturalis
      respicit ipsam inclinationem naturae, quae est ad unum determinata. Ideo dilectum ex
      caritate potest esse odiosum propter voluntatis vertibilitatem, quamvis quod naturaliter
      diligitur semper sit amabile proptet ipsius naturae determinationem. Unde non est simile
      hinc inde.</p>
          <p xml:id="bb-d1e28448-d1e207">Ad illud quod obicitur, quod caritas est fortior peccato, dicendum quod amissio caritatis
      non est propter hoc quod peccatum agat in ipsam, eam expellendo, sicut una forma naturalis
      expellit aliam ; sed hoc est quia, cum esse caritatis dependeat a duobus, videlicet a Deo
      influente et a libero arbitrio suscipiente, cum liberum arbitrium se a Deo avertit, caritas
      in semetipsa deficit. Et quia liberum arbitrium non se avertit nisi peccando, hinc est quod
      caritas dicitur per peccatum expelli, non propter fortitudinem ipsius peccati agentis, sed
      propter defectionem ipsius liberi arbitrii suscipientis.</p>
          <p xml:id="bb-d1e28448-d1e210">Ad illud quod obicitur, quod omne peccatum est ex amore male inflammante vel timore male
      humiliante, dicendum quod illud dupliciter potest intelligi : aut quod illae duae radices
      praecedant omne peccatum perpetratum exterius tempore aut quia praecedant origine. Si quia
      praecedant tempore, sic non oportet esse generaliter verum, quia ante primum peccatum nullum
      istorum fuit in primo homine. Si quia praecedant origine ipsam perpetrationem peccati, sic
      habet veritatem, quia nemo peccatum perpetrat nisi malo affectu amoris vel malo affectu
      timoris. Quamvis autem huiusmodi affectus non sint in homine habente caritatem in actu,
      possunt tamen inesse, quia liberum arbitrium, quod est rectum per caritatem, incurvari
      potest per cupiditatem.</p>
          <p xml:id="bb-d1e28448-d1e213">Ad illud quod obicitur, quod liberum arbitrium in eligendo sequitur affectionem
      praedominantem, dicendum quod est affectio praedominans in habitu et est affectio
      praedominans in actu. Cum ergo dicitur quod liberum arbitrium sequitur affectionem
      praedominantem, hoc non intelligitur de affectione praedominante in habitu, sed de
      praedominante in actu. Quamvis autem in homine habente caritatem affectio caritatis
      praedominetur in habitu, contingit tamen affectionem carnalem praedominari actu, quia
      frequenter homo, qui est in gratia, eorum quae Dei sunt oblitus, omnino cogitat quae sunt
      mundi ; et sic afficitur quasi non esset civis illius supernae Ierusalem ; et dum istam
      affectionem sequitur, cadit in praecipitium perditque gratiae donum et caritatis
      habitum.</p>
          <p xml:id="bb-d1e28448-d1e217">Ad illud quod ultimo obicitur, quod habenti caritatem Christus est fundamentum et Spiritus
      Sanctus est in adiutorium, dicendum quod verum est ; sed sic Christus est fundamentum quod
      non sustentat nisi volentem sibi inniti, et Spiritus Sanctus non gubernat in esse gratuito
      nisi volentem sibi cooperari. Et ideo, quamvis illud fundamentum sit immobile et adiutorium
      illud sit invincibile, tamen, quia liberum arbitrium ex sua defectibilitate recusat inniti
      illi fundamento et cooperari illi adiutorio, peccando deficit in se ipso, ac per hoc
      privatur caritatis dono propter defectum a parte sui, non propter defectum a parte
      fundamenti vel adiutorii.</p>
        </div>
      </div>
    </body>
  </text>
</TEI>