<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e40618">
        <head xml:id="bb-d4e40618-Hd1e108">Dubia</head>
        <div xml:id="bb-d4e40618-Dd1e111">
          <head xml:id="bb-d4e40618-Hd1e113">Dub. I.</head>
          <p xml:id="bb-d4e40618-d1e116">In parte ista sunt dubitationes circa litteram. Et primo dubitatur de hoc quod dicit :
            Uxorem ducere virginem Ecclesia Romana permittit. Quare ponit quod permittit ducere
            virginem ? Cum enim nullo voto sint astricti, ita potuerunt ducere viduam sicut
            virginem.</p>
          <p xml:id="bb-d4e40618-d1e119">Respondeo : Dicendum quod clerici ducentes uxores infra minores Ordines possunt uxores
            dupliciter ducere : aut cum spe redeundi ad ministerium et officium clericatus aut sine
            spe. Si cum spe, tunc permittitur quod ducant virgines, et sic loquitur Leo Papa. Si
            sine spe, tunc possunt quam volunt ducere ; sed, si ducant viduam, amplius non possunt
            ad officium quod dimiserant redire : vel si permittatur reditus ad Ordines minores,
            inhibetur promotio ad maiores. Et ideo dicit : permittitur, supple : si volunt ad
            clericatum aliquo tempore redire sine impedimenta.</p>
        </div>
        <div xml:id="bb-d4e40618-Dd1e123">
          <head xml:id="bb-d4e40618-Hd1e125">Dub. II.</head>
          <p xml:id="bb-d4e40618-d1e128">Item quaeritur de hoc quod dicit : Placuit episcopos, presbyteros, diaconos,
            subdiaconos etiam ab uxoribus abstinere etc. Videtur enim mala esse haec constitutio,
            quia nemo potest uxorem privare iure suo : ergo videtur, quodsi habent uxores, quod non
            possunt abstinere ab eis, etiam si velint. Item, ponatur quod aliquis in inferioribus
            Ordinibus, uxore tacente et sciente, promoveatur, utrum debeat ; cum reclamaverit,
            debitum sibi reddi. Et quod sic, videtur, quia votum continentiae non vovit ; et iterum,
            si vir ingrediatur religionem, et ipsa taceat, si reclamet post apud episcopum, redire
            compellitur, ergo etc.</p>
          <p xml:id="bb-d4e40618-d1e131">Item quaeritur, utrum, mortuo viro, teneatur ad continentiam perpetuam talis mulier, an
            possit contrahere.</p>
          <p xml:id="bb-d4e40618-d1e134">Respondeo : Dicendum quod hoc intelligitur, quod si non habent uxores, nunquam debent
            contrahere, ex quo ad sacras Ordines sunt promoti ; si autem habent, non possunt
            promoveri sine assensu uxorum secundum consuetudinem Romanae Ecclesiae ; et verum est
            quod requirendus est earum consensus. Quod si uxor taceat, viro suscipiente ordinem, et
            locum et tempus habet reclamandi, praesumitur consensisse et amplius reclamare non
            potest ; et ex consensu suo lex continentiae sibi indicitur nec potest requirere
            virum.</p>
          <p xml:id="bb-d4e40618-d1e137">Utrum autem possit contrahere, dicendum quod, sicut dicitur 32 distinctione, canone
            Seriatim etc., non potest, etiam post mortem viri, immo tenetur ad continentiam
            perpetuam.</p>
          <p xml:id="bb-d4e40618-d1e141">Sed qualiter hoc sit intelligendum, inter iurisperitos est controversia. Aliqui enim
            dicunt quod mulier consentiens viro, vovere intelligitur ; sed votum istud, quia non est
            solemnizatum, impedit Matrimonium contrahendum, sed non dirimit iam contractum. Alii
            dicunt quod solemnizatur in voto viri. Tertii dicunt quod secus est in uxore ingressi
            religionem et clerici, quia uxor clerici tenetur, sed non uxor ingressi, Quia dignior
            est clericatus quam religio, cum bigamus possit esse religiosus, non autem clericus.
            Alii dicunt, et hoc videtur probabilius, quod uxor aut ignorat ius illud, quia nec scit
            nec sibi dicitur, aut novit. Primo modo non obligatur ; secundo modo si novit aut sibi
            dicitur et consentit, obligatur.</p>
          <p xml:id="bb-d4e40618-d1e144">Sed quid in tanta diversitate tenendum est ? Sane dici potest, quodsi uxor consentiat
            viro, quod Ordinem sacrum suscipiat vel quod religionem ingrediatur in conspectu
            personae per quam secundum formam Ecclesiae possit fieri divortium, quod ipsa obligatur
            ad continentiam perpetuam cum viro, qui est eadem caro cum ipsa, nec excusatur per iuris
            ignorantiam. Nec est diversimode iudicandum in clericis et religiosis quantum ad hoc,
            cum utrobique corpus viri perpetuo Domino dedicetur. Et hoc expresse dicitur
            distinctione 32, canone Seriatim etc. : Neque permittitur uxor iungi eidem marito suo
            carnaliter nec unquam nubere, aut in eius vita aut post mortem. Et ideo satis
            probabiliter dictum est quod, viro vovente et solemnizante, ipsa vovisse intelligitur ;
            et hoc totum probatur per multa ura quae dicuntur libro III, De conversione
            coniugatorum.</p>
        </div>
        <div xml:id="bb-d4e40618-Dd1e148">
          <head xml:id="bb-d4e40618-Hd1e150">Dub. III.</head>
          <p xml:id="bb-d4e40618-d1e153">Item quaeritur de hoc quod dicit : Quibus penitus denegatur coniugium. Ex hoc enim
            videtur quod cum talibus dispensari non possit. Quaeritur igitur : pro quibus peccatis
            coniugium denegatur et in quibus dispertsatur ?</p>
          <p xml:id="bb-d4e40618-d1e156">Respondeo : Notandum est quod in septem generibus. Primum est adulterium cum occisione
            vel fidei datione ; Causa XXXI, quaestione 1. Secundum est incestus ; Causa XXXII,
            quaestione 7, Concubuisti. Tertium est raptus sponsae alterius ; Causa XXVII, quaestione
            2, Statutum. Quartum est de eo qui insidians Matrimonio filium de sacro fonte levavit,
            et de hoc habetur Causa XXX, quaestione 1, De eo autem. Quintum est de eo qui occidit
            presbyterum ; Extra, De poenitentiis et remissionibus, Qui presbyterum. Sextum de eo qui
            occidit propriam uxorem ; Causa XXXIII, quaestione 2. Septimum solemniter poenitentes ;
            Causa XXXIII, quaestione 2, De his antiqui. In omnibus dispensatur praeterquam in primo,
            propter hoc quod respicit personam determinatam.</p>
        </div>
        <div xml:id="bb-d4e40618-Dd1e160">
          <head xml:id="bb-d4e40618-Hd1e162">Dub. IV.</head>
          <p xml:id="bb-d4e40618-d1e165">Item quaeritur de hoc quod dicit, quod Sancta Dei Ecclesia gladium non habet nisi
            spiritualem. Videtur enim falsum dicere, quia <name ref="#Bernard">Bernardus</name>
            dicit, Ad Eugenium, quod habet utrumque gladium : Et uterque gladius tam spiritualis
            quam materialis est Ecclesiae ; et hoc probat per illud Lucae 22, 38 : <quote xml:id="bb-d4e40618-Qd1e170" ana="#lc22_38">Sunt gladii duo</quote> ; et Dominus : Satis est.</p>
          <p xml:id="bb-d4e40618-d1e174">Respondeo : Dicendum quod uterque, ut dicit <name ref="#Bernard">Bernardus</name>, est
            Ecclesiae, sed differenter, quia spiritualis extrahendus est manu Ecclesiae, sed
            materialis non manu, sed tantum nutu ; et per hoc solvitur illud.</p>
        </div>
      </div>
    </body>
  </text>
</TEI>