<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e38298">
        <head xml:id="bb-d4e38298-Hd1e108">Quaestio 2</head>
        <head xml:id="bb-d4e38298-Hd1e111" type="question-title">De numero et sufficientia impedimentorum.</head>
        <p xml:id="bb-d4e38298-d1e114">Secundo quaeritur de numero et sufficientia impedimentorum Matrimonii.</p>
        <div xml:id="bb-d4e38298-Dd1e117" type="rationes-principales">
          <head xml:id="bb-d4e38298-Hd1e119">Rationes principales</head>
          <p xml:id="bb-d4e38298-d1e122">Et quod sint multa, videtur : Quia impedimenta sunt propter privationem vel defectum
            boni Matrimonii ; sed defectus boni malum est, et, ut dicit Dionysius, malum est
            infinitis modis, quamvis bonum sit uno modo : ergo infinitis modis videtur quod possit
            impediri.</p>
          <p xml:id="bb-d4e38298-d1e125">Item, impedimenta Matrimonii accipiuntur secundum accidentia personarum ; sed, ut vult
            Philosophus, accidentia sunt infinita : ergo et impedimenta. Maior patet discurrendo in
            singulis ; minor patet per Philosophum.</p>
          <p xml:id="bb-d4e38298-d1e128">Item, impedimenta Matrimonii respiciunt Matrimonii conditionem, et illud respicit
            personas singulares ; sed singularia sunt infinita et indeterminata : ergo et Matrimonii
            impedimenta.</p>
          <p xml:id="bb-d4e38298-d1e131">Contra : Nihil impedit Matrimonium nisi secundum institutionem Dei vel Ecclesiae ; sed
            institutio Dei et Ecclesiae quantum ad Matrimonium est in determinatis conditionibus :
            ergo etc.</p>
          <p xml:id="bb-d4e38298-d1e135">Item, impossibile est scire legem Matrimonii et vinculum, nisi sciantur illa quae illud
            vinculum solvunt ; sed lex Matrimonii est nobis determinata, ergo et impedimenta : ergo
            sunt in numero definito.</p>
          <p xml:id="bb-d4e38298-d1e138">Item, hoc ipsum probatur per hoc quod <name ref="#Lombard">Magister</name> de huiusmodi
            determinat et doctrinam dat ; sed, si non essent in numero determinato, non daret : ergo
            etc.</p>
        </div>
        <div xml:id="bb-d4e38298-Dd1e145">
          <p xml:id="bb-d4e38298-d1e147">Respondeo : Dicendum quod hoc sacramentum habet impedimenta plura ; sed quaedam
            impediunt ex congruitate, et ista dicuntur impedire contrahendum, sed non dirimere iam
            contractum, ut est Ecclesiae interdictum et tempus feriatum, quia talia respiciunt
            solemnitatem Matrimonii. Quaedam impediunt de necessitate, quia non stat cum eis
            sacramentum ; unde dicuntur impedire contrahendum et dirimere iam contractum, quia,
            quamvis esset contractum de facto, tamen in veritate non fuit sacramentum nec
            Matrimonium verum. Impedimenta autem illa his versibus continentur, de quibus omnibus
            infra habebitur singillatim. Error, conditio, votum, cognatio, crimen, Cultus
            disparitas, vis, Ordo, ligamen, honestas ; Si sis affinis, si forte coire nequibis :
            Haec facienda vetant connubia, iuncta retractant.</p>
          <p xml:id="bb-d4e38298-d1e150">De sufficientia ergo impedimentorum dicendum quod impedimentum fit sive potest fieri ex
            quadruplici causa. Nam ex efficiente causa provenire possunt tria. Efficiens causa est
            consensus ; ad consensum autem concurrit ratio et voluntas. Contra rationis actum est
            error ; contra actum voluntatis vis vel violentia ; contra actum utriusque conditio
            servitutis, quae impedit partim propter defectum libertatis, partim propter errorem. Ex
            parte causae materialis tria, quia Matrimonium est coniunctio voluntarie introducta,
            ergo est prius naturaliter disparatorum, coniuncti ergo proximitate sunt inepti ad
            Matrimonium. Sed coniuncti possunt esse tripliciter : consanguinitate, affinitate,
            iustitia publicae honestatis, quae contrahitur ex sponsalibus per verba de praesenti ;
            et sic sunt alia tria impedimenta.</p>
          <p xml:id="bb-d4e38298-d1e153">Ex parte causae formalis tria, quia Matrimonium est vinculum, in quo est mutua potestas
            viri et uxoris ; impedimentum autem contra hoc est, quando non potest dare sui corporis
            potestatem. Et hoc potest esse tripliciter : aut quia tradidit alteri qui adhuc vivit,
            et sic est ligatio ; aut quia se dedicavit Deo, et sic est sacer Ordo ; aut quia Deo et
            praelato, et sic est votum, quando guis vovet ingredi religionem vel continentiam
            solemnem. Ex parte finis similiter tria, quia Matrimonium est ad procreandam prolem ad
            cultum Dei vel saltem in remedium honestatis. Contra rationem procreandi ver remedii est
            impotentia coeundi contra cultum Dei, qui est in fide, est disparitas cultus ; qui est
            in moribus, est criminis enormitas. Ita sunt duodecim impedimenta. Similiter aliqua
            recipiunt divisionem, ut impotentia coeundi et crimen, sicut melius patebit infra.</p>
          <p xml:id="bb-d4e38298-d1e156">Posset tamen aliter horum impedimentorum sumi sufficientia. In Matrimonio enim
            considerantur personae quae iunguntur et ipsum vinculum et illud per quod vinciuntur et
            illud ad quod vinciuntur ; quod vincitur et vinculum et ad quod et per quod. Personae
            quae vinciuntur, debent aliquo modo convenire in cultu Dei et fide, sed distare vinculo
            naturali et consimili, propter hoc quod natura abhorret personas multum consimiles in
            actu illo sociari. Multum igitur distant, quando sunt dispares in cultu ; multum
            appropinquant, quando sunt iuncti cognatione vel affinitate vel publicae honestatis
            iustitia. Propinquitas consanguinitatis est ex fructu Matrimonii, sed affinitatis ex
            actu ; iustitia publicae honestatis tenet medium inter utrumque. Et sic sunt quatuor
            impedimenta, scilicet cultus disparitas, cognatio, affinitas et publicae honestatis
            iustitia. Consideratur iterum ipsum vinculum, quo vinciuntur individualiter ; et ob hoc
            non possunt coniungi vel vinciri qui sunt aliis obligati. Obligari autem alii est
            dupliciter : aut Deo aut homini. Et homini dupliciter : aut per Matrimonium, et sic
            ligamen ; aut per servitutem, et sic conditio. Obligari autem Deo est dupliciter : aut
            per votum, aut per illud quod habet annexum votum, ut sacer Ordo. Et sic sunt alia
            quatuor : ligamen, conditio, votum et Ordo. Tertio circa Matrimonium consideratur illud
            per quod contrahitur, et sic est consensus ; et hic respicit actum rationis, et contra
            hunc est error ; et actum voluntatis, et contra hunc est violentia. Et sic sunt duo.
            Quarto consideratur usus Matrimonii, et hic, dupliciter impeditur : aut per
            impossibilitatem utendi, et sic impotentia coeundi ; aut per abusum, et sic enormitas
            criminis. Et sic patet numerus et sufficientia horum impedimentorum et quod sunt in
            numero determinato, scilicet duodecim.</p>
        </div>
        <div xml:id="bb-d4e38298-Dd1e161">
          <head xml:id="bb-d4e38298-Hd1e163">Ad rationes</head>
          <p xml:id="bb-d4e38298-d1e166">Ad illud ergo quod obicitur, quod malum est modis infinitis, dicendum quod Dionysius
            loquitur de malo quantum est de se, quia privatio et non-ens est et caret fine et
            determinatione. Si autem loquamur de malo prout ei substernitur actus vel per
            comparationem ad bonum quod privat, sic ponitur in genere per reductionem et species
            determinatas habet, sicut patet in vitiis. Verumtamen illud non valet ad propositum,
            quia impedimenta Matrimonii non sunt defectus vel mala, sed et aliqua bona huic
            incompossibilia.</p>
          <p xml:id="bb-d4e38298-d1e169">Ad illud quod obicitur secundo penes accidentia, dicendum quod non penes quaecumque
            accidentia, utpote quod sit albus vel niger, sed pertes accidentia quae directe
            respiciunt Matrimonium quantum ad aliquod bonum ; et ita sunt in numero determinato.</p>
          <p xml:id="bb-d4e38298-d1e172">Ad illud, quod sunt circa singularia, dicendum quod sicut operationes virtutum sunt
            circa singularia, tamen sermo et cognitio est de eis prout reducuntur ad aliquod
            universale - primo modo non habet certitudinem, secundo modo habet - sic in proposito
            casus emergentes sunt multi et innumerabiles circa speciales personas ; tamen omnes sub
            hac generalitate impedimentorum comprehenduntur. Et sic patet totum.</p>
        </div>
      </div>
    </body>
  </text>
</TEI>