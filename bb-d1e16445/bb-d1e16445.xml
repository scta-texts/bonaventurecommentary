<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 18, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 18, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e16445">
        <head xml:id="bb-d1e16445-Hd1e119">III, D. 18, A. 1, Q. 3</head>
        <head xml:id="bb-d1e16445-Hd1e122" type="question-title">Utrum Christus aliquid meruerit in passione.</head>
        <p xml:id="bb-d1e16445-d1e125">Tertio quaeritur, utrum Christus aliquid meruerit in passione.</p>
        <div xml:id="bb-d1e16445-Dd1e128" type="rationes-principales">
          <p xml:id="bb-d1e16445-d1e130">Et quod sic, videtur. Primo, per textum Apostoli : <quote xml:id="bb-d1e16445-Qd1e132">Humiliavit semetipsum usque ad
       mortem, propter quod et Deus exaltavit illum</quote> etc. Quod verbum tractans <name ref="#Lombard">Magister</name>
      dicit : <quote xml:id="bb-d1e16445-Qd1e138">Aperte dicit Apostolus, propterea Christum exaltatum per impassibilitatis
       gloriam, quia est humiliatus per passionis obedientiam</quote>. Ergo meruit in
      passione.</p>
          <p xml:id="bb-d1e16445-d1e142">Item, <name ref="#Augustine">Augustinus</name>, exponens verbum praedictum : <quote xml:id="bb-d1e16445-Qd1e147">Ut Christus clarificaretur
       resurrectione, prius humiliatus est passione</quote>. Ergo videtur quod per meritum
      passionis pervenerit ad gloriam resurrectionis.</p>
          <p xml:id="bb-d1e16445-d1e151">Item, nihil est magis meritorium quam opus patientiae, propter quod dicitur Iacobi 1, 4 :
       <quote xml:id="bb-d1e16445-Qd1e153">Patientia opus perfectum habet</quote> ; sed patientia consitit in tolerantia
      passionis : ergo videtur quod Christus in passione multum meruerit.</p>
          <p xml:id="bb-d1e16445-d1e157">Item, nihil est satisfactorium nisi quod est meritorium ; sed passio Christi fuit
      satisfactoria, sicut dicunt Sancti : ergo fuit meritoria : ergo Christus meruit
      patiendo.</p>
          <p xml:id="bb-d1e16445-d1e160">Item, omnis qui patitur, aut passionem promeruit aut per passionem meretur, alioquin
      pateretur sine iustitia, pateretur etiam frustra ; sed Christus non meruit passionem, quia
      immunis fuit a culpa omni : meruit ergo per passionem, alioquin passus esset iniuste et
      frustra, quod esset magnae impietatis et insaniae.</p>
          <p xml:id="bb-d1e16445-d1e164">Sed contra : <quote xml:id="bb-d1e16445-Qd1e166">Passionibus, sicut dicit <name ref="#Aristotle">Philosophus</name>, nec laudamur nec
       vituperamur</quote>. Sed per omne per quod meremur laudamur : ergo passionibus non meremur
      : ergo Christus patiendo non meruit.</p>
          <p xml:id="bb-d1e16445-d1e173">Item, <quote xml:id="bb-d1e16445-Qd1e175">passio est effectus et illatio actionis</quote> ; sed qualis est causa, talis
      est effectus : si ergo actio passionem inferens non fuerit meritoria, videtur quod nec ipsa
      passio meritoria fuerit : ergo Christus in passione non meruit.</p>
          <p xml:id="bb-d1e16445-d1e179">Item, nihil est meritorium nisi quod est voluntarium ; nihil autem est voluntarium nisi
      quod est a principio intrinseco, sicut patet per definitionem voluntarii, quam ponit
      <name ref="#Aristotle">Philosophus</name>, in Ethicis : <quote xml:id="bb-d1e16445-Qd1e184">Voluntarium est cuius principium est in ipso</quote>. Sed
      passio Christi fuit ab extra, sicut patet : ergo non fuit meritoria.</p>
          <p xml:id="bb-d1e16445-d1e188">Item, nihil est meritorium nisi quod est secundum naturam ; sed <quote xml:id="bb-d1e16445-Qd1e190">passio est motus
       contra naturam</quote>, sicut dicit <name ref="#JohnDamascenus">Damascenus</name> : ergo impossibile est passione mereri :
      ergo etc.</p>
          <p xml:id="bb-d1e16445-d1e197">Item, omne meritum ortum habet ab aliqua virtute ; omnis autem virtus consistit in ratione
      ut ratio est : ergo omne meritum consistit circa rationem ut ratio est. Sed passio Christi
      solum modo fuit circa sensualitatem et circa rationem per modum naturae : ergo non videtur
      quod Christus in passione aliquid meruisset.</p>
        </div>
        <div xml:id="bb-d1e16445-Dd1e201">
          <head xml:id="bb-d1e16445-Hd1e203">Conclusio</head>
          <head xml:id="bb-d1e16445-Hd1e206" type="question-title">Christus non tantum meruit in actione, sed etiam in
      passione.</head>
          <p xml:id="bb-d1e16445-d1e209">Respondeo : Dicendum quod Christus non tantum meruit in actione, sed etiam in passione.
      Non. enim passus fuit frustra, sed ex rationabili causa ; nec passus fuit propter demeritum
      culpae, sed propter amorem veritatis et iustitiae.</p>
          <p xml:id="bb-d1e16445-d1e212">Et propterea notandum quod in passione est duo considerare, videlicet passionis causam et
      passionis sustinentiam. Passionis causa est a violentia agentis, sed passionis sustinentia
      est a voluntate patientis. Quantum ad primum passio non est meritoria nec demeritoria, quia
      est ab extra. Quantum ad secundum potest esse meritoria et demeritoria : meritoria autem, si
      quis eam perferat ex voluntate bona ; demeritoria autem, si quis eam sustineat impatienter
      et ex voluntate iniqua. Quoniam igitur Christus passionem pertulit non tantum ex voluntate
      bona, immo etiam ex vol untate optima, hinc est quod passio eius fuit meritoria, non solum
      sicut passiones Sanctorum, sed inter omnia merita tenuit principatum. Et concedendae sunt
      rationes quae hoc ostendunt.</p>
        </div>
        <div xml:id="bb-d1e16445-Dd1e217">
          <head xml:id="bb-d1e16445-Hd1e219">Ad Rationes</head>
          <p xml:id="bb-d1e16445-d1e222">Ad illud vero quod obicitur, quod passionibus nec laudamur nec vituperamur, dicendum quod
      verum est secundum quod sunt purae passiones ; prout autem coniuncta est eis voluntas bona
      vel mala, sic habent sortiri rationem meriti et demeriti, laudis et vituperii. Et sic fuit
      in passione Christi, qui oblatus est, quoniam ipse voluit, et libenter et patienter
      passionem sustinuit, quoniam pro transgressoribus exoravit.</p>
          <p xml:id="bb-d1e16445-d1e225">Ad illud quod obicitur, quod passio est effectus actionis, dicendum quod verum est quantum
      ad efficaciam in genere naturae, potest tamen nihilominus esse effectus voluntatis internae
      quantum ad voluntatis complacentiam, et per hoc habet poni in genere moris. Et quoniam
      voluntas passionem acceptans fuit bona, quamvis voluntas passionem inferens fuerit mala, et
      hinc est quod, quamvis actio displiceret ; passio tamen grata fuit : ideo non sequitur,
      quodsi actio fuit demeritoria, quod propter hoc passio. Actio enim non erat causa passionis
      in genere moris.</p>
          <p xml:id="bb-d1e16445-d1e228">Ad illud quod obicitur, quod passio fuit involuntaria, dicendum quod, quamvi hoc sit verum
      quantum ad violentiam, quae est ab extra, non tamen est verum quantum ad sustinentiam, quae
      est ab intra : Et ideo ratio illa non concludit quod nullo modo passio Christi esset
      meritoria ; non enim tantum erat ab extra, sed etiam quodam modo erat ab intra per
      complacentiam et sustinentiam.</p>
          <p xml:id="bb-d1e16445-d1e231">Ad illud quod obicitur, quod passio est contra naturam, dicendum quod esse contra naturam
      est dupliciter : aut quia est contra naturale dictamen rationis aut quia est contra
      naturalem appetitum salutis. Primo modo accipiendo naturale, sic illud quod est contra
      naturam est vitium, nisi forte sit supra naturam, sicut est in assensu fidei. Secundo modo
      accipiendo naturale, sic illud quod est contra naturam potest esse meritorium, quamvis sit
      poenale ; et hoc modo accipit <name ref="#JohnDamascenus">Damascenus</name>, cum dicit quod passio est contra naturam.</p>
          <p xml:id="bb-d1e16445-d1e238">Ad illud quod obicitur, quod omne meritum consistit circa actum rationis, dicendum quod
      verum est. Sed aliquid consistere circa actum rationis contingit tripliciter : vel per modum
      elicientis vel per modum imperantis vel per modum acceptantis. Quamvis autem passio Christi
      non esset in ratione per modum elicientis vel per modum imperantis, erat tamen per modum
      acceptantis ; et hoc dabat ipsi passioni rationem meriti, dat etiam passionibus nostris
      ratione consimili. Et per haec quae dicta sunt potest dissolvi illa quaestio qua quaeritur,
      utrum passionibus contingat mereri vel demereri.</p>
        </div>
      </div>
    </body>
  </text>
</TEI>