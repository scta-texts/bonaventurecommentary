<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e24118">
        <head xml:id="bb-d4e24118-Hd1e108">Quaestio 2</head>
        <head xml:id="bb-d4e24118-Hd1e111" type="question-title">Utrum sacerdos possit aliquid in poenam.</head>
        <p xml:id="bb-d4e24118-d1e114">Secundo quaeritur, utrum sacerdos possit aliquid supra poenam.</p>
        <div xml:id="bb-d4e24118-Dd1e117" type="rationes-principales">
          <p xml:id="bb-d4e24118-d1e119">Et quod sic, ostenditur : Per Magistrum in littera, in illo capitulo : Ligant quoque
            sacerdotes dum satisfactionem poenitentibus imponunt ; solvunt autem dum de ea aliquid
            remittent. Ergo videtur quod aliquid remittant de poena.</p>
          <p xml:id="bb-d4e24118-d1e122">Item, nihil est in peccatore remittendum, nisi vel offensa vel poena ; sed offensam
            remittit Deus, non sacerdos : ergo, si poenam solus Deus remittit, videtur ergo quod
            sacerdos a nullo absolvit : falsum ergo dicit sacerdos, dicens : Ego te absolvo.</p>
          <p xml:id="bb-d4e24118-d1e125">Item, sic sacerdos Novae Legis se habet ad sacerdotem Veteris, sicut sacramenta Novae
            Legis ad sacramenta Veteris ; sed sacramenta Novae Legis exhibent quod illa
            demonstrabant et significabant : ergo sacerdotes Novae Legis dant quod illi
            praefigurabant. Sed illi praefigurabant in suis actibus remissionem : ergo videtur quod
            isti sacerdotes eam tribuant. Sed non nisi remissionem culpae aut poenae ; sed non
            culpae : ergo poenae.</p>
          <p xml:id="bb-d4e24118-d1e128">Item, qui peccavit peccato occulto et post conteritur, ante absolutionem sacerdotis non
            apparet ligatus nec sibi nec alii : sibi non, quia videt se habere bonam voluntatem ;
            aliis non, quia non vident in eo nisi bonum. Ergo videtur quod non sit alicuius
            utilitatis ipsum ostendere absolutum, immo quod non ostendatur.</p>
          <p xml:id="bb-d4e24118-d1e131">Contra : <name ref="#Jerome">Hieronymus</name> : In remittendis vel in retinendis
            culpis, id iuris habent evangelici sacerdotes, quod olim habebant sub Lege legales. Sed
            illi non ostendebant nisi mundatum, ita quod non mundabant a culpa nec absolvebant a
            poena : ergo similiter et isti.</p>
          <p xml:id="bb-d4e24118-d1e138">Item, si remittit poenam ; aut aeternam aut temporalem. Aeternam non ; istud constat,
            quia illa inseparabilis est a culpa et praeterea est infinita : ergo non potest remitti
            nisi a virtute remittente culpam et a virtute infinita : non ergo a sacerdote.
            Praeterea, si Deus remitteret culpam sine poena aeterna, ergo aliquis esset sine culpa
            et reus mortis aeternae ; sed non caret quis culpa nisi per caritatem : ergo simul
            haberet caritatem et reatum poenae aeternae, et ita simul esset dignus morte aeterna et
            gloria, quod est impossibile : non ergo remittit culpam sine poena : ergo sacerdos non
            remittit poenam aeternam.</p>
          <p xml:id="bb-d4e24118-d1e141">Item, non remittit poenam temporalem, quoniam ad illam ligat ; et constat quod non
            ligat et solvit respectu eiusdem. Situ dicas quod absolvit a poena purgatoria et ligat
            expiatoria sive satisfactoria, contra : poena purgatoria est de alio foro : ergo ab illa
            non potest sacerdos absolvere.</p>
          <p xml:id="bb-d4e24118-d1e144">Item, si quis moriatur ante perfectionem poenitentiae, punietur in purgatorio ; sed non
            debet puniri poena a qua est absolutus : ergo ab illa nunquam fuit absolutus.</p>
          <p xml:id="bb-d4e24118-d1e147">Item, Dominus, dum remittit culpam, remittit poenam totam, nec obligat ad poenam, nisi
            quantum exigit sua iustitia : ergo, si aliquis remittit aliquid ulterius de illa poena,
            praeiudicat divinae iustitiae ; sed nullus potest divinae iustitiae praeiudicare : ergo
            nullus de poena temporali, ad quam obligatur peccator, potest aliquid. remittere.</p>
          <p xml:id="bb-d4e24118-d1e150">Item, si posset partem remittere, aut plus remittit ei qui plus peccavit, aut plus ei
            qui minus. Si plus vel tantum ei qui minus, ergo videtur quod, si aliquis parum
            peccavit, et ita parum debetur ei de poena, quod totum relinqueret : ergo pro parvo
            peccato non est imponenda aliqua poena ; quod est inconyeniens. Si remittit minus, ergo
            ei qui minus dignus est magis remittit ; sed hoc est inconveniens : ergo etc.</p>
          <p xml:id="bb-d4e24118-d1e153">Item, si remittit partem, alius sacerdos potest remittere aliam partem, et sic
            deinceps, et sic totum remitti ; quod non competit, ut videtur, secundum forum
            commune.</p>
        </div>
        <div xml:id="bb-d4e24118-Dd1e157">
          <head xml:id="bb-d4e24118-Hd1e159">Conclusio</head>
          <head xml:id="bb-d4e24118-Hd1e162" type="question-title">Sacerdos remittit aliquam partem poenae, non aeternae nec
            purgatoriae, sed illius poenae, ad quam Deus obligat peccatorem post absolutionem a
            culpa</head>
          <p xml:id="bb-d4e24118-d1e165">Respondeo : Dicendum quod praeter positionem illam, quam <name ref="#Lombard">Magister</name> ponit in littera, qua aliqui senserunt quod absolvit a poena aeterna,
            quam etiam satis efficaciter improbat, tres sunt hic modi dicendi.</p>
          <p xml:id="bb-d4e24118-d1e171">Unus modus dicendi est, quod sacerdos absolvit non a poena, sed a vinculo confessionis
            ligando ad poenam. satisfactionis. Et ista positio videtur trahi ex verbis. <name ref="#HughOfStVictor">Hugonis</name>, in libro De potestate ligandi, ubi distinguuntur
            septem vincula, scilicet obdurationis, servitutis, captivitatis, aeternae damnationis
            sive punitionis, perpetuae detestationis, confessionis et poenalis expiationis. A primis
            tribus absolvit Deus per gratiam et misericordiam ; a vinculo obdurationis absolvit per
            gratiam praeparantem, quae emollit cor, ad poenitentiam et est gratia gratis data ; a
            vinculo servitutis per gratiam praevenientem, quae est gratum faciens et liberat a
            servitute peccati ; a vinculo captivitatis per gratiam cooperantem, quae expedit hominem
            et solvit ad bona opera. A vinculo quarto, scilicet aeternae damnationis, solvit ligando
            ad qUintum, scilicet ad vinculum perpetuae detestationis. A sexto vero solvit per
            ministrum ligando ad septimum. Sacerdos enim solvit peccatorem confitentem, ut non
            teneatur confiteri, sed ligat ad vinculum satisfactionis. Sed illud non sufficit, quia
            sacerdos in absolvendo non dicit : Absolvo te a confessione, sed a peccatis. Ab illis
            ergo absolvit vel quantum ad poenam vel quantum ad culpam : ergo plus oportet
            dicere.</p>
          <p xml:id="bb-d4e24118-d1e177">Et ideo est secundus modus dicendi, quod sacerdos absolvit non tantum ab hoc vinculo,
            sed etiam a poena purgatoria, ligando ad poenam satisfactoriam ; sed non solvit aliquam
            partem poenae relaxando, sed solum commutando, et hoc sub conditione, si explet
            satisfactionem iniunctam. Et si illa satisfactio sit condigna, absolvit a tota ; si non,
            absolvit a tanta ; et ideo, si peccator moriatur ante complementum satisfactionis.
            condignae, oportet eum puniri in purgatorio. Sed nec illud sufficit adhuc, quia iste
            peccator post absolutionem divinam non ligatur ad poenam purgatoriam magis quam ad
            aliam. Et hoc patet, quia tantum potest conteri quod Deus totum remittit, et statim
            evolabit : ergo non oportet quod illam commutet. Et iterum, si non facit nisi commutare
            et ligat ad condignam, ergo nullum fructum reportat inde poenitens, et pro nihilo dicit
            : Ego te absolvo ab omnibus peccatis. Quae omnia magna sunt inconvenientia ; sunt et
            alia, quae omittuntur brevitatis causa.</p>
          <p xml:id="bb-d4e24118-d1e181">Et ideo est tertius modus dicendi magis consonus rationi et fidei pietati, quod
            sacerdos aliquam partem poenae absolvendo dimittit ex vi clavium. Et hoc possumus
            intelligere sic : quia universae viae Domini misericordia et veritas, ideo in
            iustificatione, quae est opus misericordiae, misericordia sic remittit culpam, iustitiae
            regulam non praetereat ; propterea adhuc detinet obligatum ad poenam. Illa autem poena
            ob rigorem divinae iustitiae est viribus nostris improportionalis et nostrae cognitioni
            ignota ; et pro illa oportet quod satis.faciat Deo. Providit adhuc igitur nobis viam
            misericordia divina et constituit arbitrum sacerdotem, cui dedit potestatem arbitrandi
            et taxandi poenam et manifestandi nobis, et partem poenae remittere ex virtute passionis
            Christi, ut divina iustitia pro illa parte solutionem ab isto non exigat, sed ex
            passionis Christi poena sit contenta. Quanta sit illa pars, nostrum non est determinare,
            sed Dei : Et tunc sacramentum Poenitentiae non tantum erit onerosum, sed etiam
            fructuosum.</p>
          <p xml:id="bb-d4e24118-d1e184">Hanc igitur opinionem sustinendo, concedendum est quod sacerdos remittit aliquam partem
            poenae, sicut ostendunt rationes ; non aeternae, sicut ostendunt aliae, non purgatoriae,
            sed communiter illius poenae, qua Deus obligat peccatorem post absolutionem a culpa ; et
            pro illa nunquam punitur in purgatorio nec alibi. Sed pro alia parte, a qua non.
            absolvitur, vel punietur hic sufficienter, vel Dominus exiget in purgatorio.</p>
        </div>
        <div xml:id="bb-d4e24118-Dd1e189">
          <head xml:id="bb-d4e24118-Hd1e191">Ad rationes</head>
          <p xml:id="bb-d4e24118-d1e194">Ad illud ergo quod obicitur de <name ref="#Jerome">Hieronymo</name>, dicendum quod est
            ostendere per solam demonstrationem, sicut ostendit ille qui digito monstrat aliquid ;
            et est ostendere per quamdam exhibitionem ut artifex ostendit imaginem inchoatam, quando
            eam consummat. Dico ergo quod <name ref="#Jerome">Hieronymus</name> vult dicere quod
            sacerdos evangelicus, quantum ad absolutionem a culpa, absolvit solum ostendendo,
            scilicet demonstrando absolutum ; absolvit autem a poena, et hoc verum est, ut
            intelligatur ostendere non solum sensui manifestando ; sed etiam perficiendo et
            exhibendo.</p>
          <p xml:id="bb-d4e24118-d1e203">2-4. Ad illud quod obicitur de poena purgatoria et aeterna, dicendum quod concedendum
            est, sed aliter et aliter, quia ab aeterna nullo modo solvit ; a purgatoria absolvit non
            per se, sed per accidens, quia, cum in poenitente virtute clavium minuitur debitum
            poenae temporalis, non ita acriter punitur. in. purgatorio, sicut si non esset
            absolutus.</p>
          <p xml:id="bb-d4e24118-d1e206">Ad illud quod obicitur ; quod hoc praeiudicat divinae iustitiae, dicendum quod falsum
            est. Sicut enim in Baptismo per passionis Christi meritum et solutionem solvitur
            peccator a tota poena, ita in Poenitentia per eiusdem passionis Christi virtutem
            solvitur a parte poenae, ita, quod in nullo praeiudicatur iustitiae, immo verificatur
            illud Psalmi [84, 11] : <quote xml:id="bb-d4e24118-Qd1e208" source="http://scta.info/resource/ps84_11">Misericordia et veritas obviaverunt
              sibi</quote> : misericordia enim supererogando pretium iustitiae satisfacit.</p>
          <p xml:id="bb-d4e24118-d1e212">Ad illud quod quaeritur, si remittit partem, aut maiorem ei qui magis etc., dicendum
            quod misericordia non considerat meritum, sed miseriam ; et ideo divina misericordia,
            quae subvenit hic miseris, non considerando in eis meritum, sed demeritum, subvenit per
            meritum Christi et remittit partem aequalem omnibus, non, inquam, secundum absolutam
            comparationem, sed proportionalem, ut si illi qui debet centum, remittit decem, et ei
            qui debet decem, remittit unum. Et ideo qui magis peccavit, dum poenitet, tenetur ad
            magnas gratiarum actiones, et hoc melius patebit, cum ostendetur quomodo in omni opere
            Domini est misericordia et veritas.</p>
          <p xml:id="bb-d4e24118-d1e216">Ad illud quod obicitur, quod si quilibet remittit partem, tunc videtur quod tota
            aliquando remittatur, dicendum quod primus sacerdos cui confitetur, si paratus est,
            totum remittit de ipsis culpis quod per via clavium debet remitti ; et ideo alius non
            remittit. Bonum est tamen alteri confiteri, tum propter maiorem certitudinem ; tum
            propter eius intercessionem, tum propter verecundiae meritum et arctam satisfactionem et
            humiliationem.</p>
        </div>
      </div>
    </body>
  </text>
</TEI>