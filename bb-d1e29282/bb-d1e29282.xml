<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 31, A. 3, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 31, A. 3, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29282">
        <head xml:id="bb-d1e29282-Hd1e119">III, D. 31, A. 3, Q. 2</head>
        <head xml:id="bb-d1e29282-Hd1e122" type="question-title">Utrum caritas habeat in patria dilatari.</head>
        <head xml:id="bb-d1e29282-Hd1e125" type="question-title">Secundo quaeritur, utrum caritas habeat in patria dilatari.</head>
        <p xml:id="bb-d1e29282-d1e128">Et quod sic, videtur. De perfectione caritatis est latitudo. Si igitur caritas in patria
    efficietur perfectior, necessario sequitur quod efficietur latior.</p>
        <p xml:id="bb-d1e29282-d1e131">Item, quanto Deus magis habitat in corde, tanto magis cor hominis dilatatur ad bona ; sed
    excellentiori modo habitabit Deus in homine in statu patriae, quam in statu viae : igitur
    habitus caritatis in patria plus habet de latitudine.</p>
        <p xml:id="bb-d1e29282-d1e135">Item, quanta virtus et bonitas est maior, tanto eius diffusio est amplior et liberalior ; sed
    in patria crescet caritas secundum virtutem et bonitatem : igitur et per consequens crescet
    secundum communicationis amplitudinem.</p>
        <p xml:id="bb-d1e29282-d1e138">Item, affectio sequitur cognitionem ; sed in patria cognitio dilatabitur et ampliabitur :
    ergo necesse est caritatis affectionem similiter dilatari.</p>
        <p xml:id="bb-d1e29282-d1e141">Sed contra : <quote xml:id="bb-d1e29282-Qd1e143">Quanto virtus magis est unita, tanto magis est infinita</quote> ; sed in.
    patria vfrtus caritatis erit potentissima ; ergo erit unitissima. Sed quod maxime accedit ad
    unitatem, maxime. recedit a latitudine : si igitur caritas in patria habet magis uniri,
    videtur quod potius ibi habeat arctari quam dilatari.</p>
        <p xml:id="bb-d1e29282-d1e147">Item, in via diligimus praescitos et praedestinatos ex caritate, in patria vero tantum
    praedestinatos. Ergo ad plures se extendit dilectio viae quam dilectio patriae ; sed dilectio
    quae ad plures se extendit est latior : ergo etc.</p>
        <p xml:id="bb-d1e29282-d1e150">Item, latitudo caritatis maxime attenditur in dilectione inimicorum ; sed in via non solum
    diligimus amicos, sed etiam inimicos, in gloria autem non diligeritur inimici : ergo videtur
    quod caritas in patria potius habeat arctari qitam dilatari.</p>
        <p xml:id="bb-d1e29282-d1e153">Item, caritas viae diligit omne diligibile, et quod supra est et quod infra est et quod iuxta
    est et quod intra est, secundum quod dicit <name ref="#Augustine">Augustinus</name>, in libro De doctrina christiana ; sed
    non possunt esse plura diligibilia nec magis ab invicem distantia : si ergo latitudo caritatis
    attenditur penes diligendorum multitudinem et distantiam, videtur quod caritas non possit esse
    magis ampla in patria quam sit in via.</p>
        <div xml:id="bb-d1e29282-Dd1e160">
          <head xml:id="bb-d1e29282-Hd1e162">Conclusio</head>
          <head xml:id="bb-d1e29282-Hd1e165" type="question-title">Caritas in patria dilatabitur quoad liberalitatis magniludinem,
      non quoad diligendorum multitudinem, quae quadam ralione reslringetur.</head>
          <p xml:id="bb-d1e29282-d1e168">Respondeo : Dicendum quod latitudo caritatis dupliciter habet attendi, videlicet in
      liberalitatis magnitudine et diligendorum multitudine. Prima latitudo est caritati
      essentialis, sed secunda est eidem accidentalis. Quantum ad primam latitudinem, concedendum
      est caritatem in patria dilatari, quia crescit eius bonitas et communicationis liberalitas
      et virtuositatis laudabilitas. Quantum autem ad secundam latitudinem, caritas in patria non
      dilatabitur, quin. potius restringetur, non ratione ipsius caritatis secundum se, sed ex
      parte diligibilium ; pauciora enim erunt diligibilia. Nunc enim ex caritate diligendi stint
      sive qui sunt in statu patriae sive qui sunt in statu viae, qui ordinati sunt ut possint ad
      illum statum pervenire ; sed post consummationem numeri electorum solum illi, ex caritate
      diligendi erunt qui erunt in statu patriae, quia alii non erunt potentes pervenire ad illius
      summi Boni participationem.</p>
          <p xml:id="bb-d1e29282-d1e171">Concedendum est igitur quod caritas in patria dilatabitur quantum ad liberalitatis
      magnitudinem. Ampliori enim affectu diligetur Deus in se et in creaturis sui, adeo ut ille,
      qui modo videtur esse remotus, in patria sit amantissimus ; et amplius inviscerabit sibi
      tunc caritas omnes Beatos quam modo possit homo etiam unum amicissimum sibi affectuose
      diligere. Et quia hoc ostendunt rationes ad primm partem, ideo sunt concedendae.</p>
        </div>
        <div xml:id="bb-d1e29282-Dd1e175">
          <head xml:id="bb-d1e29282-Hd1e177">Ad Rationes</head>
          <p xml:id="bb-d1e29282-d1e180">Ad illud ergo quod primo obicitur in contrarium, quod virtus magis unita plus est infinita,
      dicendum quod diligere multa est dupliciter : aut multa ut multa aut multa relata ad unum.
      Quoniam igitur in patria Deus erit omnia in omnibus et in omnibus diligetur Deus, hinc est
      quod caritas ex conversione. sui ad multa et dilatatione non dispergetur, sed potius
      colligetur. Unde talis dilatatio et virtutis unio non habent repugnantiam, immo potius una
      istarum conditionum sequitur ad reliquam.</p>
          <p xml:id="bb-d1e29282-d1e183">Ad illud quod obicitur, quod nunc diligimus praescitos et praedestinatos, in patria tantum
      praedestinatos, iam patet responsio, quia loquitur de latitudine ex parte numerositatis
      diligibilium. Praeterea, cum erit completus numerus electorum et collectus in unum, ita quod
      quilibet eorum notus erit cuilibet, plures habebit tunc caritas, erga quos possit et habeat
      affici specialiter et distincte, quam habeat in statu viae.</p>
          <p xml:id="bb-d1e29282-d1e186">Ad illud quod obicitur de inimicis, similiter respondendum est. Hoc enim accidit, quia illi
      qui sunt in patria inimicos non habent, quin sint beatificabiles ; vel non habebunt post
      diem iudicii alios inimicos quam damnatos ; si tamen haberent, amplius eos diligerent quam
      faciebant, cum essent in statu viae.</p>
          <p xml:id="bb-d1e29282-d1e189">Ad illud quod ultimo obicitur de numero diligendorum, iam responsurn est, quia non dicimus
      caritatem dilatari propter diligendoritm. numerositatem, sed propter maiorem affectus
      liberalitatem. Praeterea, ratio illa non cogit, quia, quamvis non sint plura diligenda in
      generalitate quam quatuor, in speciali tamen et in particulari nihil impdit diligendorum
      numerum augmentari ; ad quae omnia, cum caritas familiariter et intense convertitur, non
      immerito dicitur dilatari.</p>
        </div>
      </div>
    </body>
  </text>
</TEI>