<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e2655">
        <head xml:id="bb-d4e2655-Hd1e108">Quaestio 1</head>
        <head xml:id="bb-d4e2655-Hd1e111" type="question-title">Quid sit Baptismus a parte elementi, utrum aqua vel intinctio in
          aqua.</head>
        <p xml:id="bb-d4e2655-d1e114">Primo ergo quaeritur, quid sit Baptismus secundum suam essentiam, utrum aqua vel tinctio
          in aqua.</p>
        <div xml:id="bb-d4e2655-Dd1e117" type="rationes-principales">
          <head xml:id="bb-d4e2655-Hd1e119">Rationes principales</head>
          <p xml:id="bb-d4e2655-d1e122">Et quod aqua sit, videtur : Per definitionem <name ref="#HughOfStVictor">Hugonis</name>
            : <quote xml:id="bb-d4e2655-Qd1e127">Baptismus est aqua abluendis criminibus sanctificata</quote>. Similiter per
            definitionem sui generis : <quote xml:id="bb-d4e2655-Qd1e130">Sacramentum est elementum ex similitudine
              repraesentans</quote> etc. Ergo si aqua est elementum, sacramentum Baptismi est aqua.
            Si dicas quod utramque definitionem assignat per causam materialem, non per essentiam ;
            contra : haec est per essentiam : Baptismus est sacramentum ; et haec : sacramentum est
            signum ; et haec : Signum est species sensibilis, aliud faciens in cognitionem venire.
            Ergo haec est vera secund um substantiam : Baptismus est species vel forma visibilis rei
            invisibilis ; sed haec forma vel species non est nisi aqua : ergo etc. </p>
          <p xml:id="bb-d4e2655-d1e134">Item, species panis est sacramentum in Eucharistia, non ipsa panis manducatio, sed
            magis usus ; et hoc, quia similitudinem habet ad significatum ibi contentum : ergo, si
            in Baptismo gratia abluens significatur per aqilam abluentem, ergo aqua abluens est
            sacramentum ; sed non aliud quam Baptismus : ergo etc.</p>
          <p xml:id="bb-d4e2655-d1e137">Quod autem aqua non sit Baptismus, sed tinctio, videtur : Per illud quod dicit <name ref="#Lombard">Magister</name> in littera, definiens <quote xml:id="bb-d4e2655-Qd1e142">Baptismum : Baptismus est
              ablutio corporis exterior facta sub forma verborum praescripta</quote> ; et subdit :
              <quote xml:id="bb-d4e2655-Qd1e145">Accedente verbo ad elementum, fit sacramentum ; non ipsum elementum fit
              sacramentum, sed ablutio facta in elemento</quote>. Ergo patet quod Baptismus non est
            aqua, sed ablutio in aqua.</p>
          <p xml:id="bb-d4e2655-d1e149">Item, hoc ipsum patet ratione, quia, si Baptismus esset aqua, cum aqua sit semper aqua,
            semper esset Baptismus ; quod falsum est, quia non est, nisi dum aliquis baptizatur. Et
            iterum, cum aliquis baptizaretur in mari, tunc mare esset Baptismus et flumen ; quod non
            est rationabile.</p>
          <p xml:id="bb-d4e2655-d1e153">Item, ad sacramentum Baptismi concurrit verbum et elementum : ergo, si verbum est
            necessariunt, utpote quod significat, illud proprie est Baptismus ad quod refertur
            verbum ; sed verbum refertur ad actum abluendi, cum dicitur abluo te, non ad aquam :
            ergo Baptismus non est aqua.</p>
          <p xml:id="bb-d4e2655-d1e156">Quod autem nec aqua sit nec tinctio in aqua, videtur, quia Baptismus manet, recedente
            aqua et ablutione, in. baptizato : ergo etc. Quod maneat, videtur, quia semper denominat
            et nunquam iteratur.</p>
        </div>
        <div xml:id="bb-d4e2655-Dd1e160">
          <head xml:id="bb-d4e2655-Hd1e162">Conclusio</head>
          <head xml:id="bb-d4e2655-Hd1e165" type="question-title">Utrumque, scilicet aqua abluens et ablutio, est Sacramentum,
            unum tamen</head>
          <p xml:id="bb-d4e2655-d1e168">Respondeo : Ad intelligentiam praedictorum est notandum quod baptizare in Graeco tantum
            valet quantum lavare in Latino ; unde Iudith 12, 7 : <quote xml:id="bb-d4e2655-Qd1e170" source="http://scta.info/resource/iud12_7">Descendebat
              in vallem Bethuliae et baptizabat se</quote>. Ab eo autem quod est lavare oritur
            lavacrum et lotio. Lavacrum est aqua deputata ad lavandum, sicut balneum est aqua
            deputata ad balneandum humano artificio. Lotio vero est usus vel effectus aquae.
            Baptismus igitur accipitur pro lavacro, ut Canticorum 4, 2 :<quote xml:id="bb-d4e2655-Qd1e173" source="http://scta.info/resource/cant4_2">
              Dentes lui sicut greges tonsarum, quae ascenderunt de lavacro</quote>, Glossa :
              <quote xml:id="bb-d4e2655-Qd1e176">Loti in baptismo</quote>. Et e converso, ad Titum 3, 5 : Per lavacrum
            regenerationis et renovationis. Accipitur etiam pro lotione, Marci 7, 3 : Tenentes
            traditionem hominum, baptismata calicum et urceorum, id est lotiones ; similiter ablutio
            pro baptismo, Ioannis 13, 10 : Qui lotus est non indiget etc. : lotus, id est
            baptizatus.</p>
          <p xml:id="bb-d4e2655-d1e180">Cum igitur nomen baptismi aequivaleat lavacro et etiam lotioni, dixerunt aliqui quod
            Baptismus, secundum quod est nomen sacramenti, idem est quod lavacrum ; alii, quod est
            idem quod tinctio. Primae opinionis videtur fuisse magister <name ref="#HughOfStVictor">Hugo</name>, sed secundae <name ref="#Lombard">Magister</name>.</p>
          <p xml:id="bb-d4e2655-d1e189">Credo tamen quod utroque modo dictum est sacramentum, quia secundum quod lavacrum, est
            sacrae rei signum ; aqua enim abluens signum est gratiae intus mundantis, et ablutio
            signum interioris mundationis ; et ita utrumque sacramentum, nec tamen duo sacramenta,
            quia unum est propter alterum. Aqua enim non est sacramentum, nisi in quantum abluens ;
            et lotio non est sacramentum, nisi quia lotio aquae vel in aqua ; et ideo unum tantum
            sacramentum.</p>
          <p xml:id="bb-d4e2655-d1e193">Si tamen quaeras quod per prius et proprius dicitur sacramentum, utrum Baptismus pro
            lavacro an pro lotione, est distinguendum quod Baptismus dicitur sacramentum
            sanctificans, et sic principalius dicitur de lotione, quia immediatius respicit
            interiorem effectum et verbum ; dicitur etiam sacramentum significans, et sic
            principaliter dicitur de lavacro, quia significatur interius proprie et per prius est
            gratia mundans, et per consequens ipsa lotio. Et est exemplum : circulus expositus ante
            tabernam signum est vini vendendi et expositio circuli est signum venditionis ; tamen
            magis proprie est signum circulus quam expositio ; sic aqua magis quam ablutio. Et
            concedendae sunt rationes hoc probantes.</p>
        </div>
        <div xml:id="bb-d4e2655-Dd1e198">
          <head xml:id="bb-d4e2655-Hd1e200">Ad rationes</head>
          <p xml:id="bb-d4e2655-d1e203">Ad illud autem quod obicitur in contrarium de Magistro, dicendum quod ipse fuit
            alterius opinionis ; nihilominus tamen concedendum, est quod Baptismus sit ablutio ; nec
            ex hoc sequitur quod non sit aqua abluens. Quod autem dicit quod elementum non fit
            sacramentum, intelligendum, non secundum id quod est, sed secundum actum, qui est
            lavare.</p>
          <p xml:id="bb-d4e2655-d1e206">2-3. Per hoc etiam patet sequens, quia aqua non est sacramentum secundum quod aqua
            solum, sed secundum actum lavandi, sicut gratia medetur secundum actum pugandi ; et ideo
            non squitur quod semper aqua sit sacramentum, nec quod omnis aqua, sed aqua quae lavat
            et quae deputatur ad hoc ; et hoc non est totum mare vel fluvius, sed illud aquae quod
            de proximo coniungitur corpori lavando. Ex hoc etiam patet sequens, quia verbum refertur
            ad aquam.secund,um quod sacramentum in actu, et sic est in quantum lavans.</p>
          <p xml:id="bb-d4e2655-d1e209">Ad illud quod obicitur, quod manet, dicend um quod Baptismus proprie, secundum quod
            dicit sacramentum exterius, non manet in se, sed in suo effectu, et ratione illius
            dicitur manere. Effectus enim Baptismi aliquando dicitur Baptismus.</p>
          <p xml:id="bb-d4e2655-d1e212">Unde notandum quod, cum in Baptismo sint tria quoddam, quod est sacramentum tantmn, ut
            elementum visibile ; quoddam, quod est res tantum, sicut gratia curans ; quoddam, quod
            est sacramentum et res sacramenti, ut character de re sacramenti dicitur communiter ; de
            re et sacramento dicitur proprie ; de sacramento autem dicitur magis proprie ; sed de
            lotione adhuc magis proprie ; de elemento autem sub tali actu maxime proprie. Et
            secundum has quatuor acceptiones quadrupliciter definitur. Secundum quod Baptisrnus est
            nomen elementi significantis et sanctificantis virtute verbi, definitur ab <name ref="#HughOfStVictor">Hugone</name> : Baptismus est aqua diluendis criminibus
            sanctificata. Secundum quod pro actu vel usu elementi, a Magistro : Baptismus est
            tinctio corporis exterior facta sub forma verborum praescripta. Secundum. quod accipitur
            pro sacramento et re sacramenti, quod est character, sic a Damasceno : Baptismus est
            vitae spiritualis principium, sigillum et custodia et illuminatio mentis. Et tangitur
            quadruplex conditio characteris : quia enim praeparat ad gratiam, ideo principium vitae
            ; quia distinguit gregem Domini, sic sigillum ; quia indelebiliter perseverat, sic
            custodia ; quia specialiter disponit ad fidem, dicitur illuminatio mentis. Secundum quod
            accipitur pro re sacramenti ; definitur a Dionysio : Baptismus est regenerationis
            sacramentum, secundum quod primitus subsistit in anima, spiritualiter formans animales
            motus ad opportunitatem divinorum eloquiorum et actionum, et ad caelestis quietis
            anagogen iter faciens. In hac definitione tangitur res huius sacramenti, quae est gratia
            animam vivificans, cum dicit : secundum quod primitus subsistit in anima ; tangitur
            etiam habilitatio potentiae per virtutem, primo ad activam, cum dicit : formans animales
            motus ; secundo ad contemplativam, cum dicit : ad caelestis quietis anagogen.</p>
        </div>
      </div>
    </body>
  </text>
</TEI>