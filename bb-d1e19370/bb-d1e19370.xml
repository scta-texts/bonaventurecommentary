<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 22, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 22, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e19370">
        <head xml:id="bb-d1e19370-Hd1e119">III, D. 22, A. 1, Q. 2</head>
        <head xml:id="bb-d1e19370-Hd1e122" type="question-title">Utrum Christus, secundum quod homo, fuerit in loco determinato an
    ubique.</head>
        <p xml:id="bb-d1e19370-d1e125">Secundo quaeritur, utrum Christus, secundum quod homo, fuerit in loco determinato an
    ubique.</p>
        <div xml:id="bb-d1e19370-Dd1e128" type="rationes-principales">
          <head xml:id="bb-d1e19370-Hd1e130">Rationes Principales</head>
          <p xml:id="bb-d1e19370-d1e133">Et quod fuerit in loco determinato, videtur. Quia Christus, secundum quod homo, non fuit
      nisi ubi fuit anima eius vel caro ; sed anima eius vel caro non fuit nisi in loco
      determinato : ergo nec Christus, secundum quod homo.</p>
          <p xml:id="bb-d1e19370-d1e136">Item, Christus, secundum quod homo, <quote xml:id="bb-d1e19370-Qd1e138">assumpit humanam naturam in atomo</quote> ; sed
      humana natura in atomo est humana natura in individuo, et individuum est necessario hic et
      nunc, et ita in loco determinato : ergo Christus, secundum quod homo, est in loco
      determinato.</p>
          <p xml:id="bb-d1e19370-d1e142">Item, cuicumque convenit moveri secundum locum ; convenit ei sse in loco determinato ; sed
      Christus, secundum quod homo, descendit ad inferos et ascendit ad caelos : ergo etc.</p>
          <p xml:id="bb-d1e19370-d1e145">Item, quod Christus sit in pluribus locis ; secundum quod homo, hoc non habet nisi quia sub
      Sacramento. Si ergo tunc sub Sacramento non erat, ergo in aliquo loco ipsum existere
      oportebat.</p>
          <p xml:id="bb-d1e19370-d1e149">Sed contra : Quaecumque sunt unita inseparabiliter, ubicumque unum est, et reliquum ; sed
      humana natura unita est inseparabiliter et erat tunc Verbo Dei unita, quod est ubique :
      ergo, si Verbum est ubique, et humana natura in Verbo.</p>
          <p xml:id="bb-d1e19370-d1e152">Item, quaecumque sunt idem in supposito, ubicumque est unum, et reliquum : si enim aliqua
      duo accidentia uniantur in uno subiecto, impossibile est unum esse alicubi, ubi non sit
      reliquum ; sed humana natura et divina uniuntur in una hypostasi : si ergo divina natura est
      ubique et non in looo determinato, necessario sequitur quod et humana natura in Christo.</p>
          <p xml:id="bb-d1e19370-d1e155">Item, haec est vera iste homo est Filius Dei ubique ergo, a simplici conversa Filius Dei
      est ubique homo sed ubicumque est homo, ibi est eius humanitas : ergo etc.</p>
          <p xml:id="bb-d1e19370-d1e158">Item, demonstretur quicumque locus, Christus est ibi ; aut ergo est ibi homo aut non-homo :
      homo enim et non-homo opponuntur immediate ; sed non est ibi non-homo : ergo est ibi homo :
      ergo Christus est ubique homo : igitur secundum humanam naturnm non est in loco determinato
      nec fuit in triduo.</p>
          <p xml:id="bb-d1e19370-d1e161">Item, bene sequitur : hoc est, et non est homo, ergo est non-homo : ergo similiter bene
      sequitur : Christus fuit ubique, et non fuit ubique homo, ergo fuit ubique non-homo ; sed
      haec est falsa : ergo aliqua praemissarum ; sed nonnisi ista : Christus non fuit ubique homo
      : ergo eius opposita vera Christus fuit ubique homo : ergo idem quod prius.</p>
          <p xml:id="bb-d1e19370-d1e164">Item, quidquid convenit Filio Dei per naturam, convenit illi homini per gratiam. Cum ergo
      haec sit vera Filius Dei est ubique, haec similiter erit vera iste homo est ubique ; sed
      bene sequitur : homo albus est ubique, ergo est ubique homo et est ubique albus : ergo
      similiter bene sequitur : iste homo est ubique, ergo est ubique homo. Redit ergo idem quod
      prius, scilicet quod Christus sectindum humanitatem nec nunc nec in triduo fuit in loco
      determinato.</p>
        </div>
        <div xml:id="bb-d1e19370-Dd1e168">
          <head xml:id="bb-d1e19370-Hd1e170">Conclusio</head>
          <head xml:id="bb-d1e19370-Hd1e173" type="question-title">Christus, secuncum quod homo, non fuit ubique, sed in loco
      determinato.</head>
          <p xml:id="bb-d1e19370-d1e176">Respondeo : Dicendum quod quaestio ista potest esse de re et potest esse de sermone. Tunc
      est quaestio de re, quando quaeritur, utrum humanitas Christi fuerit ubicumque fuit
      Divinitas ; et ad istam quaestionem de plano respondendum est quod non, quia divina natura
      est immensa et infinita : unde nullum locum sibi determinat ; sed humana natura, cum sit
      creata et finita, locum sibi determinat. Unde non erat ubicumque Divinitas erat, sed vel in
      sepulcro ratione corporis vel in inferno ratione animae, sicut dicit <name ref="#Lombard">Magister</name> in littera. Et
      nunc similiter ratione humanitatis, quantum est de se, in uno tantum loco est ; quod vero
      sit in pluribus, hoc est sub Sacramento, secundum quod dicit Innocentius, scilicet quod
      Christus dicitur esse alicubi sacramentaliter, alicubi personaliter, alicubi localiter :
      localiter est in caelo, sacramentaliter est in altari, personaliter ubique. Et sic humana
      natura in Christo habet ut sit in loco determinato ; et si de re fiat quaestio, satis plana
      est responsio.</p>
          <p xml:id="bb-d1e19370-d1e182">Si autem fiat quaestio de sermone, hoc est, si quaeratur de veritate istius : iste homo est
      ubique, et iste est ubique homo, hic respondendum est quod iste terminus homo potest subici
      vel praedicari. Quando subicitur, tunc est locutio vera. Et ratio huius est, quia, cum
      dicitur iste homo est ubique, hoc pronomen iste potest demonstrare personam Christi vel
      singulare hominis. Si personam Christi, sic absque dubio vera est iste homo est ubique. Si
      vero singulare hominis, adhuc vera est, sed non per propriam naturam, sed per
      communicationem idiomatum, quia quod convenit Filio Dei per naturam convenit isti homini per
      gratiam.</p>
          <p xml:id="bb-d1e19370-d1e185">Si autem ponitur ex parte praedicati, tunc est locutio falsa, quia iste terminus homo
      praedicatur ratione formae, et hoc adverbium ubique determinat praedicatum ; et ita
      significatur per hoc quod forma humanitatis se extendat ad omnem locum in Christo ; et hoc
      quidem falsum est, eo quod habet locum determinatum. Unde sicut haec est falsa <mentioned>
       Christus semper fuit homo </mentioned>, quia significatur ex hoc quod humanitas Christi
      non habuit principium in tempore, ita similiter haec est falsa <mentioned> Christus est
       ubique homo </mentioned>, quia ex hoc significatur quod humana natura Christi sit ubique.
      Concedendae sunt igitur rationes ostendentes quod numana natura Christi sit in loco
      determinato et fuerit in triduo.</p>
        </div>
        <div xml:id="bb-d1e19370-Dd1e196">
          <head xml:id="bb-d1e19370-Hd1e198">Ad Rationes</head>
          <p xml:id="bb-d1e19370-d1e201">Ad illud quod obicitur, quod quaecumque sunt unita inseparabiliter, extendunt se ad omnem
      locum aequaliter, dicendum quod illud habet veritatem quando aliqua duo unibilia sic
      uniuntur quod unum non excedit reliquum. Quando autem unum est maioris ambitus quam
      reliquum, non habet veritatem ; et sic est in proposito : natura enim divina est immensa ;
      sed natura humana est limitata. Et est simile, quia animal inseparabiliter praedicatur de
      homine, et tamen alicubi est animal, ubi non est homo.</p>
          <p xml:id="bb-d1e19370-d1e204">Ad illud quod obicitur, quod illa quae sunt unum in supposito, concomitantur se in omni
      loco inseparabiliter, dicendum quod quoddam est suppositum quod non excedit formam suam ; et
      de tali supposito habet veritatem sermo praemissus. Quoddam vero est suppositum quod excedit
      aliquam formam cuius est suppositum, sicut hypostasis Christi se habet respectu humanae
      naturae, quia primum esse non habet a natura humana, sed a natura divina ; et de tali
      supposito non habet veritatem.</p>
          <p xml:id="bb-d1e19370-d1e207">A.d illud quod obicitur, quod haec est vera iste homo est Filius Dei ubique, ergo conversa
      est vera <mentioned> Dei Filius est homo ubique </mentioned>, dicendum quod haec, si quis
      attendat, non est eius conversa ; et hoc patet, quia in conversione alicuius propositionis
      quod determinabat praedicatum debet fieri determinatio ex parte subiecti, alioquin non fiet
      recta conversio, sicut patet aspicienti. Et ideo, cum in hac locutione homo est Filius Dei
      ubique, adverbium illud determinat praedicatum ratione istius attributi quod est esse Filius
      Dei ; eius conversa non est haec Filius Dei est homo ubique, secundum quod ubique deerminat
      hoc attributum quod est esse hominem ; sed haec Filius Dei, existens ubique, est homo ; et
      haec quidem est vera : unde, quamvis in ratione praedicta videatur arguere a simplici
      conversa, non tamen arguit.</p>
          <p xml:id="bb-d1e19370-d1e213">Ad illud quod obicitur, quod si Christus est hic et non est homo, ergo est hic non-homo,
      dicendum quod illud tenet in his quae sunt unius naturae tantum, ratione cuius sunt,
      ubicumque sunt. In Christo vero non tenet, quia non solum habet naturam humanam, sed
      divinam, per quam potest esse alicubi, ubi non est per humanam. Unde in processu illo est
      peccatum secundum consequeris : non est hic homo, ergo est hic non-homo. Ista enim habet
      tres causas veritatis : non est hic homo : aut quia non est hic aut quia non est homo aut
      quia est hic et est homo, sed tamen humanitas eius non est in isto loco ; et in isto sensu
      habet locutio veritatem. Et si obiciat, quod homo et non-homo opponuntur immediate,
      dicenduin quod verum est quantum est de se, sed non est verum, addita determinatione. Haec
      enim duo non opponuittur immediate : albus homo et albus non-homo, quia neutrum horum vere
      praedicatur de homine nigro.</p>
          <p xml:id="bb-d1e19370-d1e217">Ad illud quod obicitur, quod bene sequitur : est, et non est homo, ergo est non-homo, ergo
      similiter bene sequitur : est hic, et non est hic homo, ergo est hic non-homo, dicendum quod
      non est simile, quia pluribus de causis potest, ista verificari de aliquo iste non est hic
      homo, quam ista iste non est homo, propter determinationem adiunctam. Et ideo in praedicto
      processu est deceptio secundum consequens, a pluribus causis veritatis ad unam.</p>
          <p xml:id="bb-d1e19370-d1e220">Ad illud quod obicitur, quod haec est vera iste homo est ubique, ergo iste est ubique homo,
      dicendum quod non sequitur, quia in prima attribuitur ei esse ubique ratione divinae
      naturae, in secunda ratione humanae. Non est simile de hoc quod obicit de homine albo, quia
      suppositum istius tennini album, cum sit hic et nunc, non se extendit ad aliquem locum, ad
      quem non extendit se eius proprietas ; non sic autem est de persona Verbi et de natura
      humana.</p>
        </div>
      </div>
    </body>
  </text>
</TEI>