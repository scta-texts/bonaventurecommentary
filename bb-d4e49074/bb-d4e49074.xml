<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e49074">
        <head xml:id="bb-d4e49074-Hd1e108">Quaestio 1</head>
        <head xml:id="bb-d4e49074-Hd1e111" type="question-title">De quidditate ignis conflagratorii.</head>
        <div xml:id="bb-d4e49074-Dd1e114" type="rationes-principales">
          <head xml:id="bb-d4e49074-Hd1e116">Rationes principales</head>
          <p xml:id="bb-d4e49074-d1e119">Quantum ergo ad primum proceditur sic, et ostenditur quod ille ignis sit elementum :
            Quia dicitur Genesis 2, 2 : <quote xml:id="bb-d4e49074-Qd1e121">Requievit Deus die septimo ab omni opere</quote>,
            Glossa et Sancti dicunt ibi quod hoc intelligitur <quote xml:id="bb-d4e49074-Qd1e124">quantum ad productionem novarum
              creaturarum</quote>: ergo videtur quod tunc non producat ignem novum.</p>
          <p xml:id="bb-d4e49074-d1e128">Item, ratione videtur, quia natura non facit per plura quod potest facere per pauciora.
            Ergo multo fortius nec Deus ; sed totum potest fieri per istum : ergo etc.</p>
          <p xml:id="bb-d4e49074-d1e131">Item, ratione ostenditur per simile, quia facta est purgatio mundi per aquam ; et illa
            aqua non fuit de novo creata nec alterius naturae quam aqua quae dicitur elementum :
            ergo etc.</p>
          <p xml:id="bb-d4e49074-d1e134">Item, <ref xml:id="bb-d4e49074-Rd1e136">Augustinus, De civitate, XX</ref>, dicit : <quote xml:id="bb-d4e49074-Qd1e139" source="http://scta.info/resource/adcd-l20">Figura huius mundi mundanorum ignium
              conflagratione peribit, sicut factum est aquarum inundatione diluvium</quote>. Ergo,
            si ignis mundanus est ignis qui est de mundi constitutione, et hic est ignis elementum,
            patet etc.</p>
          <p xml:id="bb-d4e49074-d1e144">Contra : Nihil se ipsum purgat ; sed ignis elementum purgabitur illo igne et
            consumetur, sicut dicit Glossa II Petri 3, 10, quod<quote xml:id="bb-d4e49074-Qd1e146"> maximus ille ignis quatuor
              elementa consumet</quote>. Ergo etc.</p>
          <p xml:id="bb-d4e49074-d1e150">Item, iste ignis totum elementorum ambitum circuibit ; sed ille ignis elementum habet
            particularem situm : non erit ergo ignis elementum.</p>
          <p xml:id="bb-d4e49074-d1e153">Item, illius ignis erit ascendere, sicut dicit Glossa Bedae, quod <quote xml:id="bb-d4e49074-Qd1e155">tantum
              ascendet, quantum aqua diluvii</quote>. Sed, si esset ignis elementum, cum sphaera
            eius sit sursum, eius esset descendere : ergo etc.</p>
          <p xml:id="bb-d4e49074-d1e159">Praeterea, esto quod descendat, aut aliquid subintrabit locum eius aut nihil. Si
            aliquid, quaero : quid ? Non est dare. Si nihil, ergo vacuum erit, ergo etc.</p>
          <p xml:id="bb-d4e49074-d1e162">Item, cum finalis purgatio sit perfecta, videtur quod non tantum debeat fieri per
            elementum unum, sed per omnia quae habent naturam purgandi : ergo, si aqua habet
            purgandi naturam, videtur etc.</p>
          <p xml:id="bb-d4e49074-d1e165">Iuxta hoc quaeritur : quare prima purgatio fuit per aquam et secunda erit per ignem
            ?</p>
        </div>
        <div xml:id="bb-d4e49074-Dd1e169">
          <head xml:id="bb-d4e49074-Hd1e171">Conclusio</head>
          <head xml:id="bb-d4e49074-Hd1e174" type="question-title">Conflagratio haec fiet ab igne elementari, non de novo creato,
            sed multiplicato virtute Dei et undique congregato</head>
          <p xml:id="bb-d4e49074-d1e177">Respondeo : Dicendum quod aliqui voluerunt dicere quod ille ignis erit ignis elementum
            ; nec mirum. Ignis enim modicus, apposito combustibili augetur in infinitum se
            multiplicando ; sic etiam modo faceret ignis ille nisi impediretur ; sed, si vigoraretur
            eius vis, sicut fiet in iudicio, totum poterit consumere et purgare, nec oportet novum
            ignem creare.</p>
          <p xml:id="bb-d4e49074-d1e180">Sed quia videntur Sancti dicere quod ignis ille non tantum descendet, sicut pluit
            Dominus super Sodomam, sed quia magis ascendet, ideo dicunt alii quod erit alius ignis,
            non creatus, sed virtute corporum supercaelstium in inferioribus generatus ; ex
            confractione enim et multiplicatione radiorum ad speculum concavum generatur ignis
            propter subtiliationem aeris circumstantis ; similiter ad urinale plenum aqua. Et
            quamvis oporteat, ad hoc quod ignis per hunc modum generetur, fieri aggregationem
            radiorum ; non oportet speculis concavis mundum impleri, sed alio modo ad nubes
            concavas, sicut scit disponere divina providentia, poterit ignis in omnibus his
            inferioribus generari. Quod hoc non sit possibile vel etiam primum, non dico, sed
            stultum est hic aliquid fingere, sed Sanctorum auctoritatibus inniti oportet.</p>
          <p xml:id="bb-d4e49074-d1e183">Et ipsi non aperte determinant quis sit ille ignis ; tamen excellens doctor <name ref="#Augustine">Augustinus</name> dicit quod fiet mundanorum ignium conflagratione
            sicut factum est aquarum inundatione diluvium. Ideo huic auctoritati innitendo, dico
            quod sicut in diluvio non sunt novae aquae creatae, sed eaedem ipsae multiplicatae sunt,
            et hoc operante adiutorio superiorum corporum, per quae facta est elevatio vaporum, sic
            etiam credo quod non solum ignis qui est in sphaera sua, sed omnes ignes, et qui in
            terra et super terram et sub terra sunt, concurrent ad illam conflagrationem, sicut
            videtur velle <name ref="#Augustine">Augustinus</name>. Et bene concedo quod virtus
            superiorum corporum concurret ad ignis multiplicationem et actionem. Concedendae sunt
            igitur rationes probantes quod non creabitur novus ignis ; sed ex eis non habetur quod
            solum per ignem, qui est in sphaera sua, fiat.</p>
        </div>
        <div xml:id="bb-d4e49074-Dd1e193">
          <head xml:id="bb-d4e49074-Hd1e195">Ad rationes</head>
          <p xml:id="bb-d4e49074-d1e198">Ad illud quod obicitur in contrarium, quod nihil purgat se ipsum, dicendum quod habet
            instantiam in igne ; hoc etiam habet instantiam in duobus corporibus, quorum ultimum per
            conflagrationem et confractionem purgatur.</p>
          <p xml:id="bb-d4e49074-d1e201">Ad illud quod obicitur, quod totum ambitum circuibit, dicendum quod tunc ignis
            diffundetur et multiplicabitur et a sursum et deorsum.</p>
          <p xml:id="bb-d4e49074-d1e204">Ad illud quod obicitur, quod descendet tunc, dicendum quod ascendet respectu ignis qui
            est in terra, et descendet respectu ignis qui est super terram.</p>
          <p xml:id="bb-d4e49074-d1e207">Quod obicit, quod vacuum erit, dicendum quod non descendet mutando locum, sed agendo et
            immutando secundum virtutem.</p>
          <p xml:id="bb-d4e49074-d1e211">Ad illud quod quaeritur : quare fit tunc per ignem tantum ? dicendum quod ratio est ex
            parte purgationis hominum a peccato et a parte purgationis mundi. Ex parte purgationis
            hominum, quia sicut in principio ardor regnavit concupiscentiae, sic in senectute mundi
            frigus avaritiae : refrigescet enim caritas multorum ; et ideo, quia purgatio debet
            fieri per contrarium, sicut purgatio ardoris concupiscentiae facta est per aquam, sic
            purgatio frigoris malitiae et avaritiae fiet per ignem. Alia ratio est ex parte
            purgationis mundi, quia illa fuit ad delendum hominem vetustum et novos homines
            procreandos ; haec autem erit ad totum meliorandum et in meliorem faciem commutandum ;
            et quia ignis urit et subtiliat, aqua non : ideo haec in igne erit, diluvium vero non in
            igne fuit, sed in aqua. </p>
        </div>
      </div>
    </body>
  </text>
</TEI>