<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 6, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 6, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e6829">
        <head xml:id="bb-d1e6829-Hd1e119">III, D. 6, Dubia</head>
        <div xml:id="bb-d1e6834">
          <head xml:id="bb-d1e6829-Hd1e124">Dub. I.</head>
          <p xml:id="bb-d1e6829-d1e127">In parte ista sunt quaestiones circa litteram. Et primo quaeritur de hoc quod dicit
      Sacrificium Ecclesiae duobus constare, visibili elementorum specie et invisibili Domini Iesu
      Christi carne et sanguine. In hoc enim verbo primo videtur esse insufficientia, quia ad
      constitutionem Sacramenti altaris non solum concurrunt duo, immo tria, videlicet elementum
      exterius, corpus Christi verum et corpus Christi mysticum. Item, videtur in naturae est
      suppositum et in qua verbo suo esse. repugnantia, cum dicit invisibili carne et sanguine.
      Caro enim et sanguis vere sunt corpora ; ergo et vere visibilia. Si ergo caro Christi vera
      fuit, restat igitur quod fuit visibilis. Item, tertio videtur quod illa similitudo sit
      inepta, quoniam Sacramentum et res Sacramenti in unitatem personae non concurrunt, secundum
      quod Deus et homo. Ergo non videtur ibi fieri recta assimilatio.</p>
          <p xml:id="bb-d1e6829-d1e130">Respondeo : Dicendum quod in Sacramento altaris duplex est res, videlicet signata et
      contenta, et signata tantum. Et <name ref="#Augustine">Augustinus</name> in parte ista non loquitur de re signata tantum,
      cuiusmodi est corpus Christi mysticum, sed de re signata et contenta, cuiusmodi est corpus
      Christi verum. Haec enim sola est quae facit ad propositum, videlicet ad intelligendum
      unionis et incarnationis mysterium, et hoc propter similitudinem utrobique repertam.</p>
          <p xml:id="bb-d1e6829-d1e136">Reperitur autem ibi similitudo triplex, videlicet quantum ad extremorum unitatem, quantum
      ad distinctionem, sive diversitatem et quantum ad finem sive utilitatem. Sicut enim in
      Sacramento altaris est species visibilis et caro Christi invisibilis, prout est sub illo
      Sacramento, sic in Christo est humana natura vera sensibilis et divina, quae solum est
      intelligibilis. Similitudo etiam est quantum ad distinctionem, quoniam exterior species
      visibilis et res interior non concurrunt ad constituendum unum per naturam, sed concurrunt
      ad unum Sacramentum, quod est unum per ordinem et respectum signi ad signatum. Sic et in
      Christo divina natura et humana non constituunt aliquid tertium, sed uniuntur in unam
      hypostasim, quae utriusque naturae est suppositum et in qua utraque natura suo modo
      substantificatur. Et quantum ad hoc non utraque natura suo modo substantificatur. Et quantum
      ad hoc non est omnimoda similitudo, sed partim similitudo et partim dissimilitudo. Tertio
      similitudo est, quia sicut res Sacramenti unitur exteriori signo ut mediante illo
      cognoscatur et ad utilitatem veram convertatur, sic divina natura unitur humanae ut in ea
      cognosceretur ; et inde est etiam quod talis unitas similis est illi unioni qua copulatur
      verbum ipsi voci ut ab aliis possit cognosci.</p>
          <p xml:id="bb-d1e6829-d1e139">Et per hoc patet responsio ad obiecta. Non enim valet quod obicit de insufficientia,
      quoniam ad propositum sufficiunt illa duo membra. Nec valet quod obicit de repugnantia, quia
      non dicit haec duo, videlicet carnem et sanguinem, invisibilia simpliciter, sed prout sunt
      sub Sacramento contenta. Nec illud quod obicit de illarum unionum disconvenientia, quia non
      vult dicere quod illa sint omnino similia, sed quod similitudinem habent quantum ad tria
      praedicta.</p>
        </div>
        <div xml:id="bb-d1e6855">
          <head xml:id="bb-d1e6829-Hd1e145">Dub. II.</head>
          <p xml:id="bb-d1e6829-d1e148">Item circa tertiam opinionem, quae ibi ponitur : Sunt et alii, qui in incarnatione Verbi
      etc., notandum quod tria insinuantur in littera illius opinionis, quae valde sunt
      improbabilia.</p>
          <p xml:id="bb-d1e6829-d1e151">Primum vero, cum dicit : Ex carne et anima aliquam substantiam compositam diffitentur. Et
      illud convincitur esse improbabile, quoniam ex forma et materia resultat unum compositum. Si
      ergo anima habet naturalem inclinationem ad corpus sicut ad propriam materiam quam perficit,
      necessarium erat ex anima et carne in Christo aliquod tertium constitui. Illud autem aut est
      substantia aut accidens. Accidens non ; constat, quia substantia non est pars accidentis :
      necesse est igitur quod fiat inde substantia.</p>
          <p xml:id="bb-d1e6829-d1e154">Aliud improbabile est in hoc quod dicit : Illis duobus velut indumento Verbum Dei
      vestiretur, ut mortalium oculis congruenter appareret. Si enim hoc verum esset, cum anima
      non appareat oculis, non as sumsisset animam. Et iterum, si Christus apparebat esse homo et
      non erat verus homo, alius apparebat quam esset. Ergo aliqua falsitas et aliqua deceptio
      fuit in Christo, quod omnino absurdissimum est. Veritas enim nec falli potest nec
      fallere.</p>
          <p xml:id="bb-d1e6829-d1e157">Item, tertium improbabile est in hoc quod dicit, illa duo in singularitatem personae Verbum
      Dei assumsisse, quia illis duobus accidentibus non est personarum numerus auctus. Si enim
      hoc verum esset, cum columba, in qua Spiritus Sanctus apparuit, non auxerit numerum
      personarum in divinis, assumta est in unitatem personae, quod nefarium est dicere. Et
      iterum, cum aliqua anima unitur Deo per voluntatis conformitatem et nullo modo ex hoc
      crescat in Trinitate numerus personarum, quaelibet anima sancta assumeretur a Verbo in
      unitatem personae : ergo quilibet sanctus esset Deus, quod quidem dicere est omnino
      perversum. Et propterea iste modus dicendi, sicut ex littera colligitur, repudiatus est
      tamquam erroneus ; nec credendum est <name ref="#Lombard">Magistrum</name> fuisse de opinione ista nec dicere hoc
      asserendo vel approbando, sed aliorum opinionem recitando. Hanc autem opinionem sicut et
      alias nec omnino reprobat nec omnino approbat. Nondum enim claruerat eius falsitas, maxime
      cum videatur super verba Sanctorum esse fundata.</p>
        </div>
        <div xml:id="bb-d1e6876">
          <head xml:id="bb-d1e6829-Hd1e166">Dub. III.</head>
          <p xml:id="bb-d1e6829-d1e169">Item quaeritur de hoc quod dicit : Multis modis habitum dicimus etc. Primo enim distinguit
      habitum in tria membra ; secundo vero distinguit alia distinctione per quatuor membra :
      igitur vel una est superflua vel altera diminuta. Item, videntur aliqua membra secundae
      divisionis esse impossibilia. Dicit enim quod quaedam accedunt, quae mutant, sed non
      mutantur, sicut sapientia. Hoc videtur esse impossibile, quia, si ex aliquo accidente
      adveniente mutatur subiectum, videtur quod ipsum multo magis debeat dici mutatum, quia de
      ente in potentia fit ens in actu. Item, aliud membrum similiter, quod dicit quod quaedam
      accedunt, quae nec mutant nec mutantur videtur impossibile. Nihil enim novum acquiri potest
      sine aliqua mutatione acquirentis vel acquisiti : ergo impossibile est quod aliqua
      differentia habitus introducatur in esse, qua non fiat mutatio in habita vel habente.</p>
          <p xml:id="bb-d1e6829-d1e172">Respondeo : Dicendum quod <name ref="#Augustine">Augustinus</name> distinguit habitum dupliciter : uno modo in se per
      differentias proprias, quae respiciunt habitum quantum ad esse. Et istae sunt tres. Omne
      enim quod habetur aut habetur interius aut exterius aut partim interius, partim exterius. Si
      omnino interius, sic dicimus habitum animae, ut scientiam et disciplinam. Si omnino
      exterius, sic dicimus habitum eorum quae exterius corpori accommodantur, sicut esse vestitum
      et calceatum. Si quodam modo interius et quodam modo exterius, sic dicimus alium alio
      validiorem vel fortiorem. Et hoc quasi tenet medium inter differentias duas prius positas.
      Et ad istas tres differentias reduci possunt septem illi modi habendi quos assignat
      <name ref="#Aristotle">Philosophus</name>, in Postpraedicamentis.</p>
          <p xml:id="bb-d1e6829-d1e181">Sed quia iste modus distinguendi parum valet ad propositum, ideo sumit <name ref="#Augustine">Augustinus</name> alium
      modum distinguendi per quatuor membra, qui respicit ipsum habitum quantum ad fieri. Et haec
      divisio est quadrimembris secundum quatuor combinationes sufficientes et immediatas. Omne
      enim quod accedit alicui aut mutat tantum et non mutatur, sicut sapientia ; aut mutat et
      mutatur, ut cibus ; aut nec mutat nec mutatur, ut anulus ; aut mittatur, sed non mutat, ut
      vestimentum. Et illud quartum membrum valet ad propositum et per hoc patet responsio ad
      primum obiectum. Istae enim quatuor differentiae reducuntur ad illas tres ; ideo nec istae
      sunt superfluae nec illae diminutae.</p>
          <p xml:id="bb-d1e6829-d1e187">Ad illud quod obicitur, quod sapientia mutat, sed non mutatur, dicendum quod ad hoc quod
      quis fiat sapiens concurrit sapientia creata et increata, sicut ad hoc quod fiat gratus
      concurrit caritas creata et increata. Cum autem <name ref="#Augustine">Augustinus</name> dicit quod sapientia non mutatur,
      non intelligit de sapientia creata, quae est accidens animae, sed de sapientia increata. Et
      hoc frequenter advertendum est in verbis <name ref="#Augustine">Augustini</name>, cum loquitur de sapientia et gratia ;
      quia modo loquitur de increata, modo de creata. Potest etiam hoc verbum intelligi de
      sapientia creata. Sed tunc non loquitur <name ref="#Augustine">Augustinus</name> de quocumque genere muta.tionis, sed de
      illa mutatione quae est de una dispositione ad alteram, utpote de mutatione quae est
      secundum formam ; et tunc non habet instantiam in sapientia, quia sapientia accidens non
      alteratur, quamvis sapiens secundum illam alteretur.</p>
          <p xml:id="bb-d1e6829-d1e200">Et per hoc patet tertium obiectum. Non enim excludit omnem motmn <name ref="#Augustine">Augustinus</name>, sed illum
      motum alterationis qui est secundum qualitatem absolutam. Haec autem non est in coniunctione
      anuli ad digitum, sed solum quae est mutatio secundum locum vel situm.</p>
        </div>
      </div>
    </body>
  </text>
</TEI>