<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e31275">
        <head xml:id="bb-d4e31275-Hd1e108">Quaestio 4</head>
        <head xml:id="bb-d4e31275-Hd1e111" type="question-title">Quando character imprimatur in diversis ordinibus.</head>
        <div xml:id="bb-d4e31275-Dd1e114" type="rationes-principales">
          <head xml:id="bb-d4e31275-Hd1e116">Rationes principales</head>
          <p xml:id="bb-d4e31275-d1e119">Quarto quaeritur, quando imprimatur character in diversis Ordinibus. Et cum in
            Ordinibus sit ista quinque reperire, utpote in Ordine sacerdotali, scilicet
            benedictionem, inunctionem, manuum impositionem et alicuius porrectionem, ut libri vel
            clavis vel vasis, et verbi expressionem, quaeritur, in quo istorum fiat characteris
            impressio. Et primo videtur quod non in benedictione :</p>
          <p xml:id="bb-d4e31275-d1e122">Quoniam semper in Ordinibus fuit characteris impressio, et illud est Ordini esentiale,
            in quo imprimitur character ; sed benedictio non est de essentia Ordinum, cum non
            legatur talis solemnitas fuisse in Ecclesia primitiva : ergo etc.</p>
          <p xml:id="bb-d4e31275-d1e125">Item, illud in quo imprimitur character interior, debet habere assimilationem cum
            interiori charactere ; sed character ille respicit aliquam potestatem, benedictio autem
            fit ad sanctitatem : ergo etc.</p>
          <p xml:id="bb-d4e31275-d1e128">Item, quod non detur in unctione, videtur : Quia si aliqua passio aliquibus inest,
            inest secundum aliquod commune ; sed characteris impressio est in omnibus Ordinibus, sed
            inunctio est in uno solo, scilicet in sacerdotio : ergo etc.</p>
          <p xml:id="bb-d4e31275-d1e132">Item, ubicumque talis causa, ibi talis effectus ; sed in episcopatu est nova inunctio,
            ergo novi characteris impressio ; hoc autem est falsum, quia, si novus character
            imprimeretur sicut sacerdos potest esse sine diaconatu, sic episcopus sine sacerdotio,
            cuius contrarium determinatum est in Decretalium libro ultimo.</p>
          <p xml:id="bb-d4e31275-d1e135">Item, quod non detur in manuum impositione, videtur : Primo per consimilem rationem,
            quia, cum non fiat manuum impositio nisi in solis duobus Ordinibus, non imprimeretur
            character nisi in his duobus solum ; quod est manifeste falsum, sicut patet ex
            praecedentibus.</p>
          <p xml:id="bb-d4e31275-d1e138">Item, Ordo traditur tantum ab episcopo ; sed Ordo traditur in impressione characteris :
            ergo, si character imprimitur in impositione manuum, videtur quod solus episcopus debeat
            manum imponere in ordinatione ; quod est falsum, quia, ponit, ut dicit Canon,
            distinctione 23 : Presbyter cum ordinatur etc., omnes sacerdotes assistentes debent in
            ordinatione sacerdotis manus imponere.</p>
          <p xml:id="bb-d4e31275-d1e141">Quod autem in libri vel vasis traditione non imprimatur, videtur. Quoniam, esto quod
            tales libri vel vasa deessent, sicut forte deerant in Ecclesia primitiva, nihilominus
            tales Ordines dari possent : ergo etc.</p>
          <p xml:id="bb-d4e31275-d1e144">Item, multa talia confert archidiaconus, ut ampullam et aqua-manile subdiacono, sicut
            in littera tangitur, et claves ipsi ostiario. Si ergo solius episcopi est conferre
            Ordines, videtur quod in tali trditione non imprimatur character.</p>
          <p xml:id="bb-d4e31275-d1e147">Quod autem in verbi expressione non imprimatur, videtur : Primo, quia in verbis illis
            significatur recta potestatis exsecutio, ut patet, si quis inspiciat. Ergo, cum illud
            sequatur Ordinis essentiam et characterem, videtur etc.</p>
          <p xml:id="bb-d4e31275-d1e151">Item, character non potest imprimi nisi a Deo ; sed verbi expressio est per verbum
            imperandi, cum dicitur : Accipe potestatem etc. : ergo in tali forma non est competens
            imprimi characterem.</p>
          <p xml:id="bb-d4e31275-d1e154">Est igitur quaestio : quare hoc sacramentum habet formam verbi per modum imperativum,
            cum alia habeant per indicativum vel deprecativum ?</p>
          <p xml:id="bb-d4e31275-d1e157">Est etiam quaestio : unde ortum habuerunt haec circa Ordinem, scilicet manuum impositio
            et benedictio et unctio ?</p>
          <p xml:id="bb-d4e31275-d1e160">Est etiam quaestio : quare impositio manuum est in duobus Ordinibus, sed unctio in uno
            solo Ordine, scilicet sacerdotio ?</p>
          <p xml:id="bb-d4e31275-d1e163">Est quarto quaestio : quare diacono solus episcopus manus imponit, sacerdotibus vero
            alii sacerdotes ?</p>
          <p xml:id="bb-d4e31275-d1e166">Est ultimo quaestio : in quo essentialiter consistit sacramentum istud exterius ? Et
            cum non habeat elementum nec formam statutam, videtur quod nihil essentiale habeat. Et
            quod non habeat formam determinatam, videtur, cum antiqua ordinaria alium modum
            habeant.</p>
        </div>
        <div xml:id="bb-d4e31275-Dd1e170">
          <head xml:id="bb-d4e31275-Hd1e172">Conclusio</head>
          <head xml:id="bb-d4e31275-Hd1e175" type="question-title">Character imprimitur, cum datur principale instrumentum, sed
            adiuncta forma verbali et in duobus sacris ordinibus manuum impositione.</head>
          <p xml:id="bb-d4e31275-d1e178">Respondeo : Ad praedictorum intelligentiam habendam haec sunt praesupponenda : quod
            omne sacramentum aliquod signum essentiale habet exterius ; nullo enim modo accidit
            sacramento esse signum, sed essentiale est simpliciter. Amplius, supponendum est quod in
            omni sacramento, in quo imprimitur character, istud est essentiale sacramento in quo
            sive per quod character imprimitur. Amplius, cum signum debeat habere similitudinem ad
            signatum, in eo imprimitur character quod exterius magis est in sacramento sibi
            simile.</p>
          <p xml:id="bb-d4e31275-d1e181">Quoniam igitur in Ordine imprimitur character, qui est signaculum ad aliquam potestatem
            spiritualem, hoc pro generali regula habendum est quod in illo signo exteriori
            imprimitur character in quolibet Ordine in quo principalis potestas, quam respicit Ordo,
            significatur tradi ordinato. Ad hanc autem significandam duo concurrunt exterius,
            scilicet traditio alicuius instrumenti et expressio verbi ; ut sic in signo visibili
            simul et audibili significetur dari. Nec sufficit signum audibile sine visibili, propter
            hoc quod aliud verbum, aliud debet respicere signum, ut patet in aliis sacramentis : nec
            sufficit signum sine verbo, quia ad multa potest tale signum, scilicet liber vel illud
            vas dari, et ideo oportet per verbum arctari. Et haec duo sunt essentialia et intrinseca
            sacramento et perficientia sacramentum. Quoniam enim manus est organum organorum in
            operando et lingua in exprimendo, recte significatut conferri potestas in officio
            utriusque. Et haec in quolibet Ordine reperiuntur secundum quod reperitur et characteris
            impressio.</p>
          <p xml:id="bb-d4e31275-d1e184">Sed quoniam characteres sunt diversi, habentes maiorem digrtitatem et minorem secundum
            gradus potestatum, ideo tam signa quam verba diversificantur, maxime in Ordinibus sacris
            et in minoribus. In Ordinibus enim sacris, quoniam datur ibi nobilis potestas et
            excellens, fit manus impositio, non tantum instrumenti traditio, quoniam manus est
            organum organorum, in quo scilicet principalius residet potestas operandi. Unde sic
            ordinabant in Ecclesia primitiva, ubi non nisi isti duo Ordines explicite erant. Sed in
            Ordinibus minoribus fit traditio alicuius instrumenti, ut clavis vel libri vel exorcismi
            etc. ; et si plura instrumenta tradantur uni, illud pro principali habendum est quod
            episcopus tradit cum prolatione verbi : Accipe potestatem. Unde in omissione principalis
            debet Ordo iterari, quia praesumitur quod characterem non receperit ; sed in aliis
            consequentibus, si fiat defectus vel negligentia, debet suppleri.</p>
          <p xml:id="bb-d4e31275-d1e188">Concedendum est igitur quod in unctione non imprimitur character, sed tantum fit
            propter solemnitatem et dignitatem corporis Dominici, quod non est contrectandum nisi
            manibus consecratis. Pontifici autem fit unctio in capite, in quo significatur
            abundantia gratiae, quae in praelatis debet in excellentia reperiri. Et hinc est quod
            manus sacerdotis unguntur oleo sancto ; sed caput pontificis chrismate, ut significetur
            quod in eo debet esse excellentia vitae in conspectu Dei in conscientia et in conspectu
            hominum quantum ad famam. Concedendum est etiam quod non fit characteris impressio in
            ipsa benedictione, sicut ostendunt illae rationes, quia potius est instituta ad
            devotionem excitandam et impetrandam gratiam quam sit de sacramenti substantia.</p>
        </div>
        <div xml:id="bb-d4e31275-Dd1e192">
          <head xml:id="bb-d4e31275-Hd1e194">Ad rationes</head>
          <p xml:id="bb-d4e31275-d1e197">Ad illud vero quod obicitur de manuum impositione, quod non reperitur in omnibus, ratio
            iam dicta est ; reperitur tamen aliquid simile, quia collatio alicuius instrumenti, in
            quo est protensio manus, et sic significatio collationis potestatis.</p>
          <p xml:id="bb-d4e31275-d1e200">Ad illud quod obicitur, quod sacerdotes imponunt manus, dicendum.quod illa manus
            impositio non est ad Ordinis collationem, sed ad significationem. Significatur enim
            gratia communionis, quae in Ordine sacerdotali confertur et per sacerdotem debet
            administrari ; ideo non imponunt manus sacerdotes diacono, sed solus piscopus, in cuius
            impositione manus non tantum est significatio, sed etiam potestatis collatio. Praeterea,
            in hoc significatur quod ille qui ordinatur, in illo Ordine consecratur, cum sacerdotes
            manus sacratas imponunt. Et nota quod, etsi multi sint assistentes, sufficit tamen quod
            tres manus imponant, aliud est ex abundanti, nec tamen illud est de necessitate
            sacramenti. </p>
          <p xml:id="bb-d4e31275-d1e203">Ad illud quod obicitur de libri vel vasis traditione, dicendum quod sicut omne
            instrumentum sive armatura in virtute manus est, sic etiam per impositionem manuum, ubi
            deessent talia, passent significari ; unde, sicut post videbitur ; in impositione manuum
            in Ecclesia primitiva ceteri Ordines implicabantur, qui postmodum processu temporis
            explicati sunt sive expliciti et quantum ad verbum et quantum ad signum et quantum ad
            personas.</p>
          <p xml:id="bb-d4e31275-d1e206">Ad illud quod obicitur, quod archidiaconus confert multa talia, dicendum quod hoc est
            ad potestatis explicationem ; unde in tali traditione facta ab archidiacono non traditur
            nova potestas, sed tradita explicatur.</p>
          <p xml:id="bb-d4e31275-d1e210">Ad illud quod obicitur de verbi expressione, dicendum quod semper intelligendum est
            fuisse verbum aliquod in quo exprimeretur potestas talis dari ; sed non fuerunt verba
            praefixa nisi in solis duobus sacramentis, quibus Dominus verba specialia ore proprio
            praedixit : et ideo in aliis, etsi verba sint necessaria, non tamen sunt determinata
            vocabula ; sed verba quaecumque sensum exprimentia, quantum est de ratione sacramenti,
            sufficiunt, si quis in haeresim introducere non intendat. Sed nunc necessarium est
            servare formam ab Ecclesia statutam et approbatam</p>
          <p xml:id="bb-d4e31275-d1e213">Ad illud quod obicitur de modo imperativo, dicendum quod Pontifex Summus gerit personam
            Christi et personam superioris, sicut dicit <name ref="#IsidoreOfSeville">Isidorus</name>, in libro De Officiis ; et quoniam potestas est secundum plus et
            minus et descendit, et secundum illam qui conferunt praesunt, quibus conferunt subsunt :
            ideo redissime modo imperativo utitur. E sic patet responsio ad primam quaestionem.
            Omnes aliae quaestiones ex dictis patent, praeter illam quae est de ortu istorum : nam
            benedictio et manus impositio a Patriarchis, <ref xml:id="bb-d4e31275-Rd1e218" target="http://scta.info/resource/gen27_4">Genesis 27, 4</ref> et
              <ref xml:id="bb-d4e31275-Rd1e221" target="http://scta.info/resource/gen48_13">Genesis 48, 13</ref>, venit, sed inunctio figuram habuit in Lege,
              <ref xml:id="bb-d4e31275-Rd1e224" target="http://scta.info/resource/lev8_12">Levitici 8, 12</ref>, ubi inunctus est summus sacerdos.</p>
        </div>
      </div>
    </body>
  </text>
</TEI>