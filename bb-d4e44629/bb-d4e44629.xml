<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 6</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 6</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e44629">
        <head xml:id="bb-d4e44629-Hd1e108">Quaestio 6</head>
        <head xml:id="bb-d4e44629-Hd1e111" type="question-title">Quae sit causa nostrae resurrectionis.</head>
        <p xml:id="bb-d4e44629-d1e114">Sexto quaeritur, quae sit causa nostrae resurrectionis.</p>
        <div xml:id="bb-d4e44629-Dd1e117" type="rationes-principales">
          <p xml:id="bb-d4e44629-d1e119">Et quod resurrectio Christi : Dicit <ref xml:id="bb-d4e44629-Rd1e121">Glossa</ref> super illud ad Romanos 1, 4 :
              <quote xml:id="bb-d4e44629-Qd1e124" source="http://scta.info/resource/rom1_4">Ex resurrectione mortuorum Iesu Christi</quote> : <quote xml:id="bb-d4e44629-Qd1e127">Christi
              resurrectio nostram efficit generalem resurrectionem</quote>. Idem ipsum dicit
              <ref xml:id="bb-d4e44629-Rd1e130">Glossa</ref> super illud <ref xml:id="bb-d4e44629-Rd1e133">Psalmi [29, 6]</ref> : <quote xml:id="bb-d4e44629-Qd1e137" source="http://scta.info/resource/ps29_6">Ad
              vesperum demorabitur fletus</quote>.</p>
          <p xml:id="bb-d4e44629-d1e141">Item, ratione videtur, quia Apostolus arguit sic : si Christus resurrexit, et nos
            resurgemus ; sed talis argumentatio non valeret nisi aliqua habitudo causalitatis esset
            resurrectionis Christi ad resurrectionem nostram : ergo etc.</p>
          <p xml:id="bb-d4e44629-d1e144">Item, videtur quod vox Christi sit causa. Super illud Psalmi [67, 34] : Dabit voci suae
            vocem virtutis, dicit Glossa : suscitandi mortuos.</p>
          <p xml:id="bb-d4e44629-d1e147">Item, hoc ipsum videtur per rationem, quia illud est causa excitationis in dormiente,
            quo audito excitatur, scilicet vox vocantis ; sed mortui in monumentis excitabuntur
            auditu vocis Filii Dei : ergo etc. Minor patet 5, 28 Ioannis : Omnes qui in monumentis
            sunt, audient vocem Filii Dei.</p>
          <p xml:id="bb-d4e44629-d1e150">Sed contra : Quod resurrectio Christi non sit causa aliquo modo videtur : Quia illud
            sine quo res esset, non est causa ; sed, si Christus etiam non resurrexisset, tamen
            mortui resurgerent, quia necesse erat malos saltem remunerari in anima et corpore sive
            puniri, et boni etiam qui meruerunt.</p>
          <p xml:id="bb-d4e44629-d1e154">Item, si est causa, quaero, in quo genere ? Non efficiens ; constat, quia Christi
            resurrectio est praeterita ; sed quidquid praeteritum est non efficit id quod futurum
            est. Non finalis nec materialis ; constat : ergo est exemplaris. Sed contra : causa
            exemplaris non infert suum effectum ; sed resurrectio Christi infert nostram : ergo
            etc.</p>
          <p xml:id="bb-d4e44629-d1e157">Item, malorum resurrectio non assimilatur resurrectioni Christi : ergo non est exemplar
            resurrectionis malorum, ergo nec generalis resurrectionis.</p>
          <p xml:id="bb-d4e44629-d1e160">Item, quod vox Christi non sit causa, videtur : Quia resurrectio fit subito, et
            aequalis virtutis est corpus reformare sicut et animam ; sed hoc est potentiae
            infinitae, et illa est Filii Dei : ergo etc.</p>
          <p xml:id="bb-d4e44629-d1e163">Item, si mortui audiunt vocem, aut antequam resurgant aut post. Si ante, ergo ante
            audiunt quam vivunt ; si post, ergo vox non erat causa resurrectionis.</p>
          <p xml:id="bb-d4e44629-d1e166">Item, super illud : Dabit voci suae vocem virtutis, dicit <ref xml:id="bb-d4e44629-Rd1e168">Glossa</ref> :
              <quote xml:id="bb-d4e44629-Qd1e171">Resuscitandi corpora</quote> ; sed quando aliqua potentia datur alicui, quamvis
            miraculose detur, operatio, tamen egrediens ab illa est naturalis, sicut patet in caeco
            illuminato : ergo, si est per potentiam datam voci, resurrectio est naturalis, cuius
            contrarium ostensum est supra.</p>
        </div>
        <div xml:id="bb-d4e44629-Dd1e176">
          <head xml:id="bb-d4e44629-Hd1e178">Conclusio</head>
          <head xml:id="bb-d4e44629-Hd1e181" type="question-title">Resurrectio et vox Christi aliquo modo sunt causa tum
            exemplaris tum instrumentalis resurrectionis nostrae</head>
          <p xml:id="bb-d4e44629-d1e184">Respondeo : Dicendum quod in Christo est assignare nostrae resurrectionis duplicem
            causam, scilicet efficientem et exemplarem. Efficientem autem dupliciter est assignare :
            aut sicut primum principium aut sicut instrumentum. Efficiens sicut primum principium
            est Christus secundum Divinitatem et tota Trinitas ; efficiens sicut instrumentum est
            vox Christi, ad cuius prolationem et vocationem mortui resurgent. Similiter causa
            exemplaris duplex est : una, in qua res cognoscitur et disponitur, et sic est Dei Filius
            secundum divinam natutam et tota Trinitas ; alio modo, in qua res inchoatur et
            exemplificatur, et sic est resurrectio Christi ; quia, ut dicit <name ref="#Augustine">Augustinus</name>, De civitate Dei, <quote xml:id="bb-d4e44629-Qd1e189" source="http://scta.info/resource/adcd-l10">talia erunt corpora nostra quale Christus
              sua resurrectione monstravit</quote>. Unde fuit quasi exemplum in quo nostra
            resurrectio est inchoata, tamquam membrorum in capite, sicut dicitur. ad Ephesios 2, 5 :
              <quote xml:id="bb-d4e44629-Qd1e192" source="http://scta.info/resource/eph2_5">Convivificavit nos Christo et resuscitavit</quote> etc. Patet
            igitur quomodo Christi resurrectio et vox eius est causa nostrae resurrectionis. Et quia
            resurrectio et vox est Filii Dei in carne, ideo dicit <name ref="#Augustine">Augustinus</name>, super Ioannis 5, 27, quod per Verbum carnem factum fit resurrectio
            corporum.</p>
        </div>
        <div xml:id="bb-d4e44629-Dd1e201">
          <head xml:id="bb-d4e44629-Hd1e203">Ad rationes</head>
          <p xml:id="bb-d4e44629-d1e206">Ad illud quod obicitur, quod alias esset resurrectio etc., dicendum quod tunc Deus
            aliter faceret ; sed cum decrevit sic facere, haec est causa.</p>
          <p xml:id="bb-d4e44629-d1e209">Ad illud quod obicitur, quod exemplar non infert, dicendum quod verum est de exemplari
            in quo res cognoscitur ; tamen exemplar in quo res inchoatur, ubi non potest relinqui
            imperfectum, de necessitate infert ; unde sicut caput non potest esse sine membris, sic
            nec resurrectio capitis quin consequatur resurrectio membrorum.</p>
          <p xml:id="bb-d4e44629-d1e212">Ad illud quod obicitur, quod non assimilatur, dicendum quod non perfecte assimilatur
            resurrectioni malorum, et ideo non sunt perfecte exemplata ; assimilatur tamen in
            corporis iterata vivificatione et indissolubili unione ; et ideo est generalis
            resurrectionis exemplar.</p>
          <p xml:id="bb-d4e44629-d1e215">Ad illud quod obicitur de voce Christi, quod non sit causa, quia resurrectio est opus
            virtutis infinitae, dici potest, sicut praedictum est supra de sacramentis, quod Deus
            virtute infinita faciet, licet ad prolationem vocis ; unde non est ibi proprie
            causalitas.</p>
          <p xml:id="bb-d4e44629-d1e219">Ad illud quod obicitur : quando audiunt vocem ? dicendum quod simul tempore, tamen
            prius natura resurgunt quam audiant ; unde vocis auditus non resuscitat, sed virtus
            vocem concomitans. In evigilatione autem corporali, dicendum quod auditus vocis excitat
            ; sed in auditu sunt duo, scilicet receptio speciei in organo et iudicium de re recepta
            ; quantum ad receptionem praecedit excitationem, sed quantum ad iudicium sequitur.</p>
          <p xml:id="bb-d4e44629-d1e222">Ad illud quod ultimo obicitur de operatione illius vocis, quod est naturalis, dicendum
            quod sicut sanctis viris datur gratia miraculorum et virtus suscitandi mortuos, non quia
            ipsi suscitent per aliquid quod sit in se, sed quia Deus facit ad petitionem ipsorum :
            sic in proposito est intelligendum quod Deus facit ; et ita miraculum est, si
            suscitantur ad vocem illam sicut si ad preces Pauli. Praeterea, esto quod data sit
            virtus ; quia est ad actum supra naturam et modum operandi supra naturam, hinc est quod
            miraculose exit in suam operationem, sicut exemplo patet de potentia pariendi, quae
            dicitur data beatae Virgini. </p>
          <p xml:id="bb-d4e44629-d1e225"> Sic igitur patet quod resurrectio Christi est causa et vox aliquo modo, tamen
            principalis causa est Dei virtus et Dei sapientia ; et resurrectio Christi nostram
            infert resurrectionem, sive per hypothesim - ut si una anima est immortalis, et omnes ;
            similiter si unus resurrexit, et omnes - sive per locum a minori, quia anima Christi
            beata minus egebat corpore quam aliae ; sive per locum a causa exemplari relata ad
            efficientem, scilicet quia ibi est resurrectio nostra inchoata et propter nos Christus
            est incarnatus, passus et mortuus, et resurrexit propter nos etiam et nostra resurrectio
            in eo est inchoata tamquam in quodam exemplo. Ergo si Dei perfecta sunt opera, oportet
            corruptibile hoc induere incorruptionem. Et sic patet illud. </p>
          <p xml:id="bb-d4e44629-d1e228">Consequenter quantum ad secundam partem distinctionis, quaeritur de apertione librorum.
            Et duo de hoc principaliter quaeruntur. Primo quaeritur de libro vitae. Secundo, de
            libris conscientiae.</p>
        </div>
      </div>
    </body>
  </text>
</TEI>