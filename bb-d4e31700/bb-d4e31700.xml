<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e31700">
        <head xml:id="bb-d4e31700-Hd1e108">Quaestio 4</head>
        <head xml:id="bb-d4e31700-Hd1e111" type="question-title">Utrum Ordines sint septem an plures vel pauciores.</head>
        <p xml:id="bb-d4e31700-d1e114">Quarto quaeritur, utrum Ordines sint septem an plures vel pauciores.</p>
        <div xml:id="bb-d4e31700-Dd1e117" type="rationes-principales">
          <head xml:id="bb-d4e31700-Hd1e119">Rationes principales</head>
          <p xml:id="bb-d4e31700-d1e122">Et quod tantum septem sint, Hoc expresse magister <name ref="#HughOfStVictor">Hugo</name> dicit ; <name ref="#Lombard">Magister</name> etiam dicit in littera.</p>
          <p xml:id="bb-d4e31700-d1e131">Item, ratione videtur, quia signum debet respondere veritati : sed in sacramento isto
            septiformis gratia Spiritus Sancti datur : ergo videtur, quodsi gradus in Ordine
            assignantur ; quod septem esse debent.</p>
          <p xml:id="bb-d4e31700-d1e134">Sed quod debeant esse tantum tres, videtur : Auctoritate Dionysii, De ecclesiastica
            hierarchia, ubi non ponit nisi tres gradus, scilicet ministros, sacerdotes et
            episcopos.</p>
          <p xml:id="bb-d4e31700-d1e137">Item, hoc videtur ratione, quia distinctio graduum debet esse penes actus hierarchicos
            ; isti autem actus sunt tres tantummodo, scilicet <quote xml:id="bb-d4e31700-Qd1e139">purgare, illuminare et
              perficere</quote> : ergo videtur quod sint tantum tres gradus sive ordines.</p>
          <p xml:id="bb-d4e31700-d1e144">Sed quod sint plures, videtur : Quoniam Ecclesia militans imitatur triumphantem,
            secundum quod dicitur Exodi 25, 40 : Inspice, et fac secundum exemplar, quod tibi
            monstratum est etc. ; sed in illa est distinctio et gradus in angelis secundum numerum
            novenarium : ergo etc.</p>
          <p xml:id="bb-d4e31700-d1e147">Item, quanto maior est recessus a principio, tanto magis tenditur in multitudinem ; sed
            hierarchia ecclesiastica plus distat a principio omnium, Deo summo, quam angelica : ergo
            pluribus gradibus et ordinibus debet distingui quam angelica : ergo plures deberent esse
            Ordines quam novem.</p>
          <p xml:id="bb-d4e31700-d1e150">Est igitur quaestio : propter quid in hoc sacramento magis est graduum distinctio quam
            in alio ; et propter quid in numero septenario ?</p>
        </div>
        <div xml:id="bb-d4e31700-Dd1e154">
          <head xml:id="bb-d4e31700-Hd1e156">Conclusiones</head>
          <head xml:id="bb-d4e31700-Hd1e159" type="question-title">Ordines sunt septem et ad unum sacerdotium ordinati</head>
          <p xml:id="bb-d4e31700-d1e162">Respondeo : Dicendum quod omnes in hoc concordant, scilicet quod huic sacramento
            competit graduum distinctio, sive propter hoc quod penes ipsum membra Ecclesiae in
            corpore mystico ordinantur secundum diversas operationes et gratias, secundum quod dicit
            Apostolus I ad Corinthios 12, 4 ; sive propter hoc quod secundum illud sacramentum
            configuratur et conformatur pulcritudo Ecclesiae militantis pulcritudini Ecclesiae
            triumphantis ; sive propter hoc quod istud sacramentum in suo supremo ponit et disponit
            hominem ad gratiam perfectionis, et gratia perfecta in pluralitate donorum Spiritus
            Sancti consistit ; sive propter hoc quod istud sacramentum ordinat ad dignissimum
            ministerium, quod est consecratio Dominici corporis, ad quam non statim est convolandum,
            sed per gradu paulative ascendendum, cum illud sacramentum propter sui nobilitatem et
            reverentiam multa debeat habere ministeria inferiora. Omnibus his modis accipitur ratio
            pluralitatis in gradibus Ordirium ; et secundum aspectum ad has rationes plurificandi
            sumitur sufficientia graduum ecclesiasticorum diversimode a diversis.</p>
          <p xml:id="bb-d4e31700-d1e165">Quidam enim sumunt penes distinctionem membrorum Ecclesiae, quae attenditur secundum
            dona gratiarum, quae determinat Apostolus, I ad Corinthios 12, 8 dicens : <quote xml:id="bb-d4e31700-Qd1e167" ana="#Icor12_8">Alii datur per Spiritum sermo sapientiae</quote>, etc. ; et isti
            dicunt novem esse Ordines secundum genera gratiarum quae ibi ponuntur, quae sunt novem.
            Unde adaptant sic : Alii datur per Spiritum sermo sapientiae, scilicet episcopo ; alii
            sermo scientiae ; scilicet sacerdoti, qui debet scire ligare et solvere ; alii fides,
            scilicet diacono, qui debet Evangelium nuntiare, in quo fides nostra continetur ;
            operatio virtutum subdiacono, qui aggreditur opera perfectionis ; interpretatio sermonum
            acolytho, cuius est alios illuminare et tenebras effugare ; gratia sanitatum exorcistae
            ; genera linguarum psalmistae ; prophetia lectori ; et discretio spirituum ostiario, qui
            admittit bonos et repellit malos. Sed iste modus sumendi non est omnino competens,
            quoniam ista dona gratiarum non eisdem, sed diversis conveniunt membris ; omnes autem
            Ordines eisdem dantur, licet successive.</p>
          <p xml:id="bb-d4e31700-d1e171">Secundi sumunt aliquantulum aptius penes conformitatem exempli ad exemplatum. Dicunt
            enim quod sicut in angelica hierarchia est distinctio ordinum penes purgare, illuminare
            et perficere, sic et in ecclesiastica. Unde novem sunt Ordines, secundum hos tres actus
            triplicatos. Primo enim actui purgationis respondent tres : quoniam aut purgari habet
            exterius aut interius aut partim sic, partim sic. Si exterius per segregationem
            corporalem a malis, sic est ostiarius, qui admittit bonos et excludit maIos. Si
            interius, sic est postremus inter inferiores, scilicet acolythus, quia talis non purgat
            tenebras corporales, cum lumen ferat de die, sed spirituales. Si partim sic, partim sic,
            sic exorcista, qui purgat a vexatione diabolica, quae est quodam modo intra respectu
            corporis, quodam modo extra respectu animae, quia non illabitur daemon animae, licet
            obsideat corpus. Similiter quantum ad actum illuminationis tres Ordines accipiuntur,
            secundum quod triplex est lumen, scilicet plenum, subsequens et antecedens. Lumen plenum
            est in doctrina evangelica, scilicet doctrina Christi, quae spectat ad diaconos ; lumen
            subsequens in doctrina apostolica, quae spectat ad subdiaconos ; lumen praecedens in
            prophetica, quae spectat ad lectores. Similiter secundum opus perfectionis sive
            consummationis triplex est Ordo, quia quaedam est consummatio prima, utpote per gratiam
            Baptismi et Poenitentiae, haec debetur sacerdotibus ; quaedam excellentior, et haec
            episcopis, quorum est ordinare et consecrare abbates et virgines ; quaedam
            excellentissima, utpote consecrare episcopos et archiepiscopos, et haec pertinet ad
            Summum Pontificem, quia est pater patrum, in quo est plenitudo auctoritatis. Et sic
            status istius ordinationis consummatur in unitate et descendit per gradus novem, ut sic
            conformetur Ierusalem caelesti. Et iste novenarius reducitur ad ternarium actum, ut sic
            ascendat et configuretur beatissimae Trinitati : nam purgatio ad bonitatem, illuminatio
            vero ad sapientiam, sed consummatio ad potestatem. Et sic regnum Ecclesiae per Spiritum
            Sanctum et Filium traditur Deo et Patri, dum ad ipsam supremam et paternam unitatem
            reducitur, ultra quam. non est cogitare ascensum. Et iste modus est satis probabilis ;
            tamen adhuc aliquantulum a proprietate recedit, dum non accipitur Ordinum distinctio per
            id quod est proprium sibi et intrinsecum.</p>
          <p xml:id="bb-d4e31700-d1e175">Tertii adhuc sumunt aliquantulum aptius penes gratiam ad quam ordinat Ordo. Quoniam
            enim ordinat ad gratiam perfectam, quae septiformis est, ideo Ordinum ecclesiasticorum
            septem competit esse gradus, ut Ordo ostiarii respondeat dono timoris, per quod recedit
            homo a malo ; Ordo sacerdotii dono sapientiae, quia gustat et administrat ipsum lignum
            vitae, ipsum panem caelestem, in quo est omnis sapor ; Ordines intermedii respondent
            intermediis donis. Et iste adhuc modus satis est probabilis et magis attingit ad
            sufficientiam Ordinum vere assignandam quam aliquis praedictorum.</p>
          <p xml:id="bb-d4e31700-d1e178">Licet autem omnes hi modi ex dictis magistrorum tracti sint - nam primus ex dictis
              <name ref="#IsidoreOfSeville">Isidori</name>, secundus ex dictis Dionysii, tertius ex
            dictis <name ref="#HughOfStVictor">Hugonis</name> et Magistri - sed tamen adhuc videtur
            aliquid rationabilius posse dici, si quartum modum sumendi attendamus, qui est penes id
            ad quod Ordo ordinatur ; et hoc quidem est ad corpus Christi verum dispensandum ad
            utilitatem corporis Christi mystici. Unde in sacerdotio est status in quo est
            consummatio potestatis, et utraque potestas in ipso concurrit, scilicet conficiendi
            corpus Christi verum et absolvendi mysticum. Hic autem Ordo nobilissimus debet habere
            Ordines sibi subministrantes.secundum exigentiam huius duplicis potentiae. Unde quidam
            ministrant quantum ad corpus Christi verum, et hi sunt Ordines ipsi sacerdotio
            propinquiores. Nam dupliciter est ministrare : aut accipiendo hostias a plebe, et hoc
            est subdiaconi ; aut offerendo sacerdoti, et hoc est diaconi ; et illud est principale
            eorum officium, sicut expresse innuit <name ref="#IsidoreOfSeville">Isidorus</name> ; et
            hinc est quod sic denominantur : unde diaconus quasi minister, et subdiaconus quasi
            subminister. Alii inferiores subministrant sive subserviunt praeparando corpus Christi
            mysticum ad hoc quod possit perduci ad verum digne percipiendum ; et ad hoc sunt quatuor
            Ordines, secundum quod quadrupliciter potest ad hoc praeparari : primo modo admittendo
            ad locum sacrum, et hoc est ostiariorum ; secundo praebendo documentum, et hoc est
            lectorum ; tertio praestando auxilium, et hoc est exorcistatum ; quarto monstrando bonum
            exemplum, et hoc ceroferariorum sive acolythorum, ad quos pertinet ut luceat lux eorum
            coram hominibus, ut videant etc.</p>
          <p xml:id="bb-d4e31700-d1e190">Et sic patet quod miro modo procedit Ordo a multitudine in unitatem. Nam principalis
            gradus est unus, cui subservientes debent esse duo - quia enim a primo deficiunt, cadunt
            in dualitatem - et rursus subservientes duobus sunt quatuor, quia deficiunt etiam ab
            illis. Et sic patet perfectio et consummatio Ordinum et distinctio in numero septenario
            secundum gradus potestatum quae sunt essentiales Ordini, quarum numerus et sufficientia
            sumitur penes id ad quod directae sunt. His visis, obiecta de facili satis patent. Quod
            enim obicitur, quod sunt septem, concedendum.</p>
        </div>
        <div xml:id="bb-d4e31700-Dd1e195">
          <head xml:id="bb-d4e31700-Hd1e197">Ad rationes</head>
          <p xml:id="bb-d4e31700-d1e200">Quod vero obicitur, quod sunt tres, per Dionysium, dicendum quod Dionysius sub
            ministris comprehendit septem gradus, qui omnes administrant sacerdoti.</p>
          <p xml:id="bb-d4e31700-d1e203">Ad illud quod obicitur de illo triplici actu, dicendum quod distinctio Ordinum non
            sumitur penes ilium triplicem actum, sed potius secundum actum ministrandi ; et si etiam
            sumeretur, adhuc non valeret, quia illi plurificantur ut patet in angelis.</p>
          <p xml:id="bb-d4e31700-d1e206">Ad illud quod obicitur, quod imitatur supernam Ierusalem, dicendum quod verum est,
            secundum quod suo statui competit. In illa autem superna Ierusalem ordines assignantur
            supremi, inferiores et medii secundum aspectus diversos, sicut patet in distinctione
            hierarchiarum angelicarum ; Ordines autem ecclesiastici sumuntur per comparationem ad
            unum principaliter, quia ad hoc sunt ; et hinc est quod nec illo modo plurificantur nec
            in tot membra in quot ordines angelici.</p>
        </div>
      </div>
    </body>
  </text>
</TEI>