<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 4, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 4, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e4299">
        <head xml:id="bb-d1e4299-Hd1e119">III, D. 4, A. 2, Q. 2</head>
        <head xml:id="bb-d1e4299-Hd1e122" type="question-title">Utrum beata Virgo Maria meruerit Christum concipere, an conceptio
    illa fuerit solum ex munere gratiae divinae.</head>
        <!-- https://archive.org/stream/doctorisseraphic03bona#page/106 -->
        <p xml:id="bb-d1e4299-d1e127">Secundo quaeritur de conceptione Christi in comparatione ad meritum beatae Virginis Mariae,
    et est quaestio, utrum meruerit beata Virgo Maria Christum concipere, an fuerit conceptio illa
    solum ex munere divinae gratiae.</p>
        <div xml:id="bb-d1e4299-Dd1e130" type="rationes-principales">
          <head xml:id="bb-d1e4299-Hd1e132">Rationes principales</head>
          <p xml:id="bb-d1e4299-d1e135"> Et quod beata Virgo meruerit Christum concipere, ostenditur : Per illud quod dicitur
      Lucae. 1, 45 : <quote xml:id="bb-d1e4299-Qd1e137" source="http://scta.info/resource/lc1_45">Beata, quae credidisti, quoniam perficientur in te quae
       dicta sunt tibi a Domino</quote> ; sed annuntiata erat conceptio a Domino : ergo ideo
      concepit, quia credidit. Sed constat quod fides sive credulitas non fuit causa efficiens
      conceptionis : ergo fuit causa meritoria.</p>
          <p xml:id="bb-d1e4299-d1e141">Item, in collecta, quae dicitur communiter ab Ecclesia : <quote xml:id="bb-d1e4299-Qd1e143">Omnipotens, sempiternae
       Deus, qui gloriosae Virginis Mariae corpus et animam, ut dignum Filii tui habitaculum
       effici mereretur, Spiritu Sancto cooperante praeparasti</quote> etc. Et ex hoc colligitur
      quod beata Maria meruit et quod digna fuit : ergo meruit merito condigni concipere.</p>
          <p xml:id="bb-d1e4299-d1e147">Item, <name ref="#Bernard">Bernardus</name>, V De consideratione ad Eugenium, tractans illud Matthaei 13, 33 : <quote xml:id="bb-d1e4299-Qd1e152" source="http://scta.info/resource/mt13_33">Simile est regnum caelorum fermenta</quote> etc., dicit quod mulier fuit
      Sapientia, quae fermento fidei beata Virginis in incarnatione tria sata commiscuit, novum,
      antiquum, aeternum : novum in animae creatione de nihilo ; antiquum in assumtione corporis
      de natura Adam ; aeternum in unione divinitatis. Ergo fides beatae Virginis aliquo modo
      cooperata est in ista commixtione ; sed non quantum ad principium solum effectivum : ergo
      per modum meriti.</p>
          <p xml:id="bb-d1e4299-d1e156">Item, beata Virgo aut habuit gratiam sufficientem, praeparantem ipsam ad conceptionem Filii
      Dei, aut non. Si sic, sed gratia sufficienter praeparans facit mereri illud ad quod
      praeparat, merito condigni : ergo videtur quod beata Virgo ex illa gratia meruit
      conceptionem Filii Dei, cum ea bene usa fuerit. Si non, aut ergo caruit illa gratia
      sufficienter praeparante, quia ipsam non potuit recipere aut quia eam noluit Deus vel non
      potuit dare. Sed non quia non potuit Deus vel noluit dare, cum sit omnipotens et vellet sine
      dubio sibi idoneum habitaculum praeparare. Si quia Virgo non potuit recipere, ergo multo
      minus potuit Filium Dei concipere, ad cuius conceptionem gratia illa praeparabat. Quodsi
      omnia ista sunt inconvenientia, relinquitur primum, videlicet quod beata Virgo meruit
      conceptionem Christi per gratiam sibi datam.</p>
          <p xml:id="bb-d1e4299-d1e160">Sed contra : <name ref="#Augustine">Augustinus</name>, in Enchiridio, et habetur in <ref xml:id="bb-d1e4299-Rd1e165" target="http://scta.info/resource/pl-l3d4c2-d1e130">littera</ref> : <quote xml:id="bb-d1e4299-Qd1e168" source="http://scta.info/resource/augen-d1e138">Modus quo natus est Christus de Maria
       sicut filius et de Spiritu Sancto non sicut filius, insinuat nobis gratiam Dei, qua homo
       nullis praecedentibus meritis in ipso exordio naturae suae, quo coepit esse, Verbo Dei
       copularetur</quote>. Ergo videtur quod nulla merita praecesserunt conceptionem Christi vel
      incarnationem.</p>
          <p xml:id="bb-d1e4299-d1e172">Item, maius est meritum totius Ecclesiae quam singularis personae : ergo, si incarnatio non
      cadit sub merito totius Ecclesiae, nec sub merito Virginis Mariae.</p>
          <p xml:id="bb-d1e4299-d1e175">Item, quod cadit sub merito non tenet plene rationem gratuiti : <quote xml:id="bb-d1e4299-Qd1e177" source="http://scta.info/resource/rom11_6">nam,
       si gratia est ex meritis, iam non est gratia</quote>, sicut dicit Apostolus ad Romanos
      [11, 6] ; sed Filii Dei incarnatio ad maximam pertinuit gratiam, secundum quod dicit
      <name ref="#Augustine">Augustinus</name> : ergo videtur quod eius conceptionem non meruit beata Virgo Maria.</p>
          <p xml:id="bb-d1e4299-d1e184">Item, hoc est inaestimabilis dignationis quod Filius Dei aeterni efficiatur filius unius
      pauperculae mulieris. Ergo non fuit ex aequitate vel iustitia retributionis ; igitur nec ex
      merito Virginis.</p>
        </div>
        <div xml:id="bb-d1e4299-Dd1e189">
          <head xml:id="bb-d1e4299-Hd1e191">Conclusio</head>
          <head xml:id="bb-d1e4299-Hd1e194" type="question-title">Maria non merito condigni, sed tantum merito congrui et post
      annuntiationem etiam dignitatis potuit mereri concipere Filium Dei.</head>
          <p xml:id="bb-d1e4299-d1e197">Respondeo : Dicendum quod est loqui de merito secundum triplicem gradum et differentiam.
      Est enim meritum congrui, in quo peccator dicitur gratiam sibi mereri, cum ad gratiam se
      disponit ; et est meritum digni, quo scilicet vir iustus orat pro alio et mertur exaudiri ;
      et est meritum condigni, quo quis ex tanta caritate meretur tantam gloriam.</p>
          <p xml:id="bb-d1e4299-d1e200">Dico igitur quod beata Virgo Maria concipere Filium Dei ante incarnationem meruit merito
      congrui, quoniam prae sua nimia puritate et humilitate et benignitate idonea erat ut
      efficeretur Dei Mater. Post annuntiationem vero, postquam consensit et Spiritus Sanctus in
      copiositate gratiae in eam descendit, non solum habuit congruitatem, sed dignitatem ; et ex
      tunc meruit non solum merito congruitatis, sed dignitatis obumbrari et impraegnari virtute
      Altissimi. Sed merito condigni non potuit mereri concipere Filium Dei, pro eo quod hoc
      excedit omne meritum, et etiam quia erat ipsius meriti gloriosae Virginis fundamentum. Sive
      enim dicamus Deum fieri hominem, sive dicamus mulierem fieri matrem Dei, utrumque est supra
      statum qui debetur creaturae ; et ideo tam hoc quam illud fuit benignitatis et gratiae. Et
      propterea, sicut dixi quod gratiam primam potest mereri iustus peccatori merito dignitatis,
      non merito condigni, ne gratia perderet rationem gratiae, sic potest concedi quod beata
      Virgo non tantum merito congrui, sed merito dignitatis meruit conceptionem, quia per
      copiosam gratiam Spiritus Sancti ad conceptionem illam non solum congrua, sed etiam digna
      fuit.</p>
          <p xml:id="bb-d1e4299-d1e203">Ex his patere possunt rationes et auctoritates, quae ad utramque partem adducuntur. Nam
      rationes, quae ad primam partem adducuntur, currunt de merito secundum primam vel secundam
      acceptionem. Rationes, quae ad secundam partem adducuntur, currunt de merito tertio.</p>
        </div>
        <div xml:id="bb-d1e4299-Dd1e207">
          <head xml:id="bb-d1e4299-Hd1e209">Ad rationes</head>
          <p xml:id="bb-d1e4299-d1e212">Ad illud tamen verbum quod dicitur de littera, dicendum quod non privantur simpliciter
      merita, sed praecedentia merita, et hoc non in quocumque, sed in natura assumta, quia non
      habuit merita ad unionem praecedentia, quia simul concepta et assumta fuit et formata, sicut
      ostensum fuit supra.</p>
          <p xml:id="bb-d1e4299-d1e215">Ad illud quod obicitur, quod maius est meritum totius Ecclesiae quam Virginis Mariae, dici
      potest quod ratio illa non cogit, quia maius est meritum Patrum quam Virginis extensive, nec
      tamen oportet quod intensive, quia beata Virgo, postquam, annuntiatione audita ab angelo,
      sanctificata fuit a Spiritu Sancto, tanto munere gratiae est impleta, ut aliquid digne
      posset mereri, quod non possent, si omnes alii Sancti essent congregati simul.</p>
          <p xml:id="bb-d1e4299-d1e218">3-4. Ad alia duo non oportet respondere, quoniam procedunt secundum tertiam viam, sicut
      apparet. Nam dignitas nihil aufert liberalitatis gratiae nec benignitatis misericordiae,
      immo simul cum illis manet, sicut intuenti apparet.</p>
        </div>
      </div>
    </body>
  </text>
</TEI>