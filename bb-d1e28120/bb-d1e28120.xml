<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 30, A. 1, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 30, A. 1, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e28120">
        <head xml:id="bb-d1e28120-Hd1e119">III, D. 30, A. 1, Q. 5</head>
        <head xml:id="bb-d1e28120-Hd1e122" type="question-title">Utrum omnes teneantur diligere inimicos quantum ad effectum.</head>
        <p xml:id="bb-d1e28120-d1e125">Quinto quaeritur, utrum omnes teneantur diligere inimicos quantum ad effectum.</p>
        <div xml:id="bb-d1e28131" type="rationes-principales">
          <head xml:id="bb-d1e28120-Hd1e130">Rationes Principales</head>
          <p xml:id="bb-d1e28120-d1e133">Et quod sic, videtur. Primo, auctoritate. Veteris Testamenti, Exodi 23, 5 : <quote xml:id="bb-d1e28120-Qd1e135">Si
       videris asinum odientis te iacere sub onere, non pertransibis, sed sublevabis cum
       eo</quote> ; et hoc ipsum dicitur Proverbiorum 25, 21 : <quote xml:id="bb-d1e28120-Qd1e138">Si esurierit inimicus tuus,
       ciba illum, si sitierit, potum da illi</quote>. Si ergo mandata ista omnibus
      proponebantur, videtur quod omnes tenebantur diligere inimicos quantum ad effectum.</p>
          <p xml:id="bb-d1e28120-d1e142">Item, hoc videtur ex auctoritate Novi Testamenti, Matthaei 5, 44 : <quote xml:id="bb-d1e28120-Qd1e144">Diligite inimicos
       vestros, benefacite his qui oderunt vos, et orate pro persequentibus vos</quote> etc. ;
      ibi dicit quaedam Glossa : <quote xml:id="bb-d1e28120-Qd1e147">Tribus modis peccatur contra Ecclesiam : odio, verbis,
       cruciatu corporis. Econtra Ecclesia facit tria : diligit, benefacit et orat</quote>. Ergo
      non est membrum Ecclesiae qui non diligit inimicos et affectu et effectu : ergo omnes
      tenentur isto modo diligere.</p>
          <p xml:id="bb-d1e28120-d1e151">Item, hoc videtur pet rationem, quia dilectio affectus sine dilectione effectus non est
      dilectio vera ; <quote xml:id="bb-d1e28120-Qd1e153">probatio enim dilectionis exhibitio est operis</quote>. Si ergo
      veraci dilectione omnes tenentur inimicos diligere, videtur quod omnes teneantur non solum
      affectu, sed etiam effectu inimicos amare.</p>
          <p xml:id="bb-d1e28120-d1e157">Item, perniciosior inimicus est caro nostra quam aliquis proximus noster ; sed carnem
      nostram repugnantem tenemur nutrire et fovere quantum ad eius naturam : ergo, si magis
      tenemur proximos diligere, videtur multo fortius quod debeamus eos non solum affectu amare,
      sed etiam effectu eos nutrire et fovere et beneficia eis communicare.</p>
          <p xml:id="bb-d1e28120-d1e161">Item, non solum sumit homo vindictam de alio, infligendo malum, sed etiam subtrahendo bonum
      ; sed omnes tenentur non quaerere ultionem ; secundum quod dicitur Levitici 19, 18, et ad
      Romanos 12, 19 : Non vos vindicantes : ergo omnes tenentur non subtrahere aliquod bonum
      propter acceptam iniuriam. Si ergo omnes tenentur diligere eos qui non sunt inimici, affectu
      pariter et effectu, videtur quod similiter omnes utroque modo teneantur inimicos
      diligere.</p>
          <p xml:id="bb-d1e28120-d1e164">Sed contra : Frequenter praecipitur in Lege, quod ipsi interficiant inimicos suos, sicut
      praecipitur Exodi 23, 32 : <quote xml:id="bb-d1e28120-Qd1e166">Non inibis cum eis foedus</quote> etc. Ergo videtur quod
      in Veteri Lege. non tenebantur inimicos diligere quantum ad effectum : ergo pari ratione nec
      imperfecti tenentur in Nova.</p>
          <p xml:id="bb-d1e28120-d1e170">Item, super illud Matthaei 5, 44 : <quote xml:id="bb-d1e28120-Qd1e172">Diligite inimicos vestros</quote>, dicit quaedam
      Glossa : <quote xml:id="bb-d1e28120-Qd1e175">Cumulus perfectionis est diligere inimicos et orare pro ipsis</quote>. Si
      ergo non omnes tenentur ad cumulum perfectionis, non omnes tenentur inimicos diligere
      effectu.</p>
          <p xml:id="bb-d1e28120-d1e179">Item, <name ref="#Augustine">Augustinus</name>, in Enchiridio, et habetur in littera, dicit quod diligere inimicos et
      benefacere eis non est tantorum quanti exaudiuntur in oratione dominica. Si ergo in oratione
      dominica non exaudiuntur nisi boni, videtur quod non omnes boni teneantur inimicos diligere
      affectu pariter et effectu.</p>
          <p xml:id="bb-d1e28120-d1e185">Item, hoc ipsum videtur per regulam Philosophi : Si oppositum in opposito, et propositum in
      proposito. Cum ergo amicis sit benefaciendum, per se loquendo, videtur quod inimicis sit
      malefaciendum.</p>
          <p xml:id="bb-d1e28120-d1e188">Item, videmus in omni natura, tam animata quam inanimata, quod inimicitia est causa pugnae
      sicut amicitia est causa concordiae. Si ergo nemo debet facere contra naturalem
      rectitudinem, videtur quod magis sit rectum secundum rationis ordinem inimicos expugnare
      quam eos adiuvare. Ergo non videtur quod omnes teneantur ipsos effectu diligere.</p>
        </div>
        <div xml:id="bb-d1e28195">
          <head xml:id="bb-d1e28120-Hd1e194">Conclusio</head>
          <head xml:id="bb-d1e28120-Hd1e197" type="question-title">Diligere inimicos effectu est generabis et necessariae
      obligationis, qnando incumbit necessitas ; sed esl perfectionis, quando se offert tantum
      temporis opportunitas.</head>
          <p xml:id="bb-d1e28120-d1e200">Respondeo : Ad praedictorum intelligentiam est notandum quod circa hoc est duplex modus
      dicendi.</p>
          <p xml:id="bb-d1e28120-d1e203">Quidam enim dicere voluerunt quod, etsi diligere inimicos affectu sit necessitatis, ita
      quod ad illud obligantur tam perfecti quam imperfecti, diligere tamen affecta simul et
      effectu supererogationis et perfectionis est nec ad illud obligantur imperfecti, sed tantum
      perfecti. Sed iste modus dicendi in se ipso includit repugnantiam. Primum quidem, quia eodem
      mandata praecipitur diligere inimicos et eis benefacere. Si ergo mandatum illud generale
      est, videtur quod generaliter omnes obligentur ad utrumque. Et iterum, perfecti quantum ad
      obligationem, quae est per mandatum, ad nihil obligantur ad quod non obligantur imperfecti,
      quia mandata Dei omnibus generaliter proponuntur. Si ergo per illud mandatum obligantur
      perfecti ad diligendum inimicum tam affectu quam effectu, videtur similiter de imperfectis
      idem esse dicendum. Amplius, si dilectio vera non tantum consistit in corde, sed etiam
      manifestatur in opere, dicere quod ceteri tantum obligantur ad diligendum corde, non ad
      diligendum opere, cum se offert temporis et loci opportunitas, idem videtur dicere ac si
      teneamur inimicos diligere ficte. Praeter haec, dilectio inimicorum clauditur in mandata de
      dilectione proximi ; et constat quod mandatum illud intelligitur quantum ad affectum et
      effectum, et ad illud mandatum omnes obligantur. Et propterea praedicta responsio non potest
      habere locum.</p>
          <p xml:id="bb-d1e28120-d1e206">Et ideo est alius modus dicendi quod diligere in effectu exteriori hoc potest esse
      dupliciter : aut quandocumque se offert temporis opportunitas aut quando incumbit
      necessitas. Si loquamur de exhibitione operis exterioris generaliter, quando se offert
      temporis opportunitas, sic diligere inimicos effectu cumulus est perfectionis. Si autem
      loquamur de exhibitione operis, quando incumbit necessitas, sic diligere inimicos effectu
      est generalis et necessariae obligationis, quia, si quis videt proximum suum, sive amicum
      sive inimicum, necessitatem habere, et claudit viscera sua ab eo, iuxta sententiam beati
      Ioannis, iam amplius non est caritas Dei in eo. Sic igitur patet quod sicut diligere affectu
      uno modo necessitatis est, alio modo perfectionis, sic diligere effectu, uno modo
      necessitatis est, alio modo perfectionis et supererogationis. Et secundum hunc modum possunt
      solvi diversae auctoritates Sanctorum, quae sibi videntur obviare de dilectione
      inimicorum.</p>
          <p xml:id="bb-d1e28120-d1e210">Ex his patet responsio ad quaestionem propositam, patet etiam pro magna parte responsio ad
      obiecta Nam rationes quae ostendunt quod omnes tenentur inimicos suos diligere effectu,
      intelliguntur in casu necessitatis. Auctoritates vero, quae in oppositum adducuntur,
      intelliguntur de exhibitione operis magis generali, videlicet cum se offert opportunitas
      congruitatis.</p>
        </div>
        <div xml:id="bb-d1e28218">
          <head xml:id="bb-d1e28120-Hd1e217">Ad Rationes</head>
          <p xml:id="bb-d1e28120-d1e220">Ad illud vero quod obicitur, quodsi benefaciendum est amicis, quod malefaciendum est
      inimicis, dicendum quod non sequitur, propter hoc quod amicis non solum benefaciendum est
      propter illud in quo repugnant inimicis, verum etiam propter illud in quo conveniunt,
      videlicet quia sunt ad imaginem Dei. Unde sicut illud argumentum non valet album est
      visibile, ergo nigrum est invisibile, quia album est visibile per illud in quo communicat
      cum nigro, sic nec ratio praemissa.</p>
          <p xml:id="bb-d1e28120-d1e223">Ad illud quod obicitur, quod secundum ordinem naturae inimicitia. inducit pugnam, dicendum
      quod illud verum est, ubi inimicitia ordinata est secundum ordinem naturae, sicut calidum
      inimicatur frigido et humidum sicco ; sed ubi est inimicitia praeter naturae ordinem, ibi
      non est pugna secundum naturam, sed magis contra naturam. Taliter autem est in hominibus,
      quia, cum homo sit animal. mansuetum natura, secundum naturalem ordinem cum omnibus debet
      habere pacem et concordiam. Unde in inimico suo non debet homo odire naturam, sed solum
      culpam, quia non persequitur ipsum natura, quam fecit Deus, sed militia, quam fecit homo, ut
      dicit <name ref="#Augustine">Augustinus</name>. Cetera autem quae opponuntur satis manifestantur per ea quae dicta
      sunt.</p>
        </div>
      </div>
    </body>
  </text>
</TEI>