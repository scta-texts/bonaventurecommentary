<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e26713">
        <head xml:id="bb-d4e26713-Hd1e108">Quaestio 2</head>
        <head xml:id="bb-d4e26713-Hd1e111" type="question-title">Utrum possit fieri satisfactionis relaxatio.</head>
        <p xml:id="bb-d4e26713-d1e114">Secundo quaeritur, utrum possit fieri satisfactionis relaxatio.</p>
        <div xml:id="bb-d4e26713-Dd1e117" type="rationes-principales">
          <head xml:id="bb-d4e26713-Hd1e119">Rationes principales</head>
          <p xml:id="bb-d4e26713-d1e122">Et quod sic, videtur : Quia universalis Ecclesia has relaxationes acceptat ; sed
            constat quod ipsa non errat : ergo vere fiunt. Probatio minoris ; ita dictum est Petro,
            Lucae 22, 32 : <quote xml:id="bb-d4e26713-Qd1e124" source="http://scta.info/resource/lc22_32">Ego pro te rogavi, Petre, ut non deficiat fides
              tua</quote> : constat quod hoc dictum est Petro in persona Ecclesiae ; sed Christus
            exauditus est in omnibus pro sua reverentia : ergo et in isto. Et si hoc, Ecclesia
            universalis non decipitur nec errat</p>
          <p xml:id="bb-d4e26713-d1e128">Item, II ad Corinthios 2, 10 : <quote xml:id="bb-d4e26713-Qd1e130" source="http://scta.info/resource/IIcor2_10">Nam et ego, si quid vobis
              donavi, in persona Christi</quote>, Glossa : <quote xml:id="bb-d4e26713-Qd1e133">Ac si Christus
            condonasset</quote>. Sed, si Christus vere condonat, vere est condonatum : ergo quod
            donavit Apostolus vere condonatum et relaxatum fuit. Sed non est minoris potestatis
            Summus Pontifex quam Paulus : ergo etc.</p>
          <p xml:id="bb-d4e26713-d1e137">Item <ref xml:id="bb-d4e26713-Rd1e139">Augustinus, in libro De poenitentia</ref> : <quote xml:id="bb-d4e26713-Qd1e142">Credendum est quod omnes
              orationes Ecclesiae et eleemosynae et opera iustitiae succurrant recognoscenti mortem
              suam ad conversionem</quote>. Si ergo opera Ecclesiae valent, ergo bona satisfactoria,
            quae sunt in ecclesiastica unitate, valent ad satisfaciendum. Ergo videtur quod ille, ad
            quem spectat haec distribuere, possit peccatores iuvare et ita satisfactionem minuere ac
            per hoc condonare et relaxare.</p>
          <p xml:id="bb-d4e26713-d1e146">Item, Christus condonavit multis, non solum culpam, sed etiam poenam, ut patet in
            muliere adultera ; sed Deus plenitudinem potestatis reliquit in Ecclesia : ergo et
            potestat m relaxandi et condonandi.</p>
          <p xml:id="bb-d4e26713-d1e150">Contra : Isaiae 40, 2 : <quote xml:id="bb-d4e26713-Qd1e152" source="http://scta.info/resource/is40_2">Dimissa est iniquitas illius, suscepit de
              manu Domini duplicia</quote>. Ergo videtur quod poena ad perfectam remissionem sit
            duplicanda, non relaxanda.</p>
          <p xml:id="bb-d4e26713-d1e156">Item, super illud II ad Timotheum 2, 13 : <quote xml:id="bb-d4e26713-Qd1e158" source="http://scta.info/resource/IItim2_13">Negare se ipsum non
              potest</quote>, Glossa : Q<quote xml:id="bb-d4e26713-Qd1e161">uod faceret, si dicta sua non impleret</quote>. Ergo
            necesse est quod Dominus dicta sua impleat ; sed ipse praedixit Deuteronomii 25, 2 :
              <quote xml:id="bb-d4e26713-Qd1e164" source="http://scta.info/resource/deut5_2">Secundum mensuram delicti erit et plagarum modus</quote> : ergo
            necesse est ita puniri sicut et peccator meruit : ergo non potest aliquid relaxari.</p>
          <p xml:id="bb-d4e26713-d1e168">Item, ratione videtur : Facere dignos fructus poenitentiae est in divino praecepto, a
            quo non potest quisquam homo purus absolvere : sed dignos fructus facere est secundum
            magnitudinem sceleris magnifice satisfacere : ergo videtur quod non licet alicui de
            Ecclesia de illo minuere : ergo nec relaxationem aliquam facere vel percipere.</p>
          <p xml:id="bb-d4e26713-d1e171">Item, inferior non potest absolvere a poena ad quam ligat superior ; sed Deus,
            remittendo culpam, ligat ad aliquotam poenam temporalem : ergo videtur quod nullus homo
            possit de illa aliquid dimittere : ergo etc.</p>
        </div>
        <div xml:id="bb-d4e26713-Dd1e175">
          <head xml:id="bb-d4e26713-Hd1e177">Conclusio</head>
          <head xml:id="bb-d4e26713-Hd1e180" type="question-title">Poenae relaxatio fieri potest, quae valet non solum in foro
            Ecclesiae, sed etiam in foro Dei</head>
          <p xml:id="bb-d4e26713-d1e183">Respondeo : Dicendum quod relaxationes fiunt et fieri possunt, sed qualiter possint
            fieri, diversimode nobis insinuant diversi.</p>
          <p xml:id="bb-d4e26713-d1e186">Quidam enim, distinguentes forum Dei et forum Ecclesiae, dixerunt huiusmodi
            relaxationes non fieri nec intelligi quantum ad forum Dei, sed quantum ad forum
            Ecclesiae. Hoc autem sic intelligunt : Sacri canones pro mortalibus peccatis graves et
            diuturnas poenitentias taxant, ut pro uno mortali septennium vel amplius, secundum quod
            gravius est ; quae poena adeo gravis est, quod vix aut nunquam posset quis facere et
            pauci invenirentur qui vellent. Ideo constituerunt rectores Ecclesiae poenitentias
            secundum arbitrium imponi et de residuo relaxationes constituerunt fieri : quod et
            facere potuerunt, quoniam constitutio humana erat, et in humana constitutione potest
            homo dispensare et temperare ; quae dispensatio quaedam relaxatio non indebite
            appellatur. Sed tamen ista opinio, etsi relaxationes videatur ponere, verius interimit,
            quia, si relaxant ita quod Deus non relaxat, potius deceptio quam relaxatio vera
            iudicanda est, et potius crudelitas quam pietas dici potest, dum minuendo hic
            poenitentiam, in futuro ad graviora trahit supplicia.</p>
          <p xml:id="bb-d4e26713-d1e189">Ideo aliter dicendum quod relaxatio illa non solum valet in foro Ecclesiae, verum etiam
            in fora Dei, qui Deus habet pro condonato quod sic condonatur. Modus autem intelligendi
            qualiter fieri possit, talis est. Praesupponendum est quod bonum obtinemus ex triplici
            merito, scilicet ex merito proprio et ex merito capitis et ex merito ecclesiasticae
            unitatis. Et quod ita sit, in se manifestum est, quia quilibet meretur sibi per gratiam
            quam habet ; quod Christus meruerit nobis, nemo dubitat nisi qui fide caret ; quod
            Ecclesia mereatur nobis, et eius merita, patet per verbum <name ref="#Augustine">Augustini</name> praedictum et per illud quod ipse subiungit : Nemo potest digne
            poenitere, quem non sustineat unitas Ecclesiae. Verbum istud est verbum <name ref="#Augustine">Augustini</name>, in libro De Poenitentia.</p>
          <p xml:id="bb-d4e26713-d1e199">Per hunc modum, sicut meritum obtinendi bonum est triplex, sic meritum liberandi a malo
            ; meritum scilicet proprium, et hoc est meritum nostrae contritionis ; et per hoc
            meremur liberari a poena aeterna, ita quod simul sunt haec duo, sicut in angelis gratia
            et gloria Secundo modo meritum Christi ; et hoc operatur in sacramentis et potestate
            clavium ; et per hoc remittitur pars poenae. Tertio modo est meritum unitatis
            ecclesiasticae, et per illud adhuc fit remissio. Et sic secundum triplex meritum triplex
            fit poenae condonatio, ut sic currat misericordia cum iustitia ; et in qualibet est
            commutatio maioris in minus. Unde poena aeterna primo mutatur in temporalem in
            remissione culpae ; secondo temporalis magna et supra vires in poenam competentem
            viribus commutatur in sacerdotis absolutione ; tertio vero commutatur poena, ad quam
            tenetur iudicio Ecclesiae, adhuc in minorem in relaxatione, et pro alio residuo merita
            Ecclesiae satisfaciunt ita quod in nullo praeiudicatur iustitiae.</p>
        </div>
        <div xml:id="bb-d4e26713-Dd1e204">
          <head xml:id="bb-d4e26713-Hd1e206">Ad rationes</head>
          <p xml:id="bb-d4e26713-d1e209">1-2. Ad illud ergo quod obicitur, quod duplicatur poena et quod iuxta mensuram delicti
            debet esse et plagarum modus, dicendum quod - sicut tactum fuit supra, quando agebatur
            de Baptismo, quod peccatum nostrum satis punitum fuit quando : Christus pro nobis poenam
            subiit et suam pro nobis poenam exposuit et nostram fecit - nos sufficienter iudicamur
            puniri, sive quantum ad duplicitatem in anima et in carne, sive quantum ad mensuram
            acerbitatis poenae ; similiter intelligendum in proposito, quod poenalitates quae sunt
            in Ecclesia et quae sunt supererogationis, pro eo cui fit relaxatio subveniunt, ut Deus
            reputet sibi satisfactum.</p>
          <p xml:id="bb-d4e26713-d1e212">Ad illud quod obicitur, quod tenetur ad faciendum dignos fructus poenitentiae, dicendum
            quod facere dignos fructus poenitentiae est dupliciter, scilicet vere et interpretative.
            Et ille dicitur dignos fructus poenitentiae facere, qui non solum, per se ipsum, sed
            etiam per suffragium alienum habet sufficiens pretium ad solvendum debitum.</p>
          <p xml:id="bb-d4e26713-d1e215">Ad illud quod obicitur, quod inferior non absolvit ab eo ad quod ligat superior,
            dicendum quod non absolvit omnino condonando, sed pro eo solvendo de ecclesiastico
            thesauro. Vel potest dici quod inferior potest absolvere ab eo ad quod ligat superior,
            si ad hoc data est sibi auctoritas a superiori, sicut patet ; et talis auctoritas a
            Christo data est rectoribus Ecclesiae.</p>
        </div>
      </div>
    </body>
  </text>
</TEI>