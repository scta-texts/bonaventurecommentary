<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 35, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 35, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e33373">
        <head xml:id="bb-d1e33373-Hd1e119">III, D. 35, A. 1, Q. 3</head>
        <head xml:id="bb-d1e33373-Hd1e122" type="question-title">Utrum actus doni fortitudinis consistat principaliter circa
    passiones tolerandas an circa cupiditates reprimendas.</head>
        <p xml:id="bb-d1e33373-d1e125">Quinto quaeritur, quis sit actus proprius doni fortitudinis, et quod eius obiectum ; et est
    quaestio, utrum actus doni fortitudinis principaliter consistat circa passiones tolerandas an
    circa cupiditates reprimendas.</p>
        <div xml:id="bb-d1e33373-Dd1e128" type="rationes-principales">
          <head xml:id="bb-d1e33373-Hd1e130">Rationes Principales</head>
          <p xml:id="bb-d1e33373-d1e133">Et quod principaliter sit circa passiones tolerandas, videtur. Primo, per Gregorium, qui
      dicit super principium Iob [1, 4], quod fortitudinis-doni est dare trepidanti confidentiam ;
      sed trepidatio maxime est quando imminet periculum passionum : ergo videtur quod circa
      huiusmodi maxime consistat actus fortitudinis-doni.</p>
          <p xml:id="bb-d1e33373-d1e136">Item, fortitudo, sive dicatur donum sive virtus, respicit potentiam irascibilem tamquam
      proprium subiectum ; sed potentia irascibilis magis proprie respicit passionum sustinentiam
      quam cupiditatum repressionem et abstinentiam : videtur ergo quod actus principalis doni
      fortitudinis consistat circa passionum tolerantiam.</p>
          <p xml:id="bb-d1e33373-d1e139">Item, hoc ipsum ostenditur per comparationem ad eius oppositum, quia sicut largitas
      opponitur avaritiae et cupiditati, sic fortitudo opponitur pusillanimitati ; sed
      pusillanimitas attenditur circa fugam passionum : ergo videtur econtra quod fortitudo-donum
      consistat circa passionum sustinentiam,</p>
          <p xml:id="bb-d1e33373-d1e142">Item, hoc ipsum ostenditur per comparationem ad habitum fortitudinis-virtutis, quia
      fortitudo-donum actum et obiectum debet habere in maiori vel saltem in tanta excellentia et
      arduitate, quantam est reperire circa fortitudinem-virtutem ; sed maxima arduitas consistit
      circa passiones : ergo, cum circa illas consistat fortitudo-virtus, videtur multo fortius
      quod actus doni fortitudinis attendatur vel consistat in aggressione et tolerantia
      passionum.</p>
          <p xml:id="bb-d1e33373-d1e146">Item, inter omnes actus meritorios maxima est difficultas circa passiones sustinendas et
      magis ad hoc inepti et infirmi sumus. Ergo, si dona data sunt nobis ad expediendum et contra
      infirmitates retardantes nos ad bonum, videtur quod aliquod donum debeat nobis dari ad
      passionum sustinentiam ; sed non est aliud assignare quam donum fortitudinis : ergo etc.</p>
          <p xml:id="bb-d1e33373-d1e149">Sed contra : <name ref="#Augustine">Augustinus</name>, in libro De anima et spiritu : <quote xml:id="bb-d1e33373-Qd1e154">Fortitudinis est non tantum
       terrenas cupiditates reprimere, sed penitus oblivisci</quote>. Sed hoc non est
      fortitudinis-virtutis : ergo est fortitudinis-doni. Videtur ergo quod actus doni
      fortitudinis consistat in repressione cupiditatum.</p>
          <p xml:id="bb-d1e33373-d1e158">Item, <name ref="#Augustine">Augustinus</name>, in libro De doctrina christiana, ubi loquitur de donis, dicit quod
       <quote xml:id="bb-d1e33373-Qd1e163">fortitudinis est ab omni transeuntium mortifera iucunditate se ipsum
       sequestrare</quote>. Ergo videtur quod actus doni fortitudinis principaliter consistat in
      delectationum repressione.</p>
          <p xml:id="bb-d1e33373-d1e167">Item, <name ref="#Augustine">Augustinus</name> adaptat septem dona septem beatitudinibus, ita quod fortitudo et esuries
      et sitis iustitiae sibi correspondent ; sed esuries et desiderium iustitiae non oritur in
      nobis nisi per mortificationem desideriorum et voluptatum : ergo videtur quod circa
      huiusmodi principaliter consistat actus fortitudinis.</p>
          <p xml:id="bb-d1e33373-d1e173">Item, fortitudo-donum respondet dono consilii sicut exsequens regulanti ; sed donum
      consilii maxime dirigit ad divinorum consiliorum impletionem ; divina autem consilia
      praecipue consistunt circa repressionem desideriorum et occasionum ei adhaerentium, sicut
      patet in castitate, obedientia et paupertate : ergo videtur quod circa talium desideriorum
      repressionem actus fortitudinis-doni principaliter consistat. Item, fortitudo-donum aut
      habet actum alterius generis quam fortitudo-virtus aut, si in eodem genere habet, necesse
      est quod habeat excellentiorem ; sed in eodem genere non potest habere excellentiorem, cum
      fortitudo-virtus consistat circa terribilia quae inducunt mortem, sicut dicit <name ref="#Aristotle">Philosophus</name> :
      ergo necesse est quod habeat actum alterius generis. Cum ergo actus fortitudinis-virtutis
      consistat circa passiones tolerandas, videtur quod actus fortitudinis-doni non circa
      passiones, sed circa delectationes refrenandas consistat.</p>
          <p xml:id="bb-d1e33373-d1e179">Est igitur quaestio quis sit actus et quod obiectum doni fortitudinis et quare eodem nomine
      cum habitu virtutis nominatur, quod quidem in nullo aliorum donorum reperitur.</p>
        </div>
        <div xml:id="bb-d1e33373-Dd1e183">
          <head xml:id="bb-d1e33373-Hd1e185">Conclusio</head>
          <head xml:id="bb-d1e33373-Hd1e188" type="question-title">Doni fortitudinis actus principalis consistit circa promptam
      tolerantiam passionum secundum libertatem consilii et imitationem Christi.</head>
          <p xml:id="bb-d1e33373-d1e191">Respondeo : Dicendum quod fortitudo, quantum est de sua prima ratione, attenditur respectu
      ardui. Arduum autem dicitur aliquid dupliciter : aut quia laboriosum et difficile, quodam
      modo excellens et aggravans facultatem ipsius potentiae ; aut quia est ultra necessitatem et
      excedit statum communem. Et fortitudo habet attendi respectu utriusque, sed respectu primi
      attenditur et ordinatur secundum necessitatem praecepti, respectu secundi secundum
      libertatem consilii. Et primum spectat ad fortitudinem-virtutem, secundum vero ad
      fortitudinem-donum. Quoniam autem arduitas maxime attenditur circa excellentiam passionum,
      hinc est quod tam fortitudinis-doni quam fortitudinis-virtutis est habilitare secundum
      principalem sui ordinationem ad sufferentiam passionum, sed aliter et aliter, quia sustinere
      et aggredi passiones potest aliquis aut propter iustitiae et honestatis conservationem aut
      propter perfectam Christi imitationem, ita quod primum spectat ad dictamen iuris naturalis
      et honestatis moralis, secundum vero spectat ad consilium Dei. Et quoniam imitatio Christi
      attenditur in crucifixione sui, secundum quod ipse dicit, Matthaei 16, 24 : <quote xml:id="bb-d1e33373-Qd1e193">Qui vult
       venire post me abneget semetipsum</quote> etc., hinc est quod actus fortitudinis-doni
      attenditur circa promptam et expeditam passionum tolerantiam, per hoc quod quodam modo nos
      mundo et mundum nobis crucifigit, iuxta illud quod dicit Apostolus ad Galatas ultimo, 14 :
      Mihi mundus crucifixus est et ego mundo. Et hoc est quod dicit <name ref="#Augustine">Augustinus</name>, in libro De
      doctrina christiana : <quote xml:id="bb-d1e33373-Qd1e199">Assurgant deinceps ad fortitudinem, ut mundus eis crucifigatur
       et ipsi mundo et ut in huius vitae perversitate et abundantia iniquitatis non refrigescat
       caritas</quote>. Et sic patet quod fortitudinis-doni actus consistit circa passionum
      tolerantiam secundum imitationem Christi ; et hic est eius actus principalis, sicut rationes
      ad primam partem inductae ostendunt, quae verum concludunt, et ideo concedendae sunt.</p>
        </div>
        <div xml:id="bb-d1e33373-Dd1e205">
          <head xml:id="bb-d1e33373-Hd1e207">Ad Rationes</head>
          <p xml:id="bb-d1e33373-d1e210">Ad illud vero quod obicitur, quod est circa delectationum repressionem, per auctoritates
      <name ref="#Augustine">Augustini</name>, dicendum quod <name ref="#Augustine">Augustinus</name> in illis auctoritatibus non assignat proprium et
      principalem actum ipsius fortitudinis-doni, sed quasi praeambulum. Nemo enim promptus est et
      expeditus ad passionum tolerantiam secundum imitationem Christi nisi qui carnem suam cum
      vitiis et concupiscentiis crucifixit.</p>
          <p xml:id="bb-d1e33373-d1e219">Ad illud quod obicitur, quod fortitudo exsequitur ea ad quae consilium dirigit, dicendum
      quod, etsi donum consilii dirigat ad divina consilia implenda, in quibus consistit perfectio
      religionis, principaliori tamen intentione dirigit ad ea in quibus plus est de ratione
      arduitatis ; maioris autem arduitatis est Christum imitari in passionibus quam in actionibus
      : et ideo circa huiusmodi tam consilium quam donum fortitudinis principaliter habet
      consistere.</p>
          <p xml:id="bb-d1e33373-d1e222">Ad illud quod ulterius obicitur, quod donum fortitudinis non potest esse excellentiori modo
      circa passiones quam virtus fortitudinis, dicendum quod falsum est, quia excellentiori modo
      sustinet passiones et excellentiori habitu qui sustinet secundum Christi imitationem quam
      propter iustitiae conservationem et qui sustinet secundum consilii supererogationem quam
      secundum praecepti obligationem. In uno enim istorum rectificatur, scilicet in actu virtutis
      fortitudinis ; in alio autem non solum rectificatur, sed etiam altius elevatur et expeditur,
      scilicet in actu fortitudinis-doni.</p>
          <p xml:id="bb-d1e33373-d1e225">Et per hoc patet illud quod ultimo quaerebatur, videlicet de differentia reali
      fortitudinis-doni et fortitudinis-virtutis et de convenientia in nomine. Re enim differunt
      propter diversitatem modorum habilitandi et ordinandi ad tolerantiam passionum ; nomine vero
      conveniunt, pro eo quod ad eadem passionum genera ordinant. Fortitudo enim virtus ordinat ad
      sustinenda qualiacumque et quantacumque tormenta, antequam bonum virtutis et honestatem
      derelinquat, non tamen ita excellenter et prompte sicut fortitudo-donum. Unde inter omnes
      virtutes propter excellentiam et arduitatem ex parte obiecti virtus fortitudinis
      appropinquat donis ; et propterea habitus virtutis et doni magis quam alia dona eodem nomine
      habent censeri, licet differant differentia reali, quia minor est inter illos habitus
      differentia. Ex his patet quis sit actus fortitudinis-doni et quod obiectum et quae sit
      differentia eius respectu aliorum habituum.</p>
        </div>
      </div>
    </body>
  </text>
</TEI>