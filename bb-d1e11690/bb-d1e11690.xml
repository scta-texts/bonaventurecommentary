<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 12, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 12, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e11690">
        <head xml:id="bb-d1e11690-Hd1e119">III, D. 12, A. 2, Q. 2</head>
        <head xml:id="bb-d1e11690-Hd1e122" type="question-title">Utrum Christus potentiam peccandi habuerit vel assumserit</head>
        <p xml:id="bb-d1e11690-d1e125">Secundo quaeritur, utrum Christus potentiam peccandi habuit vel assumpsit.</p>
        <div xml:id="bb-d1e11690-Dd1e128" type="rationes-principales">
          <head xml:id="bb-d1e11690-Hd1e130">Rationes principales</head>
          <p xml:id="bb-d1e11690-d1e133">Et quod sic, videtur. <name ref="#JohnDamascenus">Damascenus</name> : <quote xml:id="bb-d1e11690-Qd1e138">Omnia quae in natura nostra plantavit Deus,
       assumpsit Dei Verbum</quote>, Si ergo potentiam, qua peccamus et bene facimus, Deus ab
      initio in nobis plantavit, videtur quod eam ex tempore Dei Verbum assumpsit.</p>
          <p xml:id="bb-d1e11690-d1e142">Item, idem <name ref="#JohnDamascenus">Damascenus</name> : <quote xml:id="bb-d1e11690-Qd1e147">Totum me assumpsit, ut me totum redimeret</quote>. Ergo
      omnem nostram substantiam et omnis nostrae substantiae potentiam ; sed potentia peccandi est
      potentia rationalis animae, quae non potest reperiri. nisi in creatura valde nobili : ergo
      videtur quod Christus eam habuerit.</p>
          <p xml:id="bb-d1e11690-d1e151">Item, potentia peccandi est potentia rationalis, et illa est ad opposita : ergo eadem est
      potentia bene faciendi. Si ergo non est aliud quam liberum arbitrium, et Christus liberum
      arbitrium assumpsit, ergo et potentiam peccandi.</p>
          <p xml:id="bb-d1e11690-d1e154">Item, solum illud curatum est in nobis quod punitum et afflictum fuit in Christo ; sed in
      nobis curari maxime indigebat potentia peccandi, quoniam illa est quae aegrotat per culpam :
      ergo videtur quod in Christo passa fuerit et afflicta ; et si hoc, ergo a Christo fuit
      habita et assumpta.</p>
          <p xml:id="bb-d1e11690-d1e158">Sed contra : Christus secundum humanam naturam habuit plenam libertatem sicut et plenam
      gratiam ; <quote xml:id="bb-d1e11690-Qd1e160">sed potentia peccandi, addita libertati, eam diminuit</quote>, sicut dicit
      <name ref="#Anselm">Anselmus</name>, in libro De libero arbitrio : ergo potentia peccandi non fuit in Christo.</p>
          <p xml:id="bb-d1e11690-d1e167">Item, omni potentia aliquis est potens : ergo, si in aliquo est potentia peccandi, illa
      potest peccare ; sed Christus non potuit peccare, sicut prius ostensum est : ergo nec
      peccandi potentiam habere.</p>
          <p xml:id="bb-d1e11690-d1e170">Item, potentia peccandi est principium culpae ; sed in quocumque contingit reperire
      principium, possibile est reperire illud quod ex illo principio causatur : ergo, si Christus
      habuit potentiam peccandi, habere potuit peccatum : ergo potuit esse damnatus et Dei
      inimicus. Quodsi hoc est impossibile, restat quod et primum.</p>
          <p xml:id="bb-d1e11690-d1e173">Item, Christus secundum animam fuit Deo simillimus inter creaturas ceteras, quoniam maxime
      fuit eius anima deiformis ; sed Deus non habet potentiam peccandi : ergo videtur quod eam
      non habuerit nec assumpserit Christus.</p>
        </div>
        <div xml:id="bb-d1e11690-Dd1e177">
          <head xml:id="bb-d1e11690-Hd1e179">Conclusio</head>
          <head xml:id="bb-d1e11690-Hd1e182" type="question-title">Christus assumsit potentiam peccandi, id est potentiam, qua
      peccatur, non tamen potentiam peccandi ordinatam ad actum peccandi</head>
          <p xml:id="bb-d1e11690-d1e185">Respondeo : Dicendum quod potentia peccandi dicitur dupliciter. Uno modo dicitur potentia
      peccandi, id est potentia qua peccatur ; et sic potentia peccandi nominat ipsum liberum
      arbitrium creatum, quod quidem potest in bonum, adiutum gratia ; et quia per sui naturam est
      defectivum, hinc est quod illa potentia sive facultas dici potest potentia bene faciendi et
      potentia peccandi ; nullus enim peceat nisi per illam. Alio modo potentia peccandi dicitur
      potentia ordinata ad peccandum, ut potentia nominet aliquid medium inter substantiam et
      peccati actum, per quod substantia illa possit exire in peccati perpetrationem.</p>
          <p xml:id="bb-d1e11690-d1e188">Si ergo primo modo dicatur potentia peccandi, sic absque dubio fuit in Christo. Et sic
      procedunt rationes ad primam partem, quae ostendunt Christum habuisse potentiam peccandi,
      quia assumsit integre nostram naturam et eius quamlibet potentiam. Et ideo rationes illae
      concedi possunt, quia recta via procedunt et verum concludunt. Si vero potentia peccandi
      dicatur potentia ut ordinata ad peccatum perpetrandum, sic non est concedendum quod Christus
      habuit potentiam peccandi, pro eo quod peccare non potuit ; et talis ordinatio, immo
      deordinatio, diminuit de plenitudine libertatis.</p>
        </div>
        <div xml:id="bb-d1e11690-Dd1e193">
          <head xml:id="bb-d1e11690-Hd1e195">Ad rationes</head>
          <p xml:id="bb-d1e11690-d1e198">Et per hoc patet responsio ad primum obiectum in contrarium.</p>
          <p xml:id="bb-d1e11690-d1e201">Ad illud quod obicitur, quod omni potentia est aliquis potens, dicendum quod verum est ; si
      potentia dicat ordinationem ad actum ; sed, si dicat solum naturalem aptitudinem, non habet
      veritatem, quia potest impediri per oppositum eius, sicut gressibilis habet naturalem
      aptitudinem ad gradiendum et caecus ad videndum, non tamen gressibilis truncatus potest
      gradi. Et sic damnati habent potentiam merendi, sed tamen mereri non possunt, quia
      praepeditur in eis ordinatio illius potentiae sive exitus in talem actum. Sic et in
      proposito intelligendum est, quia animam Christi exire in actum peccati est impossibile,
      quamvis illam eamdem potentiam habeat quam habet peccator, et hoc propter perfectionem
      gratiae non sustinentis talem egressum sive defectum.</p>
          <p xml:id="bb-d1e11690-d1e204">Ad illud quod obicitur, quod potentia peccandi est principium culpae, dicendum quod verum
      est ; sed hoc est in quantum deficiens sive in quantum sibi relinquitur. In Christo autem
      non potest sibi relinqui propter inseparabilem unionem cum divinitate ; et ideo non potest
      culpam perpetrare, quoniam non est in Christo sub ea ratione qua habet principiare. Et ideo
      non sequitur quod culpa aliqua possit esse in Christo.</p>
          <p xml:id="bb-d1e11690-d1e207">Ad illud quod obicitur, quod Christus secundum animam fuit Deo simillimus, dicendum quod,
      etsi similior fuit anima Christi Deo ceteris creaturis, tamen improportionabiliter distat a
      Deo, quoniam Deus, cum sit summe potens in se, per se et ex se, non potest deficere nec
      habere potentiam deficiendi, nec quantum ad ordinationem nec quantum ad radicem. Sed anima
      Christi est creatura sicut et aliae animae, et ex hoc ipso per naturam suam est vertibilis
      et defectibilis et potentiam habet deficiendi : sed quod non deficiat, hoc habet beneficio
      eius qui longe distat ab omni defectu. Et ideo non sequitur quod anima Christi caruerit omni
      potentia peccandi, sed quod caruit ordinatione ad talem actum sive defectum per illud donum
      quod faciebat Christum esse Deo simillimum.</p>
        </div>
      </div>
    </body>
  </text>
</TEI>