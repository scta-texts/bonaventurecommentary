<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 9, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 9, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e8567">
        <head xml:id="bb-d1e8567-Hd1e119">III, D. 9, A. 1, Q. 1</head>
        <head xml:id="bb-d1e8567-Hd1e122" type="question-title">Utrum cultus latriae sit exhibendus humanitati sive carni
    Christi.</head>
        <p xml:id="bb-d1e8567-d1e125">Circa primum sic proceditur et quaeritur, utrum cultus latriae sit exhibendus humanitati sive
    carni Christi.</p>
        <div xml:id="bb-d1e8567-Dd1e128" type="rationes-principales">
          <head xml:id="bb-d1e8567-Hd1e130">Rationes principales</head>
          <p xml:id="bb-d1e8567-d1e133">Et quod sic, videtur. Primo, auctoritate <name ref="#JohnDamascenus">Damasceni</name> : <quote xml:id="bb-d1e8567-Qd1e138">Christus est perfectus Deus et
       perfectus homo, quem adoramus una adoratione cum Patre et Spiritu et incontaminata carne
       eius</quote>. Ergo, si persona Christi adoranda est latria, videtur quod similiter caro
      eius.</p>
          <p xml:id="bb-d1e8567-d1e142">Item, super illud Psalmi [98, 5] : <quote xml:id="bb-d1e8567-Qd1e144" source="http://scta.info/resource/ps98_5">Adorate scabellum pedum eius,
       quoniam sanctum est</quote>, Glossa <name ref="#Augustine">Augustini</name> : In Christo terra, id est caro, sine
      impietate adoratur a nobis, quia nemo carnem eius spiritualiter manducat, nisi prius
      adoret.</p>
          <p xml:id="bb-d1e8567-d1e151">Item, eodem timore timetur ignis et ferrum ignitum igne. Ergo, si magis unita est divinitas
      carni quam ignis ferro, videtur quod eadem reverentia sit exhibenda eius humanitati quae
      exhibetur divinitati.</p>
          <p xml:id="bb-d1e8567-d1e154">Item, eadem adoratione adoratur caro animae unita qua adoratur ipsa anima. Ergo, si non
      minus intime unitur Verbum ipsi carni qum anima, eadem ratione qua adoratur Verbum adoratur
      caro assumta ; sed Verbum adoratur latria : ergo etc.</p>
          <p xml:id="bb-d1e8567-d1e158">Sed contra : Lucae 4, 8 : <quote xml:id="bb-d1e8567-Qd1e160" source="http://scta.info/resource/lc4_8">Dominum Deum tuum adorabis, et illi soli
       servies</quote> ; Glossa exponit de servitute cultus latriae. Ergo soli Deo est exhibenda,
      non ergo carni Christi.</p>
          <p xml:id="bb-d1e8567-d1e164">Item, <name ref="#Augustine">Augustinus</name>, X De civitate Dei, loquens de Christo : <quote xml:id="bb-d1e8567-Qd1e169" source="http://scta.info/resource/adcd-l10">Cum in forma Dei sacrificium cum Patre sumat,
       cum quo et unus est Deus, tamen in forma servi maluit sacrificium esse quam
      sumere</quote>. Et ibidem : <quote xml:id="bb-d1e8567-Qd1e172" source="http://scta.info/resource/adcd-l10">Quis
       sacrificandum censuit nisi ei quem Deum aut scivit aut putavit aut finxit ?</quote> Igitur
      humanitati illi non est sacrificandum sive carni Christi : ergo nec ille cultus est ei
      offerendus qui offertur Deo.</p>
          <p xml:id="bb-d1e8567-d1e176">Item, Glossa, super illud Psalmi [98, 5] : <quote xml:id="bb-d1e8567-Qd1e178" source="http://scta.info/resource/ps98_5">Adorate scabellum pedum
       eius</quote> : <quote xml:id="bb-d1e8567-Qd1e181">Caro Christi non est adoranda illa adoratione latriae quae soli Deo
       debetur, sed illa dulia quae dignior est</quote>. Ergo etc.</p>
          <p xml:id="bb-d1e8567-d1e185">Item, humana natura in Christo, quantumcumque sit sublimata, non exit terminos creaturae.
      Ergo nec reverentia exhibenda ei debet exire terminos creaturae. Si igitur latria est cultus
      qui excedit omnes fines creaturae, videtur quod qui exhibet latriam carni Christi committit
      idololatriam.</p>
          <p xml:id="bb-d1e8567-d1e188">Item, minori minor reverentia est exhibenda et maiori maior secundum rectum ordinem ; sed
      Christus, secundum quod homo, minor est Patre, humanitas minor deitate, quantumcumque sit
      unita ; ergo minor reverentia est ei exhibenda. Si ergo latria est reverentia summa, videtur
      quod humanitati Christi non sit exhibenda.</p>
          <p xml:id="bb-d1e8567-d1e191">Item, nullius est adorari adoratione latriae cuius est adorare ; sed humanitatis est
      adorate ipsam summam Trinitatem : ergo non debet adorari adoratione latriae. Maior probatur
      per hoc quod nulli debetur latria, cuius est servire alteri. Minor probatur per hoc, quia
      eius est adorare cuius est orare ; Christus autem oravit, sicut legitur in diversis
      Evangeliis : ergo etc. </p>
        </div>
        <div xml:id="bb-d1e8567-Dd1e195">
          <head xml:id="bb-d1e8567-Hd1e197">Conclusio</head>
          <p xml:id="bb-d1e8567-d1e200">Respondeo : Dicendum quod caro Christi multipliciter consideratur. Uno modo caro Christi
      dicitur totus ille homo, iuxta illud quod dicitur Ioannis 1, 14 : <quote xml:id="bb-d1e8567-Qd1e202" source="http://scta.info/resource/io1_14">Verbum caro factum est</quote> ; et hoc modo, quia ille homo Deus est ratione unius
      personae, adorandus est adoratione latriae. Alio modo caro consideratur prout nominat ipsam
      partem humanitatis per se, non ut unitam ; et hoc modo carni consideratae non debetur
      adoratio latriae, sed duliae. Tertio modo consideratur caro quasi medio modo, prout nominat
      ipsam naturam creatam, prout divinitati unitam ; et hoc modo dixerunt quidam quod est
      adoranda dulia digniori, quae quidem est hyperdulia. Et ratio huius est, quia solius Dei est
      adorari latria ; et natura non communicat alteri naturae sua idiomata. Unde sicut non est
      dicendum humanam naturam esse in Christo aeternam, quia est unita aeternae, sic hoc modo
      dixerunt quod natura humana non est adoranda latria, quamvis sit unita maiestati summae.</p>
          <p xml:id="bb-d1e8567-d1e206">Alii vero dixerunt aliter quod, si consideretur caro et anima prout unita illi personae,
      adoranda est adoratione latriae, pro eo quod secus est de exhibitione honoris et
      proprietatibus aliis. Honor enim non respicit hanc partem vel illam, sed respicit ipsam
      personam. Unde, quamvis purpura et vestimentum non participet proprietates regis absolutas,
      communicat tamen in honore et reverentia, sicut dicit <name ref="#Augustine">Augustinus</name> et <name ref="#Lombard">Magister</name> recitat in
      littera. Et ideo, quia est una persona in Christo, cui debetur reverentia summa, una
      adoratione adoranda est, scilicet latria, quantum ad utrarhque naturam, scilicet Deitatem et
      humanitatem, sicut eadem adoratione adoratur in uno homine caput et pes.</p>
          <p xml:id="bb-d1e8567-d1e215">Concedendum est ergo quod non solum Christus homo adorandus est latria, sed etiam humanitas
      eius ; in quantum est Verbo unita ; quamvis, prout per se consideratur, nunquam ei debeatur
      nisi dulia. Et quoniam caro Christi nunquam est separata a Verbo, ideo semper consideranda
      est ut coniuncta et semper adoranda est latria, licet humanitati, ut per se consideratae,
      non debeatur nisi dulia. Et ideo secunda opinio melior est quam prima et auctoritatibus
      Sanctorum est magis consona. Et ideo concedendae sunt rationes quae sunt ad partem
      istam.</p>
        </div>
        <div xml:id="bb-d1e8567-Dd1e220">
          <head xml:id="bb-d1e8567-Hd1e222">Ad rationes</head>
          <p xml:id="bb-d1e8567-d1e225">Ad illud ergo quod primo obicitur in contrarium, quod latria est cultus soli Deo debitus,
      dicendum quod propter hoc non excluditur humanitas Christi. Sicut enim cum dicitur solus
      Petrus est hic intus, non excluditur manus vel pes eius, sic, cum dicitur solus Deus est
      adorandus latria, non excluditur humanitas, quia humana natura et divina in unam concurrunt
      personam. Unde et haec adoratio non ponit in numerum cum illa.</p>
          <p xml:id="bb-d1e8567-d1e228">Ad illud quod obicitur, quod carni Christi non est sacrificandum, dicendum quod verum est
      per se, sed non prout est divinitati coniuncta, quia toti Christo sacrificandum est. Et quod
      dicit <name ref="#Augustine">Augustinus</name>, quod noluit Christus sacrificium sumere, sed offerre, dicendum quod hoc
      non dicit quod non deberet in carne adorari et ei sacrificari, sed quia voluit vitate
      occasionem erroris, ne alicui creaturae exhiberetur per se honor divini numinis.</p>
          <p xml:id="bb-d1e8567-d1e234">Ad illud quod obicitur de Glossa, quod caro non est adoranda latria, dicendum quod verbum
      illud intelligitur de carne Verbi prout in se nuda consideratione consideratur. Et hoc est
      quad dicit <name ref="#Augustine">Augustinus</name> : Si hominem separaveris a Deo, illi nunquam credo nec servio ; hoc
      autem non obviat, quin, secundum quod unita est, adoranda sit latria. Unde <name ref="#JohnDamascenus">Damascenus</name> : Non.
      ut nudam carnem adoramus, sed ut unitain Deitati in unam hypostasim Dei Verbi.</p>
          <p xml:id="bb-d1e8567-d1e243">Ad illud quod obicitur, quod creatura non exit terminas creaturae, dicendum quod verum est
      ratione sui ; et ideo honor ratione sui terminas creaturae non exit ; sed quia unitur in una
      hypostasi Dei Verbi, cui debetur unicus honor, in quacumque sit natura, hinc est quod
      debetur ei latria.</p>
          <p xml:id="bb-d1e8567-d1e247">Ad illud quod obicitur, quod minori minor debetur reverentia, dicendum quod verum est
      quando minor et maior sic se habent quod sunt diversorum honorum susceptibiles ; hoc autem
      est quando sunt diversae personae gradu dignitatis distantes. Hoc autem in proposito non est
      reperire, quia, cum una in Christo sit personalitas, et illa attendatur secundum naturam
      supremam, unica et summa debetur ei reverentia, qualiscumque sit natura, sicut honor unus
      debetur regi, in qttalicumque sit indumento. Honor enim naturam respicit digniorem et per
      consequens illud quod est annexum ei sicut caro viri sancti honorari debet secundum
      dignitatem animae, non secundum ignobilitatem propriae naturae.</p>
          <p xml:id="bb-d1e8567-d1e250">Ad illud vero quod obicitur, quod Christi est adorare, dicendum quod secundum quod oratio
      est ascensus intellectus in Deum, sic proprie ad Christum non pertinet pro eo quod omnia
      quaecumque voluit fecit ; etiam Verbum semper praesens habet, per omnia faciens quaecumque
      vult anima eius. Exemplum tamen orandi et adorandi dedit secundum naturam inferiorem in sua
      oratione ; et ideo non sequitur quod non debeat adorari. Sicut enim ipse baptizat interius
      et tamen baptizatus fuit ut alios informaret, sic oravit et adoravit ut alios erudiret,
      quia, sicut vult <name ref="#JohnDamascenus">Damascenus</name>, in Christo humana natura non tenet naturam ancillae. Ait enim
      sic : Serva est caro, si hibendus non est unita Dei Verbo ; semel tamen unita secundum
      hypostasim, qualiter erit ancilla ? Unum enim ens Christus, non potest esse servus sui
      ipsius et dominus. Cuius ergo erit servus ? Patris non, quia quaecumque habet Pater sunt
      Filii. Et ita qui dicunt ipsum esse servum, distare faciunt unum Christum in duo per modum
      Nestorii. Et ita ad Christum non pertinet adorare, sed adorari, quia magis competit ei ratio
      dominii quam servitutis. Aliter etiam posset dici quod, quamvis esset ipsius adorare, non
      tamen sequeretur quod non deberet adhuc adorari adoratione latriae, quia nos, qui debemus
      adorare, non debemus aspicere ad eius humanitatem, sed ad personae dignitatem. Et in hoc
      ultimo consistit summa quaestionis praedictae.</p>
        </div>
      </div>
    </body>
  </text>
</TEI>