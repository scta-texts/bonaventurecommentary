<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e45272">
        <head xml:id="bb-d4e45272-Hd1e108">Dubia</head>
        <div xml:id="bb-d4e45272-Dd1e111">
          <head xml:id="bb-d4e45272-Hd1e113" type="question-title">Dub. I.</head>
          <p xml:id="bb-d4e45272-d1e116">In parte ista sunt dubitationes circa litteram. Et primo dubitatur de hoc quod dicit,
            quod vox in adventu iudicis audietur ab omnibus. Videtur enim male dicere, quia delatio
            vocis per medium est in tempore : ergo secundum hoc resurrectio erit in tempore. Et
            iterum, vox prius pervenit ad loca propinqua : ergo prius resurgent homines in una parte
            mundi quam in alia.</p>
          <p xml:id="bb-d4e45272-d1e119">Respondeo : Dicendum quod illud potest dupliciter intelligi : vel quod vox illa,
            faciente virtute divina, subito deferatur, vel quod vox illa praecedat, et post subito
            fiet resurrectio, ut sit quasi quaedam praeparatio. Et si tu quaeras, quae necessitas
            est praeparationis, cum divina virtus possit subito operari et absque ulla
            praeparatione, dicendum quod hoc est potius propter congruentiam quam propter
            indigentiam. Congruentia autem haec est quia, sicut per Verbum carnem factum fit
            iudicium ad adorandum humanitatem Christi, in qua fuit iudicatus, ita ad vocem ipsius
            fit resurrectio ad honorem illius humanitatis in qua fuit mortuus. Et ideo dicit <name ref="#Augustine">Augustinus</name> quod per Verbum fit suscitatio animarum, per Verbum
            carnem factum fit suscitatio corporum. Vel propter congruentiam a parte nostra, ut,
            sicut ex duplici constamus principio et duplicem habemus vim cognitivam, ita duplici
            modo excitemur et ad iudicium vocemur : et virtute divina et spirituali et voce
            angeli.</p>
        </div>
        <div xml:id="bb-d4e45272-Dd1e126">
          <head xml:id="bb-d4e45272-Hd1e128">Dub. II.</head>
          <p xml:id="bb-d4e45272-d1e131">Item quaeritur de hoc quod dicit, quod vox archangeli est vox Filii Dei. Quaeritur hic
            de ista diversitate istorum vocabulorum, quia nunc iussus, nunc vox archangeli, nunc
            tuba vocatur illud per quod fiet resurrectio, in quibus contrarietas et diversitas
            videtur includi.</p>
          <p xml:id="bb-d4e45272-d1e134">Respondeo : Dicendum qud idem, scilicet vox Christi, secundum diversas proprietates
            ista tria sortitur nomina. Vox enim Christi erit virtuosa, et ideo dicitur iussus, quasi
            praeceptum ; dicet enim, et fiet ; erit authentica, et ideo dicitur vox archangeli, id
            est principis ; et erit nihilominus sonora, et ideo vox tubae dicitur. Et sic idem
            multiplici vocabulo exprimitur ad insinuandam illius vocis proprietatem multiplicem et
            dignitatem.</p>
        </div>
        <div xml:id="bb-d4e45272-Dd1e138">
          <head xml:id="bb-d4e45272-Hd1e140">Dub. III.</head>
          <p xml:id="bb-d4e45272-d1e143">Item quaeritur de hoc quod dicit, quod malorum memoria non contristabit. Quaeritur,
            quomodo illud possit intelligi. Aut enim mala placebunt aut displicebunt. Si placebunt,
            erimus iniusti ; si displicebunt, erimus tristati. Item, quomodo potest illud intelligi,
            cum talis cognitio inferat tristitiam, et sublato consequente, auferatur antecedens,
            quia, posito antecedente, ponitur et consequens ?</p>
          <p xml:id="bb-d4e45272-d1e146">Respondeo : Dicendum quod ibi erit memoria malorum sine tristitia. Qualiter autem hoc
            possit esse, dicunt aliqui quod divina virtute, quae, sicut potens est in igne separare
            lucem a caliditate, sicut dicit Basilius super illud Psalmi [28, 7] : Vox Domini
            intercidentis flammam ignis etc., sic separabit a mali cognitione et recordatione
            moestitiam. Aliter dicunt alii, quod hoc est propter dignitatem status. Sicut enim
            angeli gloriosi, etsi nos ament, tamen propter mala nostra non tristantur, pro eo quod
            sunt absorpti a gloria, sic et in proposito est intelligendum. Melius tamen est dicere
            quod hoc fit propter modum considerandi, quia nunquam recogitabunt mala absolute, sed
            semper in comparatione ad Deum liberantem, quoniam cogltare de malo praeterito sub
            intentione liberationis in praesenti non generat in nobis affectionem moestitiae, sed
            gaudii. Ideo bene dicit quod erit ibi malorum memoria, sed non tristitia.</p>
          <p xml:id="bb-d4e45272-d1e149">Ad illud quod obicitur de displicentia, dicendum quod non venient in memoriam mala
            praeterita sub ratione absoluta, qui, cum simus tunc omnino divini, omnia referemus ad
            Deum aliquo modo, ut ibi laudetur et honorificetur Deus. Et sic patet illud.</p>
        </div>
        <div xml:id="bb-d4e45272-Dd1e153">
          <head xml:id="bb-d4e45272-Hd1e155">Dub. IV.</head>
          <p xml:id="bb-d4e45272-d1e158">Item quaeritur de hoc quod dicit : Peccata hic per poenitentiam tecta et deleta, tunc
            etiam tegi. Quoniam peccatum Petri et Magdalenae omnibus est notum ad laudem ; quare
            ergo post diem iudicii erit occultum ? Et si peccatum Petri non tegatur, quare peccatum
            Roberti ? Si vero peccata credamus detegenda, quis non incipiat erubescere, si facta sua
            in conspectu totius mundi sunt propalanda ?</p>
          <p xml:id="bb-d4e45272-d1e161">Respondeo : Dicendum quod, quamvis fas sit utramque partem opinari, rationabilior tamen
            est quod omnium iustorum peccata omnibus iustis tunc patebunt : et hoc, quia magna erit
            Dei gloria, dum manifestatur eius ad filios misericordia ; et dum ostendetur eius
            misericordia, nulla erit erubescentia. Et si quaeras, quomodo hoc possit esse, dicendum
            est quod ratio est a parte eius cuius peccata manifestantur, quia erubescentia est timor
            in exspectatione convitii ; unde, cum in Beatis non cadat timor, non erit eis
            erubescentia. Quod non cadat timor, patet, quia perfecta caritas foras mittit timorem.
            Ratio autem est ex parte videntium, quia nullus ibi vituperat, nullus et ipsum
            aspernatur, sed potius Deum collaudat et ipsum laudat, dum attendit virtutem Dei in
            ipso. Et est exemplum in Magdalena, cuius peccata publice recitamus ; nec tamen facimus
            ei contumeliam ; quia non recitamus ad eius ignominiam, sed ad laudem divinam et suam ;
            unde nec ipsa de hoc habet erubescentiam, nec cogitamus de ipsa tamquam de meretrice,
            sed tamquam de nobilissima domina quae de multis malis est erepta. Exemplum est de bono
            confessore et poenitente. Bonus enim confessor ferventius poenitentem diligit ; quia
            verius et clarius et fidelius suas ignominias et peccata aperit, maxime dum attendit
            ipsum conteri et vincula eius ordinatissimae. Amplius, cum homo omnia secreta sine
            verecundia communicet amico, et ibi omnes erimus amicissimi, ubi unus ita diliget alium
            sicut se, quomodo erubescet unus de alio aliter quam de se, nullo modo videtur.</p>
        </div>
        <div xml:id="bb-d4e45272-Dd1e166">
          <head xml:id="bb-d4e45272-Hd1e168">Dub. V.</head>
          <p xml:id="bb-d4e45272-d1e171">Item quaeritur de hoc quod dicit <name ref="#Jerome">Hieronymus</name> : Quosdam in
            fine saeculi, adveniente Christo, non esse morituros. Videtur enim male dicere, quia
            Christus non fuit immunis a morte, et tamen non fuit subiectus peccato : ergo nec
            aliquis alius. Item, gratiam, quam non fecit Matri, scilicet de immunitate mortis,
            quomodo est credendum quod alii faciat ?</p>
          <p xml:id="bb-d4e45272-d1e177">Respondeo : Dicendum quod credendum est, sicut dicit <name ref="#Ambrose">Ambrosius</name>, quod omnes moriantur ; sed qualiter, illud habet dubitationem, et
            experientia tunc magis docebit. Quod ergo obicitut de <name ref="#Jerome">Hieronymo</name>, dicendum quod <name ref="#Jerome">Hieronymus</name> hoc non dicit
            asserendo, sed nec recitando opinionem suam, sed opinionem cuiusdam Graeci resolvi per
            virtutem et misericordiam Dei ; et hoc ibi multo magis erit, ubi omnes cogitationes
            erunt.</p>
        </div>
      </div>
    </body>
  </text>
</TEI>