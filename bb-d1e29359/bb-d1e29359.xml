<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title/>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title/>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29359">
        <head xml:id="bb-d1e29359-Hd1e117" type="question-title">Utrum ordo caritatis in patria habeat immutari.</head>
        <p xml:id="bb-d1e29359-d1e120">Tertio quaeritur, utrum ordo caritatis in patria habeat immutari, an is sit ordo patriae qui
    est ordo viae, ut primo nos ipsos et deinde proximos diligamus.</p>
        <div xml:id="bb-d1e29359-Dd1e123" type="rationes-principales">
          <head xml:id="bb-d1e29359-Hd1e125">Rationes Principales</head>
          <p xml:id="bb-d1e29359-d1e128">Et quod maneat, videtur posse ostendi sic. Sicut gratia est perfectio naturae, sic et
      gloria. Ergo sicut ordo conveniens ipsi naturae institutae salvatur, habitu gratiae
      adveniente, sic videtur quod salvetur, habitu gloriae superveniente. Si ergo hic est ordo
      naturae conveniens ut magis nos quam proximos diligamus, videtur quod sicut hic manet,
      quamdiu sumus in gratia, similiter manebit in gloria.</p>
          <p xml:id="bb-d1e29359-d1e131">Item, sicut ad virtutem fidei spectat videre per speculum et in aenigmate, sic etiam ad
      virtutem caritatis spectat diligere ordinate. Ergo sicut, sublato medio cognoscendi sive
      videndi ab ipsa fide, virtus fidei evacuatur, sic, si a caritate auferatur ordo, quem habet
      in diligendo, necesse est ipsam evacuari. Si ergo caritas non evacuatur in patria, videtur
      quod non auferatur ei ordo diligendi quem habebat in via.</p>
          <p xml:id="bb-d1e29359-d1e134">Item, si tantum diligit se quis in patria, quantum diligit proximum et e converso, ita quod
      non est ibi ordo, igitur tantum gaudet de bono proximi, quantum de suo bono. Ergo ille, qui
      non est martyr, tantum gaudet de gloria martyris, quantum si ipsemet haberet illam gloriam.
      Si ergo non tantum gaudet non-martyr, quantum martyr, frustra ergo laborat homo aggredi
      opera perfectionis, cum tantum gaudeat ille qui non fecit, quantum ille qui fecit.</p>
          <p xml:id="bb-d1e29359-d1e137">Item, si tantumdem diligit aliquis alium, quantum semetipsum in gloria, ergo tantumdem
      diligit sibi propinquos, quantum remotos ; tantumdem etiam diligit illos quos convertit ad
      fidem, quantum illos quos non convertit ; sed de illis quos convertit habet quis gaudium
      accidentale, quod est aureola : ergo similiter de his quos non convertit. Quodsi hoc est
      inconveniens dicere, inconveniens est ponere ordinem caritatis in gloria commutari.</p>
          <p xml:id="bb-d1e29359-d1e141">Sed contra : <name ref="#Augustine">Augustinus</name>, De vera religione : <quote xml:id="bb-d1e29359-Qd1e146">Perfecta iustitia haec est, ut plus
       potiora bona et minus minora diligamus</quote>. Si ergo in patria voluntas nostra ad
      perfectam iustitiam erit deducta, videtur quod ibi magis diliget maius bonum. Si ergo
      proximus noster in patria melior est nobis, videtur quod magis diligemus proximos nostros
      quam nosmetipsos.</p>
          <p xml:id="bb-d1e29359-d1e150">Item, voluntas nostra per omnia erit in patria conformis voluntati divinae ; sed Deus magis
      diligit meliorem : ergo videtur quod caritas in Beatis eos magis faciat diligi qui sunt
      magis boni : igitur in patria non attenditur ordo secundum rationem proprii et alieni,
      propinqui et remoti.</p>
          <p xml:id="bb-d1e29359-d1e153">Item, in patria Deus erit omnia in omnibus, et affectus Beatorum sic erit dilectione
      inebriatus, secundum quod dicit <name ref="#Bernard">Bernardus</name>, in libro De diligendo Deo, ut sui obliviscatur.
      Si ergo Beati in patria in diligendo non attendunt quod suum est, sed quod Dei, videtur quod
      ordo caritatis non maneat in patria secundum rationem proprii et alieni, nec dilectio sui
      praeponderabit dilectioni proximi.</p>
          <p xml:id="bb-d1e29359-d1e159">Item, si homo amaret se plus quam proximum, ergo magis optaret sibi bonum quam proximo et
      magis delectaretur in bono proprio quam alieno ; sed ubi hoc est, aliquo modo manet
      proprietas nec omni modo est perfecta gaudii communitas : si igitur in gloria erit summa com
      municatio gaudiorum, videtur quod non maneat ibi ordo qui nunc est respectu
      diligendorum.</p>
        </div>
        <div xml:id="bb-d1e29359-Dd1e163">
          <head xml:id="bb-d1e29359-Hd1e165">Conclusio</head>
          <head xml:id="bb-d1e29359-Hd1e168" type="question-title">Valde probabile videtur, quod in patria non manebit ordo
      caritatis, qui altenditur ratione naturae substratae, ita ut per se non amemus magis nos
      quam proximos.</head>
          <p xml:id="bb-d1e29359-d1e171">Respondeo : Ad praedictorum intelligentiam est notandum quod circa hanc quaestionem est
      duplex dicendi modus.</p>
          <p xml:id="bb-d1e29359-d1e174">Unus est quod in patria salvatur ordo caritatis qui est in via, non tantum per
      comparationem nostri ad Deum, sed etiam per comparationem nostri ad proximum. Unde in omni
      statu, sive gloriae sive viae, plus homo diliget se ipsum quam proximum suum et plus circa
      se ipsum afficietur, deinde plus circa illos qui ei coniuncti sunt quam circa eos qui sunt
      minus coniuncti. Ratio autem quae movet hoc ponere est, quia huiusmodi ordo consonare
      videtur dictamini naturae, perfectioni gloriae, rectitudini divinae iustitiae. Natura enim
      dictat quod homo plus se quam alterum diligat. Gloria etiam essentialius respicit illum in
      quo est quam alium ei consimilem et propinquum. Divina etiam iustitia ordinat quod plus de
      suis meritis gaudeat homo quae fecit quam de alienis. Et sic per omnem modum videtur
      couveniens ut ordo caritatis, qui est in via, salvetur in patria.</p>
          <p xml:id="bb-d1e29359-d1e177">Alius autem modus dicendi est hic quod, cum duplex sit ordo caritatis : unus, qui respicit
      caritatem secundum se, qui quidem attenditur secundum gradum et differentias boni ; alter,
      qui attenditur ratione naturae substratae, utpote ille qui est secundum differentias proprii
      et alieni, propinqui et remoti : unus istorum ordinum, scilicet ille qui est caritatis.
      secundum se, manet in patria. Ille enim est caritati essentialis ; unde magis diliget homo
      in patria Deum quam spiritum creatum, et spiritum magis quam corpus. Alius vero ordo, qui
      attenditur ratione naturae substratae, non manebit, pro eo quod non competit illi statui. In
      statu namque beatitudinis perfecta erit obedientia naturae respectu gloriae, perfecta
      conformitas volunfatis nostrae respectu divinae, perfecta etiam redundantia communis
      laetitiae. Quia perfecta erit obedientia naturae respectu gloriae, conformabitur tunc omnino
      natura gloriae, ut sicut corpus efficietur spirituale et per omnia spiritui obtemperabit,
      quamvis secundum statum viae oporteat spiritum corpori condescendere, sic natura per omnia
      conformabitur ordini gloriae et gratiae ; qui attenditur secundum differentias boni, quamvis
      nunc gratia condescendat ipsi affectui naturali. Rursus, quia perfecta erit conformitas
      voluntatis nostrae respectu divinae, non magis diligemus illud quod magis erit nobis
      propinquum, sed illud quod plus erit Deo placitum et acceptum. Postremo, quia erit ibi
      perfecta affluentia communis laetitiae, multiplicabitur gaudium hominis multiplicatione
      perfecta, ut tantum gaudeat de bono uniuscuiusque proximi quantum de suo ; quod non posset
      esse nisi diligeret proximum quantum semeipsum. Et hoc est quod dicit <name ref="#Anselm">Anselmus</name>, in
      Proslogio, capitulo ultimo : <quote xml:id="bb-d1e29359-Qd1e182">In illa perfecta caritate innumerabilium angelorum et
       hominum beatorum, ubi nullus minus alium quam se ipsum diligit, non aliter gaudehit
       quisque pro singulis aliis quam pro se ipso</quote>.</p>
          <p xml:id="bb-d1e29359-d1e187">Quis autem istorum duorum modorum sit rationabilior difficile est definire, quamdiu sumus
      in statu praesentis miseriae. Si enim velimus iudicare secundum ea quae in nobis sentimus,
      vix videbitur alicui credibile nec rationabile quod aliquis omnino diligat alterum quantum
      se ipsum. Unde iudicabit primum modum dicendi esse magis verum. Si quis vero velit mentem
      suam altius elevare ad illud Bonum incomprehensibile, quod nec oculus vidit nec auris
      audivit nec in cor hominis ascendit, et ad illam maximam civium unitatem, magis rationabilem
      iudicabit sequentem modum dicendi, secundum quod manifeste dicit auctoritas <name ref="#Anselm">Anselmi</name> et
      <name ref="#Augustine">Augustini</name>, in libro De vera religione. Videtur id ipsum sentire et <name ref="#Bernard">Bernardus</name>, in libro De
      diligendo Deo. Unde si velimus loqui ut plures, sustinebimus primum modum ; si vero velimus
      loqui et sentire ut sapientiores, sustinebimus sequentem. Sustinentes igitur hunc secundum
      modum dicendi possumus ad obiecta respondere per ordinem.</p>
        </div>
        <div xml:id="bb-d1e29359-Dd1e200">
          <head xml:id="bb-d1e29359-Hd1e202">Ad Rationes</head>
          <p xml:id="bb-d1e29359-d1e205">Ad illud ergo quod primo obicitur, quod gloria salvat ordinem naturae institutae, dicendum
      quod verum est quod naturam salvat, sed imperfectionem tollit et eliminat ; ordo autem, qui
      attenditur respectu sui et proximi, deficit a perfecta communicatione et unitate et
      concordia affectioni ; et ideo in ablatione talis ordinis nullum fit naturae praeiudicium,
      sed potius de imperfectione ducitur ad complementum.</p>
          <p xml:id="bb-d1e29359-d1e208">Ad illud quod obicitur, quod ordo ille ita competit caritati sicut aenigma fidei, dicendum
      quod falsum est. Aenigma enim competit ipsi habitui fidei secundum se et in quantum est
      habitus virtutis dirigens ad voluntarie credendum ea quae non videntur ; sed ordo ille qui
      est respectu proximi attribuitur ipsi caritati ratione naturae substratae.</p>
          <p xml:id="bb-d1e29359-d1e211">Ad illud quod obicitur, quod tunc tantum gaudet homo de alio quantum de se ipso, dicendum
      quod illud verum est ceteris paribus. Sed ad quantitatem gaudii attendendum est quod duo
      concurrunt, videlicet virtus dilectionis, quae facit gaudere, et materia, de qua gaudet.
      Quantum est ex parte materiae, aequaliter gaudebit quis in patria de bono proximi et de bono
      suo, si est aequale, et magis, si est maius, et minus, si est minus ; sed quantum est ex
      parte virtutis per quam gaudet, magis gaudebit qui maiorem caritatem habebit. Unde magis
      gaudebit Petrus de bono Lini quam Linus de bono proprio. Unde non sequitur quod non-martyr
      tantum gaudeat de bono martyris, quantum ipse martyr, quia merito martyrii aucta est ei
      virtus gaudendi. Et sic patet quod, licet ex hoc ponatur communitas gaudii, non tamen
      tollitur quod unus plus gaudeat de alio quam alter.</p>
          <p xml:id="bb-d1e29359-d1e214">Et per hoc patet ultimum, quod obicit de praemio aureolae, quia quod aliquis habeat gaudium
      speciale de alio, hoc non erit ratione ordinis in diligendo, quod magis diligat illum quam
      alterum, sed hoc erit ratione cuiusdam decoris et gloriae, quam , adeptus est merito operis
      excellentis.</p>
          <p xml:id="bb-d1e29359-d1e218">Si autem aliam positionem sustinere velimus, ad omnia obiecta responderi potest breviter
      quod omnia intelliguntur ceteris paribus.</p>
          <p xml:id="bb-d1e29359-d1e221">Unde quod dicitur, quod magis debemus diligere maiora bona, hoc verum est quantum est de
      ratione boni, sed ratio maioris propinquitatis aliud exigit.</p>
          <p xml:id="bb-d1e29359-d1e224">Similiter quod dicit, quod perfecte conformanda est voluntas nostra voluntati divinae,
      dicendum quod verum est ; sed Deus non diligit maiori affectu, sed diligit ad maius. Unde ex
      hoc non sequitur quod debeamus magis. diligere proximos nostros meliores nobis, quam nos
      ipsos, sed quod debeamus eos ad maius diligere.</p>
          <p xml:id="bb-d1e29359-d1e227">Similiter quod dicitur, quod affectus Beatorum erit inebriatus, hoc non est quia non
      diligunt semetipsos, sed quia affectus eorum non erit retardatus in dilectione Dei.</p>
          <p xml:id="bb-d1e29359-d1e230">Postremo, quod dicitur de communicatione perfectae laetitiae, non cogit, quia perfecta
      laetitia non excludit quin homo principaliter ponum suum diligat ; sed hoc facit quod
      diligendo bonum proprium sic circa se afficiatur ut circa alios non torpescat.</p>
        </div>
      </div>
    </body>
  </text>
</TEI>