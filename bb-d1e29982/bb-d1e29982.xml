<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 32, A. 1, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 32, A. 1, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29982">
        <head xml:id="bb-d1e29982-Hd1e119">III, D. 32, A. 1, Q. 5</head>
        <head xml:id="bb-d1e29982-Hd1e122" type="question-title">Utrum Deus magis dilexerit genus humanum quam Christum.</head>
        <p xml:id="bb-d1e29982-d1e125">Quinto quaeritur, utrum Deus magis dilexerit genus humanum quam Christum.</p>
        <div xml:id="bb-d1e29982-Dd1e128" type="rationes-principales">
          <head xml:id="bb-d1e29982-Hd1e130">Rationes Principales</head>
          <p xml:id="bb-d1e29982-d1e133">Et quod sic, videtur. Ioannes 3, 16 : <quote xml:id="bb-d1e29982-Qd1e135">Sic Deus dilexit mundum, ut Filium suum
       unigenitum daret</quote> , sed qui dat aliquid pro aliquo, magis diligit illud pro quo dat
      quam illud quod commutat : si ergo Deus Filium suum dedit pro salute generis humani, videtur
      quod magis genus humanum quam Christum dilexerit.</p>
          <p xml:id="bb-d1e29982-d1e139">Item, Christus homo est bonitatis finitae, genus humanum, cum sit multiplicabile de se in
      personas innumerabiles, habet quodam modo bonitatem infinitam ; sed quo plus habet de
      ratione boni plus habet a Deo diligi : ergo videtur quod Deus magis diligat totum humanum
      genus quam illum hominem solum.</p>
          <p xml:id="bb-d1e29982-d1e142">Item, <quote xml:id="bb-d1e29982-Qd1e144">propter quod unumquodque, et illud magis</quote> ; sed Filius Dei incarnatus
      fuit propter genus humanum salvandum, et humana illa natura fuit assumpta pro redimenda tota
      natura humana : ergo magis diligebat Deus ipsam naturam, propter quam carnem assumpsit, quam
      illam quam assum psit : ergo idem quod prius.</p>
          <p xml:id="bb-d1e29982-d1e148">Item, stultus est qui commutat rem maioris valoris pro re minoris valoris. Si ergo Deus in
      redimendo genus humanum non usus est stultitia, immo potius sapientia, non perdidit, sed
      lucratus est : ergo maius bonum fuit illud quod redemit quam illud per quod redemit. Et quod
      magis est bonum, magis diligit : si ergo Deus humanum genus per Christum redemit, videtur
      quod magis ipsum genus totum quam Christum dilexerit.</p>
          <p xml:id="bb-d1e29982-d1e152">Sed contra : Ad Philippenses 2, 9 : <quote xml:id="bb-d1e29982-Qd1e154">Dedit illi nomen, quod est super omne
       nomen</quote> ; sed secundum dignitatem communicati nominis attenditur praerogativa amoris
      : ergo, si Christo etiam secundum humanam naturam nomen super omne nomen communicavit,
      videtur quod ipsum super omnia dilexerit.</p>
          <p xml:id="bb-d1e29982-d1e158">Item, Ioannis 3, 34 : <quote xml:id="bb-d1e29982-Qd1e160">Datus est ei spiritus non ad mensuram</quote>. Si ergo aliis
      omnibus datur spiritus ad mensuram, et secundum quod Deus excellentius spiritum tribuit,
      secundum hoc eminentius diligit, videtur ergo quod magis dilexerit Christum quam totum genus
      humanum.</p>
          <p xml:id="bb-d1e29982-d1e164">Item, aut Deus appretiabatur illum hominem tantum quantum genus humanum totum aut non. Si
      sic, habeo propositum. Si non, ergo non reputavit sufficiens pretium : ergo per mortem
      Christi non fuit ei satisfactum. Quodsi hoc est manifeste falsum, quia abundantissime
      satisfactum fuit Deo per mortem Filii sui, videtur quod maioris pretii fuit Christus quam
      totum genus humanum.</p>
          <p xml:id="bb-d1e29982-d1e167">Item, in infinitum maius est esse Deum quam habere Deum ; sed Deus sic dilexit Christum
      quod fecit ipsum esse Deum, alios vero sic diligit quod facit eos suum habitaculum : ergo in
      infinitum plus dilexit Christum quam totum genus humanum.</p>
        </div>
        <div xml:id="bb-d1e29982-Dd1e171">
          <head xml:id="bb-d1e29982-Hd1e173">Conclusio</head>
          <head xml:id="bb-d1e29982-Hd1e176" type="question-title">Deus plus dilexit Christum quam totum genus humanum.</head>
          <p xml:id="bb-d1e29982-d1e179">Respondeo : Dicendum quod Christus nominat personam in duabus naturis, quarum una est
      nobilitatis et dignitatis infinitae, et ipsa persona in se ; et natura unita ratione
      personae habet quamdam nobilitatem et dignitatem singularem et inaestimabilem. Ergo absque
      omni calumnia potest concedi et dici quod Deus magis dilexerit et diligat Christum quam
      totum genus humanum. Et hoc satis expresse colligitur ex verbis <name ref="#Anselm">Anselmi</name>, ubi ostendit quod
      vita illius hominis praeponderabat toti mundo, immo etiam mille mundis. Propterea rationes,
      quae ad hanc partem inducuntur, concedendae sunt.</p>
        </div>
        <div xml:id="bb-d1e29982-Dd1e187">
          <head xml:id="bb-d1e29982-Hd1e189">Ad Rationes</head>
          <p xml:id="bb-d1e29982-d1e192">Ad illud quod obicitur, quod carius habetur illud quod emitur quam pretium quo emitur,
      dicendum quod illud est verum quando pretium ab emente omnino alienatur et transfertur in
      dominium alienum. Sic autem non est in proposito, quia Pater non tradebat Christum sine spe
      rehabendi ipsum, immo sic tradidit eum ad mortem temporalem, ut sine morae dispendio
      suscitaret eum ad vitam immortalem. Unde quamvis Christus vitam suam pro nobis posuerit, non
      tamen illam amisit, quia eadem virtute, qua animam posuit volendo pati, ipsam resumpsit
      volendo resurgere.</p>
          <p xml:id="bb-d1e29982-d1e195">Ad illud quod obicitur, quod genus humanum est bonitatis infinitae, cum sit in infinitum
      multiplicabile, respondendum est per interemptionem utriusque. Quamvis enim genus humanum
      sit in infinitum multiplicabile, quantum est de se, per generationis successionem, si tempus
      et motus in infinitum duraret, tamen, quantumcumque multiplicetur, semper est actu finitum
      et bonitatis finitae. Humana vero natura in Christo ratione gratiae unionis, per quam datur
      spiritus non ad mensuram, quodam modo habet immensitatis dignitatem, ob quam totum genus
      humanum excedit quasi improportionabiliter. Et ideo ad illam rationem respondendum est per
      interemptionem.</p>
          <p xml:id="bb-d1e29982-d1e198">Ad illud quod obicitur : propter quod unumquodque, et illud magis, dicendum quod illud
      verum est secundum quod <mentioned> propter </mentioned> dicit habitudinem causae finalis
      principalis, non prout dicit habitudinem rationis inducentis. Humanum vero genus respectu
      incarnationis et nativitatis Christi non fuit ratio finaliter movens, sed quodam modo
      inducens. Non enim Christus ad nos finaliter ordinatur, sed nos finaliter ordinamur ad
      ipsum, quia non caput propter membra, sed membra propter caput. Ratio tamen inducens ad
      tantum bonum fuit nostrae reparationis remedium, sicut in principio huius tertii libri fuit
      ostensum. Sed ex hoc non sequitur quod genus humanum sit meIius, quia minus bonum potest
      inducere ad faciendum maius bonum.</p>
          <p xml:id="bb-d1e29982-d1e204">Ad illud quod obicitur ultimo, quod stultus est mercator qui emit rem carius quam valeat,
      dicendum quod illud non habet veritatem nisi in eo mercatore qui habet indigentiam pretii et
      potius intendit in mercando se ipsum ditare quam alienam inopiam relevare. Non sic autem est
      in Deo, qui dives est in misericordia et bonorum nostrorum non indiget, qui non mercatur
      propter suam utilitatem augendam, sed propter nostram inopiam relevandam ; qui etiam non
      mercatur ad suae utilitatis promotionem, sed potius ad liberalitatis ostensionem. Et
      propterea maiori pretio voluit nos redimere quam nos valeremus, ut, eius liberalitatem circa
      nos cognoscentes, ex totis praecordiis eidem adhaereremus, ut eum diligeremus et
      pretiositatem etiam nostram ex tanti pretii immensitate melius cognosceremus. Praeterea,
      Deus non redimebat ab alio, sed a se ipso. Manus enim misericordiae redimebat a manu
      iustitiae, in qua redemptione non tantum considerabatur pretiositas rei emptae, sed etiam
      dignitas ipsius iustitiae, cui illatum fuerat damnum et offensa. Et quia offensio divinae
      iustitiae immensae quamdam habebat immensitatem, ideo, quamvis homo redemptus non esset
      valoris infiniti, necessarium tamen fuit ipsum redimi pretio multo maioris et immensioris
      valoris quam sit valor generis humani.</p>
        </div>
      </div>
    </body>
  </text>
</TEI>