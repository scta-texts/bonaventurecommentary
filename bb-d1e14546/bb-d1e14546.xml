<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title/>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title/>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e14546">
        <div xml:id="bb-d1e14546-Dd1e117">
          <head xml:id="bb-d1e14546-Hd1e119">Dub. I.</head>
          <p xml:id="bb-d1e14546-d1e122">In parte ista sunt quaestiones circa litteram. Et primo quaeritur de hoc quod dicit :
      Simplam accepit. Videtur enim hoc inconvenienter esse dictum, quia simile non consumitur per
      suum simile, immo augetur : ergo vetustas nostra non consumitur per vetustatem Christi
      assumptam. Praeterea, quod consumit aliud est illo potentius : ergo, si vetustas Christi
      consumpsit nostram, potius debuit esse dupla respectu suae. Praeterea, vetustas Christi non
      consumpsit nostram nisi per modum meriti ; sed meritum debet commensurari praemio : ergo nec
      simpla nec dupla debuit esse respectu nostrae, sed aequalis.</p>
          <p xml:id="bb-d1e14546-d1e125">Respondeo : Dicendum quod tam poena quam culpa ad veterem hominem pertinet, quia in
      primaria conditione homo fuit creatus absque culpa et poena, et secundum haec duo in nobis
      est duplex vetustas ; in Christo autem fuit poena sine culpa, et ideo vetustas simpla : fuit
      enim poena cum gratia. Et propterea per poenam Christi cum gratia nos merebamur liberari a
      culpa et a poena, ita quod vetustas poenae, iuncta novitati gratiae, consumit duplicem
      vetustatem, salvata oppositione, salvata nihilominus debita proportione. ldeo verbum
      <name ref="#Augustine">Augustini</name> in littera verum est et rationabile.</p>
          <p xml:id="bb-d1e14546-d1e131">Ad illud ergo quod obicitur, quod vetustas non opponitur vetustati, dicendum quod verum est
      ratione sui, opponitur tamen ratione novitatis gratiae coniunctae. Et per hoc patet sequens,
      quia ratione gratiae coniunctae illa vetustas simplex excedit nostram duplicem. Propter hoc
      enim quod Christus gratiam habuit non ad mensuram, perfecte nobis meruit liberationem a
      poena et a culpa.</p>
        </div>
        <div xml:id="bb-d1e14546-Dd1e135">
          <head xml:id="bb-d1e14546-Hd1e137">Dub. II.</head>
          <p xml:id="bb-d1e14546-d1e140">Item quaeritur de hoc quod dicit : Hos defectus assumpsit ad ostensionem verae humanitatis,
      quia, si isti defectus non sunt de veritate humanae naturae, non faciunt ad verae
      humanitatis ostensionem. Quod autem non sint de veritate humanae naturae, ostendit <name ref="#Anselm">Anselmus</name>
      tali ratione : humana natura uno modo est vera secundum statum corruptionis et
      incorruptionis ; sed isti defectus non competunt ei secundum statum incorruptionis : ergo
      non sunt de veritate humanae naturae. Item, Christus post resurrectionem veram humanitatem
      ostendit, et tamen ipsis Apostolis defectus et poenalitates non ostendit : ergo non videtur
      quod huiusmodi defectus facerent ad veritatis humanae naturae ostensionem.</p>
          <p xml:id="bb-d1e14546-d1e146">Respondeo : Dicendum est quod est ostendere veritatem humanae naturae simpliciter vel
      secundum statum. Dico igitur quod huiusmodi defectus assumpti fecerunt ad ostensionem verae
      humanitatis secundum statum corporis animalis, et sic Christus volebat ostendere ; voluit
      enim se nobis conformare : in similitudinem enim hominum factus est, ut dicit Apostolus,
       <quote xml:id="bb-d1e14546-Qd1e148">et habitu inventus est ut homo</quote>.</p>
          <p xml:id="bb-d1e14546-d1e152">Ad illud ergo quod obicitur, quod illud non facit ad ostensionem verae humanitatis quod non
      est de veritate humanae naturae, dicendum quod falsum est. Aliquid enim annexum alicui
      statui humanae naturae potest esse ostensivum veritatis. Accidentia enim partem magnam
      conferunt ad cognoscendum quod quid est, quamvis non sint de essentia rei. Ad ultimum patet
      responsio per ea quae dicta sunt.</p>
        </div>
        <div xml:id="bb-d1e14546-Dd1e156">
          <head xml:id="bb-d1e14546-Hd1e158">Dub. III.</head>
          <p xml:id="bb-d1e14546-d1e161">Item quaeritur de intellectu veritatis istarum aucforitatum, quas adducit in illo capitulo
      : Quaedam tamen reperiuntur in Sanctorum tractatibus etc. Videtur enim quod illae
      auctoritates verum dicant, quae dicunt Christum non timuisse. Scribitur enim I Ioannis 4, 18
      : Perfecta caritas foras mittit timorem ; sed Christus perfectissimam habuit caritatem :
      ergo nullus in eo videtur timor fuisse. Item, <name ref="#Augustine">Augustinus</name>, libro 83 Quaestionum : Signum
      perfectionis est nullus timor ; sed in Christo fuit summa perfectio : ergo nullus in eo fuit
      omnino timor. Item, nullus timet quod potest effugere ; sed Christus certus erat omnem
      poenam se posse effugere : ergo videtur quod nihil timebat.</p>
          <p xml:id="bb-d1e14546-d1e167">Respondeo : Dicendum quod timor est in triplici differentia : quidam enim est gratuitus,
      quidam libidinosus, quidam naturalis quasi inter utrumque medius. Timor autem gratuitus est
      in triplici differentia : quidam enim est timbr poenae, quidam est timor offensae, quidam
      reverentiae. Prima et secunda non fuit in Christo, pro eo quod perfecta caritas foras mittit
      timorem utrumque ; sed secundum tertiam differentiam fuit in Christo, quia sic a perfecta
      caritate non expellitur, sed potius consummatur, secundum illud Isaiae 11, 3 : Replebit eum
      spiritus timoris Domini ; et secundum illud Psalmi [18, 10] : Timor Domini sanctus permanet
      in saeculum saeculi. Et per hoc patet responsio ad primum obiectum.</p>
          <p xml:id="bb-d1e14546-d1e170">Est et alius timor libidinosus, et iste similiter in multiplici differentia est, quia est
      timor mundanus et est timor humanus ; et nullus istorum fuit in Christo nec etiam in viro
      perfecto ; et sic intelligitur verbum <name ref="#Augustine">Augustini</name> quod signum perfectionis est nullus timor.
      Et per hoc patet responsio ad secundum.</p>
          <p xml:id="bb-d1e14546-d1e176">Est iterum in tertia differentia, timor scilicet naturalis, et iste est in triplici
      differentia : quidam est sensualitatis praevenientis rationem, quidam sensualitatis
      subiacentis rationi, quidam vero est ipsius partis rationalis. Primus timor est naturae
      corruptae et quodam modo inordinatae, similiter et tertius ; secundus vero est naturae
      corruptae, sed tamen ordinatae. Quoniam ergo in Christo, quamvis esset defectus
      passibilitatis, non tamen fuit defectus inordinationis et vitiositatis, hinc est quod fuit
      in eo timor medio modo, non primo vel tertio. Et per hoc patet tertio obiectum. Patent etiam
      auctoritates quae in littera dicuntur. Nam omnes illae auctoritates quae dicunt Christum non
      timuisse, hoc dicunt, non quia velint a Christo omnem timorem removere, cum auctoritas
      Isaiae dicat contrarium, sed quia non fuit in eo timor qui rationem eius praeveniret vel
      rationem eius perturbaret ; securissima enim fuit et bene noverat quod nihil poterat sibi
      evenire vel inferri quod ipsa prius non desideraret et vellet.</p>
        </div>
        <div xml:id="bb-d1e14546-Dd1e180">
          <head xml:id="bb-d1e14546-Hd1e182">Dub. IV.</head>
          <p xml:id="bb-d1e14546-d1e185">Item quaeritur de hoc quod dicit : Vere contristatus est, sed non passio eius dominatur
      animo, verum propassio est. Ex hoc enim vult dicere quod in Christo fuerit propassio. Sed
      contra, super 5, 28 Matthaei dicit Glossa, quod propassio est subitus motus, cui ex ratione
      non consentitur ; sed talis motus est veniale peccatum, secundum quod ibi innuitur, et iste
      non fuit in Christo : ergo propassio non fuit in eo. Item, subitum est illud quod praevenit
      iudicium rationis et quod est ex surreptione ; sed Christus nihil per surreptionem egit :
      ergo non habuit in se motum subitum, ergo nec propassionem. Item, Christus timuit mortem non
      ob aliud nisi quia praevidit eam ; sed non praevidit eam nisi secundum rationem : ergo
      timuit eo timore qui est secundum rationem ; et iste timor est passio, non propassio : ergo
      nulla est responsio <name ref="#Lombard">Magistri</name>.</p>
          <p xml:id="bb-d1e14546-d1e191">Respondeo : Dicendum quod propassio, secundum generalem nominis sui acceptionem, dicitur
      esse passio diminuta ; haec autem est illa quae sistit infra rationem, ut ratio est, et ita
      propassio dicit passionem partis sensualis vel virtutis naturalis ; et hoc modo vult dicere
      <name ref="#Lombard">Magister</name> et <name ref="#Jerome">Hieronymus</name> huiusmodi passiones fuisse in Christo. Erant enim ex horrore
      sensualitatis, non rationis partis in quantum rationalis.</p>
          <p xml:id="bb-d1e14546-d1e200">Ad illud vero quod obicitur, quod definitur propassio quod est motus subitus, dicendum quod
      ibi definitur propassio secundum quod est in nobis, in quibus sensualitas movetur praeter
      iudicium rationis ; in Christo autem non fuit hoc. Et ideo patet responsio ad illa duo quae
      primo obiciuntur. Ad illud vero quod obicitur, quod timor mortis non potuit esse nisi in
      ratione, dicendum quod ratio praevidens mortem instantem fecit imaginationem mortis in ipsa
      parte sensuali, qua quidem facta, sensualita mota fuit et horrore mortis concussa. Et si tu
      dicas, quod hic non est ordo cognitionis, ut deveniatur a ratione in sensualitatem, dicendum
      quod hoc est verum in nobis, in quibus est scientia per acquisitionem ab inferiori. In
      Christo autem aliter esse potuit, qui fuit plenus scientia et in quo fuit obedientia
      perfecta virium inferiorum respectu superiorum. Praeterea, nos ipsi imaginari possumus quod
      volumus, quamvis non possimus, quando volumus, sentire exterius. Et ita timor in Christo de
      morte futura potuit esse in parte sensuali, ut merito secundum <name ref="#Jerome">Hieronymum</name> et <name ref="#Lombard">Magistrum</name>
      possit et debeat dici propassio.</p>
        </div>
      </div>
    </body>
  </text>
</TEI>