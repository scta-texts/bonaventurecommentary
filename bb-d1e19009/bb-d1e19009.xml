<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 21, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 21, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e19009">
        <head xml:id="bb-d1e19009-Hd1e119">III, D. 21, A. 2, Q. 3</head>
        <head xml:id="bb-d1e19009-Hd1e122" type="question-title">Utrum propter mortem carnis sit mors persoane Verbi Dei
    attribuenda.</head>
        <p xml:id="bb-d1e19009-d1e125">Tertio quaeritur, utrum propter mortem carnis sit mors personae Verbi attribuenda.</p>
        <div xml:id="bb-d1e19009-Dd1e128" type="rationes-principales">
          <head xml:id="bb-d1e19009-Hd1e130">Rationes Principales</head>
          <p xml:id="bb-d1e19009-d1e133">Et quod sic, ostenditur. Dicitur enim in Symbolo : <quote xml:id="bb-d1e19009-Qd1e135">Passus sub Pontio Pilato,
       crucifixus, mortuus et sepultus</quote> ; hoc autem dicitur de Filio Dei unigenito. Et hoc
      ipsum dicit <name ref="#Ambrose">Ambrosius</name> expresse, et habetur supra, distinctione decima octava : <quote xml:id="bb-d1e19009-Qd1e141">Tantum
       fuit peccatum nostrum, ut salvari non possemus nisi unigenitus Dei Filius moreretur pro
       nobis debitoribus mortis</quote>.</p>
          <p xml:id="bb-d1e19009-d1e145">Item, hoc ipsum videtur ratione. Carne nascente et concepta, Filius Dei natus dicitur et
      conceptus. Ergo pari ratione, carne mortua, Filius Dei debet dici mortuus.</p>
          <p xml:id="bb-d1e19009-d1e148">Item, satisfactio pro peccato nostro fuit per passionem et mortem ; sed nullus potuit pro
      peccato nostro satisfacere nisi esset Deus : ergo, si pro peccatis nostris per mortem illam
      satisfactum est, vere Filius Dei fuit mortuus.</p>
          <p xml:id="bb-d1e19009-d1e151">Item, unio illa facit communicationem idiomatum ; sed propter separationem animae a carne
      verum et necessarium fuit illum hominem mori : ergo vere et convenienter potest mors
      attribui Dei Verbo, ut dicatur Filius Dei mortuus et sepultus pro nobis.</p>
          <p xml:id="bb-d1e19009-d1e155">Sed contra : <name ref="#Augustine">Augustinus</name> dicit, et habetur in littera, ultimo capitulo : <quote xml:id="bb-d1e19009-Qd1e160">Si quis
       dixerit atque crediderit Deum passum, anathema sit</quote>. Sed cui non potest attribui
      passio, non potest attribui mors : si igitur non est credendum Filium Dei passum, sicut
      dicit, non est credendum neque dicendum Filium Dei mortuum.</p>
          <p xml:id="bb-d1e19009-d1e164">Item, idiomata partis non communicantur personae Verbi : quamvis enim caro fuerit separata
      ab anima, non tamen propter hoc Filius Dei separatus fuit ab illa anima quam assumpsit.
      Ergo, si per passionem Christi non est mortua nisi sola caro, quia anima semper vixit, non
      videtur quod Filio Dei vere possit attribui mors ; aut, si attribuitur ei mors, tunc est
      quaestio : quare non similiter attribuitur ei separatio ?</p>
          <p xml:id="bb-d1e19009-d1e167">Item, propter repugnantiam idiomatum non recipitur communiter Filius Dei est creatura ; sed
      multo magis repugnat vitae mors, quam intentio creaturae intentioni Creatoris : ergo, si
      Filius Dei est ipsa vita, videtur quod nullo modo sit mors ei attribuenda.</p>
          <p xml:id="bb-d1e19009-d1e170">Item, quicumque diceret summe sapientem esse stultum, blasphemaret ; similiter qui diceret
      summe bonum esse iniquum. Ergo pari ratione qui dicit summe potentem esse infirmum ; sed hoc
      dicit qui dicit Filium Dei esse mortuum : ergo qui hoc dicit blasphemat Deum.</p>
        </div>
        <div xml:id="bb-d1e19009-Dd1e174">
          <head xml:id="bb-d1e19009-Hd1e176">Conclusio</head>
          <head xml:id="bb-d1e19009-Hd1e179" type="question-title">Concectendum est, Filium Dei pro nobis fuisse mortuum secundum
      humanam naturam, et quidem per idiomatum communionem.</head>
          <p xml:id="bb-d1e19009-d1e182">Respondeo : Dicendum quod absque dubio concedendum est Filium Dei pro nobis fuisse mortuum.
      Et hoc quidem sibi vere attribuitur, non secundum naturam divinam, sed secundum humanam, non
      per essentiam aut per inhaerentiam, sed per idiomatum communicantiam. Et hoc in nullo
      derogat divinae dignitati et multum consonat pietati. Nullum enim verbum maioris dignationis
      resonare potest in auribus cordis nostri quam quod unigenitus Dei Filius mortuus fuerit pro
      nobis debitoribus mortis. Et ideo non tantum est hoc credendum et asserendum tainquam verum,
      sed etiam frequentissime recolendum. Et concedendae sunt rationes quae hoc ostendunt.</p>
        </div>
        <div xml:id="bb-d1e19009-Dd1e187">
          <head xml:id="bb-d1e19009-Hd1e189">Ad Rationes</head>
          <p xml:id="bb-d1e19009-d1e192">Ad illud vero quod obicitur de auctoritate <name ref="#Augustine">Augustini</name>, satis convenienter respondet <name ref="#Lombard">Magister</name>
      in littera. Non enim intendit removere passionem a persona Verbi simpliciter, sed secundum
      divinam naturam.</p>
          <p xml:id="bb-d1e19009-d1e201">Ad illud quod obicitur, quod idiomata partis non communicantur personae Verbi, dicendum
      quod mori non tantum convenit carni, sed etiam toti homini assumpto. In separatione enim
      animae a carne non solum moritur caro, sed etiam totus homo. Et ideo ratio illa procedit ex
      suppositione falsi.</p>
          <p xml:id="bb-d1e19009-d1e204">Ad illud quod obicitur, quod non communicantur idiomata, ubi est repugnantia, dicendum quod
      verum est, ubi est talis repugnantia quae non tollitur mediante convenientia. Sic autem non
      est in proposito. Mors enim dat praeintelligere humanitatem, quae sine repugnantia potest
      dici de persona Christi ; unde Filius Dei dicitur fuisse mortuus, quia fuit homo, in quo
      fuit passio mortis.</p>
          <p xml:id="bb-d1e19009-d1e207">Ad illud quod obicitur, quod blasphemia est dicere Filium Dei esse mortuum, dicendum quod
      hoc videtur auribus infidelium, secundum quod dicitur I ad Corinthios 1, 23 : Praedicamus
      Iesum Christum crucifium, Iudaeis quidem scandalum, gentibus autem stultitiam. Et ratio
      huius est : quia non credunt ipsius humanationis Filii Dei benignissimam dignationem nec
      intelligunt illius humiliationis altissimam rationem. Si enim haec intelligerent, viderent
      quod illud quod infirmum est Dei, fortius est hominibus, et illud quod stultum est Dei
      sapientius est omnibus hominibus. His igitur duobus pensatis, videlicet ipsa Verbi
      incarnatione et ratione ob quam incarnatus est, non est blasphemia, immo laus, dicere quod
      Filius Dei pro nobis fuit mortuus secundum naturam assumptam. Per hoc enim decentissime,
      sicut in praecedentibus est ostensum, reparatum est genus humanum. Nec est simile de
      stultitia et malitia : non enim valebant ad nostram redemptionem sicut passionis et mortis
      tolerantia. Et per hoc patent quaesita.</p>
        </div>
      </div>
    </body>
  </text>
</TEI>