<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e43949">
        <head xml:id="bb-d4e43949-Hd1e108">Quaestio 3</head>
        <head xml:id="bb-d4e43949-Hd1e111" type="question-title">Utrum secundae nuptiae sint honorabiles.</head>
        <p xml:id="bb-d4e43949-d1e114">Tertio quaeritur, utrum secundae nuptiae sint honorabiles.</p>
        <div xml:id="bb-d4e43949-Dd1e117" type="rationes-principales">
          <head xml:id="bb-d4e43949-Hd1e119">Rationes principales</head>
          <p xml:id="bb-d4e43949-d1e122">Et quod sic, videtur : Quia omne illud in quo salvatur ratio honesti, salvatur ratio
            honorabilis ; sed in secundis nuptiis salvatur ratio honesti, quia vitatur inhonestas
            fornicationis : ergo etc.</p>
          <p xml:id="bb-d4e43949-d1e125">Item, gloria est patris filios successores in bonis relinquere et maxime bonos ; sed
            frequenter in primis nuptiis non acquiruntur filii, sed in secundis ; ergo videtur quod
            non habenti prolem honorabile sit secundo nubere.</p>
          <p xml:id="bb-d4e43949-d1e128">ltem, omnia sacramenta divina sunt honoranda : ergo omne quod tenet in se rationem
            sacramenti, tenet rationem honorabilis ; sed secundae nuptiae su.nt huiusmodi, ut prius
            probatum est : ergo secundae nuptiae sunt honorabiles.</p>
          <p xml:id="bb-d4e43949-d1e131">Item, in Lege qui nolebat suscitare semen fratri extrahebatur calceamentum de pede et
            exspuebatur in faciem eius in signum opprobrii sempiterni, <ref xml:id="bb-d4e43949-Rd1e133" target="http://scta.info/resource/deut25_7">Deuteronomii 25, 7</ref>. Ergo, si multo magis debet quis sollicitus esse de prole
            sua quam de aliena, videtur, quodsi aliquis non habens filios de prima uxore, ipsa
            mortua, nolit contrahere cum alia, quod sit sibi opprobrium : ergo, ab oppositis,
            contrahere cum secunda est honorificum. Si tu dicas quod secus est nunc in Lege Nova, in
            qua quaeritur fecunditas mentis magis quam ventris, obicitur in contrarium, quod illud
            non solvit, quia, si aliquid est bonum, sua iteratione non fit malum, sed melius, quia
            duplex melius est quam simplex : ergo, si aliquid est honorabile, sua iteratione non fit
            vituperabile. Sed primae nuptiae sunt honorabiles : ergo, etc.</p>
          <p xml:id="bb-d4e43949-d1e138">Contra : Omne illud est indecens a quo arcentur, honestae personae ne intersint ; sed.
            secundae nuptiae sunt huiusmodi : ergo etc. Maior manifesta est ; minor probatur per
            illud Caesariensis Concilii quod ponitur in littera : Presbyterum, inquit, prandere in
            nuptiis bigami non convenit, cum poenitentia bigamus indigeat. Ergo etc.</p>
          <p xml:id="bb-d4e43949-d1e141">Item, omne illud est indecens per quod efficitur quis ineptus ad gradum dignitatis ad
            quem prius erat idoneus ; sed per secundas nuptias efficitur quis ineptus ad gradum
            sacerdotii ad quem erat prius aptus : ergo secundas nuptias contrahere est vituperabile
            et indecorum.</p>
          <p xml:id="bb-d4e43949-d1e144">Item, omne illud est in opprobrium quod reddit hominem notabilem de aliquo vitio ; sed
            secundae nuptiae sunt huiusmodi : ergo etc. Et hoc confirmatur per illud <name ref="#Ambrose">Ambrosii</name> quod habetur in littera, quod etiam in praesenti carent
            gloria.</p>
          <p xml:id="bb-d4e43949-d1e150">Item, omne illud est in opprobrium quod reddit indignum ecclesiastica benedictione ;
            sed secundae nuptiae, quamvis sint licitae, privatae sunt benedictione quae debetur illi
            sacramento : ergo sunt opprobriosae.</p>
        </div>
        <div xml:id="bb-d4e43949-Dd1e154">
          <head xml:id="bb-d4e43949-Hd1e156">Conclusio</head>
          <head xml:id="bb-d4e43949-Hd1e159" type="question-title">Secundae nuptiae, proprie loquendo, non sunt honorabiles, non
            tamen sunt vituperabiles, sed tolerabiles</head>
          <p xml:id="bb-d4e43949-d1e162">Respondeo : Dicendum quod Matrimonii sacramentum est utile et honorabile. Et quamvis
            utile et honorabile sit ratione triplicis boni, fidei, prolis et sacramenti, tamen, ut
            appropriate loquamur, nuptiae sunt honorabiles, quia torus est immaculatus, et hoc est
            per bonum fidei ; utiles vero sunt, quia venter est fecundus, et hoc est per bonum
            prolis. Bonum vero sacramenti ad utrumque refertur : ad honorabilitatem, in quantum
            significat : sic enim sacramentum hoc magnum est et honorabile, scilicet ratione
            significati, in Christo scilicet et Ecclesia ; ad utilitatem vero in quantum remedium
            peccati.</p>
          <p xml:id="bb-d4e43949-d1e165">Si ergo loquamur de secundis nuptiis ratione utilitatis, sic salvatur ratio utilitatis.
            Utiles enim erant, quia erant in officium et in remedium ; et utrumque horum ut plurimum
            in secundis nuptiis reperitur. Si ratione honorabilitatis, dicendum quod honorabiles
            erant ratione continentiae coniugalis et significationis sacramentalis et utrumque horum
            ibi est imperfecte et defective. Nam significatio sacramentalis defective est secundum
            veritatem, continentia coniugalis secundum probabilitatem. Ideo dico quod carent gloria
            , et ideo non sunt honorabiles ; tamen, quia carent culpa, non sunt vituperabiles, sed
            sunt tolerabiles. Unde nec Dominus nec Sancti eas prohibent tamquam malas, sed tamen eas
            non persuadent quasi defectivas. Concedendum igitur quod, proprie loquendo, secundae
            nuptiae non sunt honorabiles, sicut ostendunt rationes ; et hoc est quod dicit <name ref="#Ambrose">Ambrosius</name> et habetur in littera, quod etiam in praesenti carent
            gloria.</p>
        </div>
        <div xml:id="bb-d4e43949-Dd1e173">
          <head xml:id="bb-d4e43949-Hd1e175">Ad rationes</head>
          <p xml:id="bb-d4e43949-d1e178">Ad illud ergo quod obicitur, quod vitatur fornicatio, dicendum quod vitatur secundum
            statum imperfectionis ; et ideo potius hoc ad utilitatem quam ad laudem vel honorem
            dignoscitur pertinere.</p>
          <p xml:id="bb-d4e43949-d1e181">Ad illud quod obicitur de cognatione, dicendum quod hoc non dicit secundum tempus
            gratiae, sed secundum tempus legis scriptae. Vel si nunc dicat honorem, hoc est quantum
            ad hominem, non quantum ad Deum, quia quaeritur modo successio religionis, non sanguinis
            ; ideo utilitati potius quam honori hoc attribuendum est.</p>
          <p xml:id="bb-d4e43949-d1e184">Ad illud quod obicitur de sacramento, dicendum quod verum est quod est sacramentum ;
            tamen est cum defectu, ratione cuius habet quamdam ignobilitatem ; ac per hoc potius
            minuitur gloria, quam amplificetur in talis sacramenti contractione.</p>
          <p xml:id="bb-d4e43949-d1e187">Ad illud quod obicitur de suscitatione seminis, dicendum quod illud fuit proprium Legis
            Veteris, propter hoc quod ibi erat benedictio in prole carnali et promissio temporalis ;
            sed nunc illa lex non habet locum. Et si tu obicias, quod idem iteratum est melius, ergo
            honorabilius, dicendum quod verum est, si iteratio competat suae naturae, sicut in his
            quae acquiruntur per assuefactionem. Hoc tamen non habet ubique locum, quia Baptismus
            iteratus non est melior quam simplex, quia non competit ei iteratio ; sic iteratio
            Matrimonii non competit significationi nec competit usui honestatis sive castitatis nisi
            sit propter infirmitatem carnis, quae magis facit excusabilitatem quam honorem. His
            visis, satis ptent quae sunt circa litteram. </p>
        </div>
      </div>
    </body>
  </text>
</TEI>