<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e28460">
        <head xml:id="bb-d4e28460-Hd1e108">Quaestio 2</head>
        <head xml:id="bb-d4e28460-Hd1e111" type="question-title">Utrum confitens possit licentiare confessarium ut peccata
          revelet.</head>
        <p xml:id="bb-d4e28460-d1e114">Secundo quaeritur, utrum confitens possit sacerdotem licentiare.</p>
        <div xml:id="bb-d4e28460-Dd1e117" type="rationes-principales">
          <p xml:id="bb-d4e28460-d1e119">Et quod non, videtur : Quia ad celandam confessionem arctamur per mandatum superioris,
            scilicet Papae ; sed inferior a mandato superioris non potest absolvere : ergo nec ad
            contrarium mandato licentiare.</p>
          <p xml:id="bb-d4e28460-d1e122">Item, sigillum confessionis institutum est non solum propter vitandum scandalum
            confitentis, sed etiam totius Ecclesiae unitatis : ergo, quantumcumque confitens velit,
            si revelet, praeiudicium toti Ecclesiae facit : ergo non potest ab eo licentiari.</p>
          <p xml:id="bb-d4e28460-d1e125">Item, sigillum istud institutum est propter scandalum vitandum ; sed, si quis revelat
            per licentiam, potest suscitari idem scandalum quod sine licentia, quia confitens
            poenitere possit de licentiatione et imponere sacerdoti confessionis revelationem ; et
            cum habet iudicium pro se, idem posset scandalum concitari quod et sine licentia.</p>
          <p xml:id="bb-d4e28460-d1e128">Item, si licentiari possunt, ergo, cum mali et impii sacerdotes possent praetendere
            licentiam sibi datam, videretur tunc quod sub hoc pallio confessionem impune revelare
            possent ; sed hoc est inconveniens ; ergo etc.</p>
          <p xml:id="bb-d4e28460-d1e131">Contra : Celatio confessionis est in favorem confitentis ; sed quilibet potest cedere
            iuri suo : ergo potest confitens dare licentiam revelandi.</p>
          <p xml:id="bb-d4e28460-d1e135">Item, qui potest dicere peccatum per se ipsum, potest per sacerdotem alii sacerdoti
            denudare : ergo et per ipsum alii revelare.</p>
          <p xml:id="bb-d4e28460-d1e138">Item, quod dicitur homini ut homini, in casu utili potest et debet ab eo dici ; sed
            confitens, qui dicit confessori ut Deo, potest dicere ut homini : ergo potest dare
            licentiam revelandi alii.</p>
          <p xml:id="bb-d4e28460-d1e141">Item, constat quod superior potest mittere ad inferiorem et auctoritatem absolvendi ab
            aliquo peccato enormi ei praebere ; sed hoc non posset nisi posset per voluntatem
            confitentis peccatum alii revelare : ergo etc.</p>
        </div>
        <div xml:id="bb-d4e28460-Dd1e145">
          <head xml:id="bb-d4e28460-Hd1e147">Conclusio</head>
          <head xml:id="bb-d4e28460-Hd1e150" type="question-title">Confitens potest licentiare conessarium, ut peccata revelet,
            in casu, in quo non timetur secundum</head>
          <p xml:id="bb-d4e28460-d1e153">Respondeo : Dicendum quod, sicut tactum est, revelare sacerdos non debet propter duo,
            scilicet quia novit solum ut Deus, et iterum, ne populum scandalizet vel etiam ipsum
            confitentem. Et quoniam confitens potest facere quod ipse noverit ut homo, quando facit
            eum nuntium, potest eum licentiare in casu in quo non timetur periculum scandali, sicut
            ostendunt rationes secundo inductae. Ubi autem periculum scandali formidatur,
            quantumcumque poenitens licentiet sacerdotem, non debet sacerdos assumere tunc autem
            potest timeri periculum scandali, quando probabiliter posset conici quod sacerdos
            confessionem suam revelaverit. Unde, si dicat quod alii referat peccatum, debet ipse
            sacerdos poenitentem suum nuntium constituere, non se internuntium facere ; et sic
            vitatur scandalum et non rumpitur sigillum confessionis. Et intelligatur hoc cum illa
            generali suppositione, quod peccatum alicuius nulli est manifestandum, nisi ei qui
            possit prodesse nec velit obesse ; intelligatur etiam hoc de peccatis propriis, non de
            alienis. Nam aliena peccata dicere non potest nec debet poenitens alicui committere,
            nisi forte in casu in quo ipse deberet dicere et melius per alium quam per se posset
            bonum illius procurare, semper adhibita cautela ut ex hoc non scandalizetur Ecclesia. Et
            sic patent obiecta.</p>
        </div>
      </div>
    </body>
  </text>
</TEI>