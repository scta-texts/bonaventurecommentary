<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 27, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 27, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e24926">
        <head xml:id="bb-d1e24926-Hd1e119">III, D. 27, A. 1, Q. 4</head>
        <head xml:id="bb-d1e24926-Hd1e122" type="question-title">Utrum habitus caritatis possit esse informis an semper sit
    formatas.</head>
        <p xml:id="bb-d1e24926-d1e125">Quarto quaeritur, utrum habitus caritatis possit esse informis an semper.sit formatus.</p>
        <div xml:id="bb-d1e24926-Dd1e128" type="rationes-principales">
          <head xml:id="bb-d1e24926-Hd1e130">Rationes Principales</head>
          <p xml:id="bb-d1e24926-d1e133">Et quod semper sit formatus, videtur. Primo, per <name ref="#Augustine">Augustinum</name>, in libro De vera innocentia :
       <quote xml:id="bb-d1e24926-Qd1e138">Dilectio Dei et proximi est propria et specialis virtus piorum atque Sanctorum, cum
       ceterae virtutes bonis possint esse communes et malis</quote>. Sed aliae virtutes non sunt
      comm unes bonis et malis, nisi quia possunt esse informes : si ergo caritas non potest isto
      modo esse communis, videtur quod nullo modo possit esse informis.</p>
          <p xml:id="bb-d1e24926-d1e142">Item, Hugo : <quote xml:id="bb-d1e24926-Qd1e144">Caritatem nullus malus habere potest</quote>. Sed si posset esse
      informis, aliquis malus posset eam habere : impossibile est igitur habitum caritatis
      informem esse.</p>
          <p xml:id="bb-d1e24926-d1e148">Item, impossibile est formam fieri informem ; sed caritas est forma virtutum, secundum quod
      dicitur super illud ad Romanos 1, 17 : Iustifia Dei etc., Glossa : <quote xml:id="bb-d1e24926-Qd1e150">Haec est informis
       quantas mentis, quia sociam non habet caritatem, quae est forma omnium virtutum</quote>.
      Ergo etc.</p>
          <p xml:id="bb-d1e24926-d1e154">Item, virtutis caritatis est diligere Deum propter se et super omnia ; sed istum actum
      nullus habere potest qui habet in se mortale peccatum, cum in omni mortali peccato aliquid
      diligatur contra Deum : si ergo sola illa virtus potest esse informis cuius actus potest
      reperiri in peccatore, sicut patet de fide, videtur quod caritas nullo modo possit esse
      informis.</p>
          <p xml:id="bb-d1e24926-d1e158">Item, sicut infidelitas repugnat fidei, sic libido et amor libidinosus repugnat caritati ;
      sed impossibile est habitum fidei nec informem nec formatum simul stare cum errore et
      infidelitate : ergo impossibile est habitum caritatis nec informem nec formatum simul stare
      cum libidine. Sed omne peccatuin est libido vel ex libidine, secundum quod dicit <name ref="#Augustine">Augustinus</name>
      : ergo impossibile est habitum caritatis nec informem nec formatum reperiri in peccatore :
      ergo non reperitur nisi in viro iusto. Sed in illo non habet esse informis, sed semper
      formatus : ergo etc.</p>
          <p xml:id="bb-d1e24926-d1e164">Sed contra : Cum aliquis peccat qui in Deum credidit et amavit, sicut in eo remanet
      credulitas, sic remanet in eo quaedam dilectio ; sed non est minus nobilis illa dilectio vel
      amor quam sit illa credulitas : ergo, si credulitas illa sortitur nomen virtutis, pari
      ratione videtur quod et illa dilectio. Sed non sortitur rationem et nomen alterius virtutis
      quam caritatis : ergo caritas potest esse informis.</p>
          <p xml:id="bb-d1e24926-d1e167">Item, aut potest aliquis diligere Deum informiter aut non. Si non, ergo, cum homo sciat se
      Deum diligere, homo sciet se habere caritatem et esse in gratia, quod apud multos est
      inconveniens. Si potest, sed quales sunt actus, tales sunt habitus : ergo, si actus
      diligendi potest esse informis, videtur quod et habitus.</p>
          <p xml:id="bb-d1e24926-d1e170">Item, ex fide formata oritur amor et timor, uterque formatus. Ergo, cum ex fide informi
      possit oriri timor servilis, qui est timor informis, qui etiam habet rationem doni, videtur
      quod ex ipsa possit oriri amor qui etiam habet rationem virtutis. Redit ergo idem quod
      prius, videlicet quod amor caritatis informis possit esse.</p>
          <p xml:id="bb-d1e24926-d1e173">Item, caritas est virtus gratuita ; constans est quod haec differentia gratuita addit supra
      virtutem : ergo, si remanere potest prius sine posteriori, videtur quod, caritate desinente
      esse gratuita, adhuc possit remanere virtus : ergo potest esse informis.</p>
          <p xml:id="bb-d1e24926-d1e176">Item, homini cadenti in peccatum aliquid relinquitur in potentia rationali et irascibili
      quo fit habilis ad resurgendum, ut fides et spes. Ergo pari ratione relinquitur aliquid in
      potentia concupiscibili, immo multo fortiori, cum ipsa magis indigeat ; sed constat quod
      illud non est minus nobile quam illud quod est in aliis potentiis, cum ipsa habeat nobiliori
      virtute informari : si ergo aliae post lapsum in peccatum possident fidem et spem informem,
      videtur quod et ipsa post peccatum habeat caritatem informem.</p>
        </div>
        <div xml:id="bb-d1e24926-Dd1e180">
          <head xml:id="bb-d1e24926-Hd1e182">Conclusio</head>
          <head xml:id="bb-d1e24926-Hd1e185" type="question-title">Caritas numquam potest esse informis; in afferendis tamen
      rationibus non consentiunt doctores.</head>
          <p xml:id="bb-d1e24926-d1e188">Respondeo : Dicendum quod secundum communem opinionem habitus caritatis semper est formatus
      et nunquam habet esse informis. Et hoc indicat ipsum nomen ipsius ; nominatur enim nomine
      gratiae. Si ergo virtus informis dicitur esse illa virtus quae est privata gratia, dicere
      caritatem informem nihil aliud est dicere quam gratuitum esse gratia privatum ; quod est
      falsum et non intelligibile, quia est ibi implicatio oppositorum. Et ideo communiter dicitur
      quod caritas non potest esse informis. Licet autem doctores communiter in hoc consentiant,
      in ratione tamen quare hoc dicunt est inter eos differentia.</p>
          <p xml:id="bb-d1e24926-d1e191">Nam quidam voluerunt dicere quod ideo caritas non potest esse informis, quia est ipsum
      donum increatum, scilicet ipse Spiritus Sanctus. Et huius opinionis fuit <name ref="#Lombard">Magister</name>
      Sententiarum. Haec autem opinio communiter non tenetur nec est tenenda, sicut in primo libro
      fuit ostensum.</p>
          <p xml:id="bb-d1e24926-d1e197">Alii vero dicere voluerunt quod caritas non potest esse informis, quia est habitus mere
      gratuitus, nihil habens ultra gratiam gratum facientem nisi solam relationem et ordinem ad
      actum et finem. Aliae vero virtutes, quae habitus substratos habent, informes esse possunt ;
      sola vero caritas est quae nihil absolutum addit : et ideo ipsa sola est quae non potest
      fieri informis. Sed, licet istud videatur satis probabile, est tamen non modicum
      calumniabile. Difficile enim est sustinere ; pensatis auctoritatibus et rationibus, quod
      caritas non addat ultra gratiam aliquem habitum, qui concupiscibilem potentiam habilitet ad
      amandum, sicut in praecedenti problemate fuit ostensum.</p>
          <p xml:id="bb-d1e24926-d1e201">Et ideo est adhuc tertius modus reddendi rationem quare caritas non potest esse informis,
      sicut aliae virtutes. Hoc enim est quia caritas, non solum in quantum gratuita, sed etiam in
      quantum affectio recta sive quantum ad habitum substratum, repugnat omni peccato, sicut
      fides specialiter repugnat peccato sibi opposito. Unde sicut fides simpliciter tollitur per
      errorem et infidelitatem et spes per desperationem, ita quod non remanet qualitas nec virtus
      informis, sic habitus caritatis per omnem culpam habet tolli ; et ideo nunquam remanet
      informis.</p>
          <p xml:id="bb-d1e24926-d1e204">Quod autem omne peccatum oppositionem habeat cum caritate ratione. habitus substrati,
      manifestum est sic. Sicut enim habitus ipsius fidei habilitat animam ad credendum omnia
      credenda et ad assentiendum primae Veritati propter se et super omnia, sic et habilitat
      habitus caritatis ad amandum omnia amanda et adhaerendum primae Bonitati propter se et super
      omnia. Et ideo, sicut error circa quemcumque articulum oppositionem habet cum fidei habitu,
      sic amor libidinosus circa ea quae amanda sunt oppositionem habet cum ipsa caritate ratione
      habitus substrati. Quoniam ergo omne peccatum consistit in deordinata dilectione alicuius
      boni creati et in quadam libidine quae oppositionem habet cum recto amore, sicut error cum
      vera credulitate, hinc est quod omne peccatum simpliciter excludit caritatem Et ideo, sicut
      fides informis non potest reperiri in infidelibus et haereticis, sic caritas informis non
      potest reperiri in aliquibus viris peccatoribus et iniquis ; et in solis illis habet
      reperiri virtus informis : hinc est quod caritas nullo modo potest esse informis, quia
      secundum se totam opponitur culpae generaliter, quod non est reperire in aliqua alia
      virtute. Et si tu quaeras rationem huius, <name ref="#Augustine">Augustinus</name> docet, in XIV libro De civitate Dei,
      ubi dicit quod omnis affectio oritur ex amore. Ideo nihil potest obliquare aliquas
      affectiones animae, quin aliquo modo vel principaliter vel ex consequenti opponatur ipsi
      amori et habitui affectum ilium rectificanti. Concedendae sunt igitur rationes ostendentes
      quod caritas non potest esse informis.</p>
        </div>
        <div xml:id="bb-d1e24926-Dd1e212">
          <head xml:id="bb-d1e24926-Hd1e214">Ad Rationes</head>
          <p xml:id="bb-d1e24926-d1e217">Ad illud vero quod primo obicitur, quod in peccatore remanet credulitas et dilectio erga
      Deum, dicendum quod, quamvis utraqtie remaneat, non tamen uniformiter, quia credulitas habet
      rationem virtutis, dilectio vero non. Et ratio huius est, quia ad hoc quod aliquis habitus
      sortiatur nomen et rationem virtutis, necesse est quod habeat aliquam perfectionem et
      vigorem quemdam respectu actus et obiecti. Hoc autem habet credulitas in viro peccatore :
      nam ipse peccator assentit primae Veritati propter se et super omnia et credit omnia
      credenda secundum quod credenda sunt. Nullus autem peccator est qui diligat Deum propter se
      et super omnia et diligat omnia diligenda secundum quod diligenda sunt ; et ideo dilectio
      illa quae est in peccatore non ita habet rationem virtutis nec sortitur nomen caritatis
      secundum quod credulitas habet rationem virtutis et nomen fidei sortitur.</p>
          <p xml:id="bb-d1e24926-d1e220">Ad illud quod obicitur, quod contingit diligere informiter, dicendum quod verum est ; sed
      sicut credere aliquem articulum informiter, quando alii articuli discreduntur, secundum quod
      faciunt aliqui haeretici, non est actus virtutis informis, quia fides non est in eis virtus,
      sic diligere Deum in peccatore non est actus virtutis. Deest enim ibi perfectio virtutis,
      quia taIis non diligit omnia diligenda ; deest etiam et vigor, quia per ilium actum non
      superat nec excludit amorem libidinosum sibi oppositum, sicut est de illo qui credit unum
      articulum sine alio, qui per illam credulitatem nec perfecte credit, quia non omnia credit,
      nec vigorose credit, quia errorem. non convincit.</p>
          <p xml:id="bb-d1e24926-d1e223">Ad illud quod obicitur, quod ex fide informi debet generari amor informis sicut et timor,
      dicendum quod non est simile, pro eo quod maioris perfectionis est amor quam timor et magis
      rectificatur anima in recte amando quam in recte timendo ; et hoc quia amor est principium
      omnium affectionum, sicut dictum est superius. Et ideo ex hoc non sequitur quod, quamvis
      fides generet timorem informem, quod possit generare caritatis amorem.</p>
          <p xml:id="bb-d1e24926-d1e226">Ad illud quod obicitur, quod caritas est virtus gratuita, et esse gratuitum coarctat hoc
      quod est esse virtutem, dicendum quod, quamvis sit in minus esse gratuitum quam esse
      virtutem, nihil tamen prohibet aliquam. differentiam ita adhaerere generi respectu speciei
      quod, eadem sublata, aufertur per consequens quod ad essentiam generis spectat ; sicut patet
      quod homo est animal rationale, et si desinat esse rationalis, desinit esse animal. Per hunc
      modum potest intelligi et in caritate quod ita adhaeret hoc quod est gratuitum virtuti quod,
      cum desinit esse gratuita, desinit esse virtus. Ratio autem quare magis adhaeret in caritate
      quam in alia virtute, tacta est supra.</p>
          <p xml:id="bb-d1e24926-d1e230">Ad illud quod obicitur, quod, homine cadente in peccatum, ita debet potentiae
      concupiscibili adiutorium remanere, sicut aliis viribus animae, dicendum quod remanet sibi
      adiutorium aliquod secundum cursum communem. Multi enim peccant qui habent affectionem
      dilectionis et pietatis erga Deum et homines bonos ; verumtamen illud quod remanet eis non
      sortitur nomen virtutis theologicae, secundum id quod remanet in aliis viribus. Et ratio
      huius est, quia ipsa facilius corrumpitur et deordinatur quam aliae vires. Unde, quamdiu
      peccatum est in anima, virtus rectificans eius affectiones non potest esse in ea. Quamvis
      enim peccator, manens peccator, possit esse rectus in crederido, non tamen potest esse
      rectus in diligendo.</p>
        </div>
      </div>
    </body>
  </text>
</TEI>