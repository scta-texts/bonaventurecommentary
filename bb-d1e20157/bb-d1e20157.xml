<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e20157">
        <head xml:id="bb-d1e20157-Hd1e119">III, D. 23, A. 1, Q. 2</head>
        <head xml:id="bb-d1e20157-Hd1e122" type="question-title">Utrum fides sit in parte animae cognitiva an affectiva.</head>
        <p xml:id="bb-d1e20157-d1e125">Secundo quaeritur, utrum fides sit in parte animae cognitiva an affectiva.</p>
        <div xml:id="bb-d1e20157-Dd1e128" type="rationes-principales">
          <head xml:id="bb-d1e20157-Hd1e130">Rationes Principales</head>
          <p xml:id="bb-d1e20157-d1e133">Et quod sit in parte cognitiva, videtur. Primo, per <name ref="#Augustine">Augustinum</name>, qui sic definit credere, in
      libro De praedestinatione sanctorum : Credere est cogitare cum assensione. Ad illam igitur
      vim pertinet credere ad quam pertinet cogitare ; sed cogitare est potentiae cognitivae :
      ergo et credere. Si igitur in illa potentia est fides, cuius actus est credere, videtur quod
      fides sit in parte animae cognitiva.</p>
          <p xml:id="bb-d1e20157-d1e139">Item, <ref xml:id="bb-d1e20157-Rd1e141">ad Romanos 10, 17</ref> : <quote xml:id="bb-d1e20157-Qd1e144" source="http://scta.info/resource/rom10_17">Fides est ex auditu</quote>, ibi Gregorius : <quote xml:id="bb-d1e20157-Qd1e141">Dat intellectum, dum
       de auditis mentem illustrat</quote>. Si ergo fides est per auditum, et fides illuminat
      mentem, et tam audire quam illuminari spectat ad partem animae cognitivam, videtur quod
      fides sit in parte animae cognitiva.</p>
          <p xml:id="bb-d1e20157-d1e145">Item, reformatio imaginis fit per tres virtutes theologicas ; sed imago non tantum
      consistit in potentia affectiva, verum etiam in potentia cognitiva : ergo necesse est quod
      aliqua virtus theologica reformet potentiam cognitivam. Non est autem aliam dare nisi fidem
      ; si ergo virtus est in ea potentia quam reformat, videtur quod fides sit in potentia
      cognitiva.</p>
          <p xml:id="bb-d1e20157-d1e148">Item, in eadem vi est virtus gratuita et dos illi succedens in gloria. ; sed visio, quae
      succedit fidei, est in potentia cognitiva, sicut manifestum est : ergo etc.</p>
          <p xml:id="bb-d1e20157-d1e152">Item, in illa potentia animae est virtus tamquam in subiecto, circa cuius actum explicat
      difficultatem : habitus enim in ea potentia collocatur ad cuius opus habilitat. Si ergo per
      fidem captivatur intellectus in obsequium Christi, ergo fides expedit actum ipsius potentiae
      intellectivae : est igitur in ipsa tamquam in subiecto.</p>
          <p xml:id="bb-d1e20157-d1e155">Sed contra : Tullius, definiens virtutem, dicit quod <quote xml:id="bb-d1e20157-Qd1e157">virtus est habitus
       voluntarius</quote>. Ergo, si fides est virtus, est habitus voluntarius ; sed habitus
      voluntarius est in voluntate tamquam in subiecto : ergo et fides.</p>
          <p xml:id="bb-d1e20157-d1e161">Item, <name ref="#Augustine">Augustinus</name>, De moribus Ecclesiae, virtutem definiens, dicit quod <quote xml:id="bb-d1e20157-Qd1e166">virtus non
       est aliud quam amor ordinatus</quote>. Ergo, si omnis virtus est amor, essentialiter
      loquendo, omnis virtus est in ea potentia cuius est amare ; sed hoc est potentiae
      affectivae, non cognitivae : ergo omnis virtus est in potentia affectiva.</p>
          <p xml:id="bb-d1e20157-d1e170">Item, <name ref="#Lombard">Magister</name> Hugo, in libro De sacramentis, dicit quod <quote xml:id="bb-d1e20157-Qd1e175">in affectu fidei substantia
       reperitur</quote>. Sed in ea potentia est virtus tamquam in subiecto proprio, in quo
      reperitur eius substantia : si ergo haec est potentia affectiva, videtur etc.</p>
          <p xml:id="bb-d1e20157-d1e179">Item, in nulla potentia est virtus fidei, quae possit cogi, quia, sicut dicit <name ref="#Augustine">Augustinus</name>,
       <quote xml:id="bb-d1e20157-Qd1e184">cum cetera possit homo nolens, credere non potest nisi volens</quote>. Sed potentia
      cognitiva potest cogi : ergo fides non potest esse in potentia cognitiva ; et est in
      potentia cognitiva vel affectiva : ergo etc.</p>
          <p xml:id="bb-d1e20157-d1e188">Item, in illa potentia est virtus sicut in subiecto, quae est principium actus et
      operationis illi virtuti debitae ; sed nullus assentit veritati non visae nisi quia vult :
      ergo, si principium actus credendi habet ortum a voluntate, necesse est fidem esse in ea
      tamquam in subiecto proprio. Si tu dicas quod simul est in intellectu et affectu, contra hoc
      est quia unus habitus simplex non potest esse in duabus potentiis ; sed cognitiva et
      affectiva sunt diversae potentiae, sicut ostensum est supra in secundo libro : ergo, si
      fides est habitus unus, non potest esse simul et semel in illis potentiis duabus. Et iterum,
      per hoc non solvitur, quia adhuc restat quaestio, in qua illarum potentiarum sit primo et
      principaliter, quia, quodcumque horum detur, videntur obviare rationes quae sunt ad
      oppositam partem.</p>
        </div>
        <div xml:id="bb-d1e20157-Dd1e198">
          <head xml:id="bb-d1e20157-Hd1e194">Ad Rationes</head>
          <p xml:id="bb-d1e20157-d1e197">Respondeo : Ad praedictorum intelligentiam est notandum quod circa hoc diversi diversa
      senserunt. Quidam enim dicere voluerunt quod fides est in potentia cognitiva et in
      intellectu speculativo secundum quod speculativus. Et ratio eorum est ista, quia intellectus
      speculativus dicitur esse ille qui tendit in verum sub ratione veri ; fides autem facit
      intellectum credere articulas, non quia bonos, sed quia veros ; ita enim quis credit
      damnationem malorum sicut glorificationem bonorum. Et iterum, caritas et fides distinguuntur
      in obiecto quantum ad rationem motivi ; et quoniam caritas tendit in Deum sub ratione boni,
      necesse est quod fides tendat in Deum sub ratione veri ; unde assentit summae Veritati, non
      quia bonitas, sed quia veritas. Quoniam igitur intellectus speculativus respicit verum sub
      ratione veri, hinc est quod dixerunt fidem esse in intellectu speculativo in quantum est
      speculativus. Nec obviant his verba philosophorum, quia ipsi de virtute fidei nihil
      intellexerunt. Aliis autem aliter videtur esse dicendum, videlicet quod fides est in
      intellectu practico. Intellectus enim practicus dicitur esse intellectus extensus, secundum
      quod vult <name ref="#Aristotle">Philosophus</name> quod intellectus speculativus extensione fit practicus. Contingit
      autem intellectum extendi tripliciter : vel per coniunctionem sui cum affectione a qua
      inclinatur vel per coniunctionem sui cum affectione ad quam inclinat vel per coniunctionem
      sui cum operatione quam dirigit et regulat. Omnibus autem his modis contingit fidem poni in
      intellectu extenso sive practico secundum varios ipsius fidei status. Nam fides simpliciter
      dicta, sive sit informis sive formata, quae facit hominem credere Deo in his quae non videt,
      est in ipso intellectu in quantum inclinatur ab ipsa voluntate ; non enim crederet nisi
      vellet. Fides autem formata, qua quis credit in Deum, est in ipso intellectu in quantum
      inclinat affectum. Ad hoc enim quod aliquis credat in Deum per fidem formatam, oportet ut in
      ipsum amando tendat, secundum quod habetur in littera. Fides autem perfecta, de qua dicit
      Apostolus quod est operans per dilectionem, illa quidem est in ipso intellectu in quantum
      mediante affectu dirigit opus. Et sic patet quod, secundum istos, fides est in intellectu
      practico sive extenso secundum diversos ipsius fidei status, sive intellectus practicus
      dicatur communiter sive proprie sive magis proprie, secundum quod magis et magis habet
      extendi. Ratio autem, quae movet istos hoc ponere, non solum est verbum Philosophi, qui
      dicit quod virtutes sunt in intelligentia practica, sed etiam ipsa ratio recta, quae dicit
      quod virtus non potest esse nisi habitus voluntarius, cum circa ipsam consistat laus et
      meritum ; et ideo impossibile est quod virtus fidei sit in intellectu, nisi in quantum
      intellectus iungitur affectui. Intellectus autem affectui iunctus et ipsi permixtus dicitur
      esse intellectu extensus vel intellectus practicus ; et ideo dixerunt isti fidem esse in
      practico intellectu. Restat adhuc tertius modus dicendi, videlicet quod fides nec est omnino
      in potentia cognitiva nec omnino in potentia affectiva, sed quodam modo in hac, quodam modo
      in illa. Et hoc est quod dicit magister Hugo de Sancto Victore, in libro De sacramentis :
       <quote xml:id="bb-d1e20157-Qd1e202">Duo, inquit, sunt, in quibus fides consistit, cognitio videlicet et affectio. In
       affectu quidem substantia fidei reperitur, in cognitione vero materia. Ratio autem quae
       movet ad hoc ponendum est quod actus voluntatis est essentialis ipsi fidei : nunquam enim
       esset virtuosum credere nisi esset voluntarium. Unde et <name ref="#Augustine">Augustinus</name> dicit quod virtus non
       est aliud quam amor ordinatus</quote>. Si ergo fides est virtus, respicit actum voluntatis
      ut sibi essentialem : ergo et circa illam habet essentialiter consistere. Rursus, quia ipsi
      fidei cognitio essentialis est et illuminatio, per quam intellectus dirigitur in summam
      Veritatem et ei subicitur, ideo ipsa fides essentialiter respicit actum rationis. Et
      propterea dicunt illi, qui unt huius positionis, fidem esse non tantum in ratione, sed etiam
      in voluntate, cum utrumque actum respiciat essentialiter. Quia vero actus rationis respectu
      actus voluntatis est materialis, cum ratio inclinetur a voluntate, ideo etiam dixerunt quod
      in ratione materia fidei reperitur, in affectione vero substantia.</p>
          <p xml:id="bb-d1e20157-d1e209">Omnes autem hi modi dicendi a magnis clericis sumpserunt principium et quilibet eorum habet
      satis rationabile fundamentum. Et si quis recte intelligat, inveniet quemlibet eorum habere
      atiquid veritatis. Ut autem hoc planius fiat, ascendendum est altius ad videndum subiectum
      virtutis in generali ; quod quidem intueri possumus satis plane, quibusdam praesuppositis.
      Virtus enim est secundum quam consistit laus et meritum, sicut culpa, secundum quam
      attenditur vituperium et demeritum. Virtus etiam est habitus reddens potentiam facilem
      respectu alicuius actus. Si ergo virtus est principium laudis et meriti, necessarium est eam
      poni in illa potentia animae quae est principium primum operis laudabilis et meritorii. Nam
      si poneretur in potentia inferiori, tunc virtus potentiae naturalis imperaret virtuti
      gratuitae. Si ergo liberum arbitrium principium est meriti et demeriti, necesse est omnem
      virtutem in libero arbitrio poni. Rursus, cum habitus sit in ea potentia circa cuius actum
      explicat difficultatem, et virtus sit habitus, necesse est eam reperiri in ea potentia sicut
      in subiecto quam ad opus habilitat. Quoniam igitur quaedam virtutes explicant actus
      rationalis, quaedam actus concupiscibilis, quaedam actus irascibilis, ideo quasdam necesse
      est poni in rationali, quasdam in concupiscibili, quasdam in irascibili.</p>
          <p xml:id="bb-d1e20157-d1e212">His praesuppositis, facile est videre quod est subiectum fidei. Si enim fides virtus est
      circa quam consistit laus et meritum, necesse est quod ipsa in libero arbitrio ponatur.
      Rursus, si fides habitus est per quem intellectus captivatur in obsequium Christi et
      innititur primae veritati propter se, et hoc modo dicitur intellectus quodam modo
      speculativus, necesse est quod habitus fidei quodam modo sit in intellectu secundum quod
      habet rationem speculativi. Et quoniam intellectus non habilitatur ad assentiendum ipsi
      Veritati primae secundum suum iudicium, sed secundum voluntatis imperium, ideo fides non
      respicit intellectum tamquam pure speculativum, sed necessarium est quod ipsa sit in ipso
      intellectu secundum quod est quodam modo extensus et ab affectu inclinatus. Rursus, quoniam
      ipsum velle credere est essentiale ipsi fidei, hinc est quod habitus ille non tantum
      respicit intellectum ut speculatur summam Veritatem nec etiam ut inclinatur ab affectu, sed
      etiain ipsum affectum.</p>
          <p xml:id="bb-d1e20157-d1e215">Ex his patet quod non est repugnantia inter praedictas positiones, si quis recte
      intelligat, immo ex omnibus quasi colligitur una veritas integra : quoniam fides, ut virtus
      est et prindpium meriti, respicit liberum arbitrium ut subiectum ; in quantum vero habitus
      est, quodam modo respicit intellectum speculativum et eius actum, qui est credere verum,
      quia verum ; quodam modo intellectum extensum et eius actum, qui est credere voluntarie sive
      credendo tendere in Deum ; quodam modo ipsum affectum et eius actum, qui est velle assentire
      ei ad quod ratio ex se non potest attingere.</p>
          <p xml:id="bb-d1e20157-d1e219">Si tu obiceres, quod ista non possunt simul stare, quia, cum fides sit habitus simplex, et
      unus habitus simplex sit in una potentia tamquam in subiecto, non videtur quod possit omnes
      illas potentias tamquam unum subiectum respicere ; ad hoc dicendum quod nihil impedit dicere
      unam et eamdem virtutem esse simul in libero arbitrio et ratione et voluntate, quia, sicut
      in secundo libro ostensum fuit, liberum arbitrium non dicit potentiam distinctam a ratione
      et voluntate secundum rem et essentiam, immo, secundum quod vult beatus <name ref="#Augustine">Augustinus</name>, liberum
      arbitrium complectitur tres potentias, scilicet irascibilem, concupiscibilem et rationalem.
      Et ideo nullum inconveniens est quod unaquaeque virtus, quae reponitur in unaquaque illarum
      potentiarum securidum quod hapitus, in libero arbitrio reponatur secundum quod virtus et
      meriti principium. Similiter nullum est inconveniens ponere unum habitum esse in ratione et
      voluntate, ita quod unam illarum potentiarum respiciat quantum ad actum materialem, alteram
      quantum ad actum formalem ; sicut patet quod habitus scientiae quoad quid respicit memoriam,
      scilicet quoad retentionem speciei, et quoad quid intelligentiam, scilicet quoad facilitatem
      conversionis, et tamen dicitur unus habitus simplex. Quamvis enim potentiae distinctae sint,
      nihilominus tamen continuari habent in uno subiecto, ratione cuius potest esse in eis unitas
      proprietatis, sicut una sanitas ponitur esse in multis membris corporis interius et una
      honestas in multis exterius.</p>
          <p xml:id="bb-d1e20157-d1e225">Ex his potest elici et haberi generaliter quid sit subiectum cuiuslibet virtutis et quid
      sit etiam subiectum cuiuslibet vitii sive peccati. Potest etiam haberi determinatio
      propositae quaestionis, videlicet quid sit subiectum fidei. Nam licet in quantum virtus
      meritoria dicenda sit esse in libero arbitrio, in quantum tamen habitus reddens potentiam
      facilem ponenda est quodam modo in potentia cognitiva, sicut ostendunt rationes ad primam
      partem : quoniam ad fidem pertinet cogitare, ad fidem pertinet illuminare et rationem
      reformare et intellectum. captivare, ipsi etiam fidei succedit videre ; quae omnia
      respiciunt cognitiouem. Ideo rationes ad partem illam inductae sunt concedendae.</p>
          <p xml:id="bb-d1e20157-d1e228">Nec eis obviant rationes ad oppositum, quoniam, licet fides respiciat actum potentiae
      cognitivae, non tamen ipsum respicit omnino pure, sed in quantum habet affectionem
      concomitantem et quodam modo praesidentem. Et ideo etiam necesse est ponere quod fides
      quodam modo sit in affectione, sicut dicit magister Hugo de sancto Victore ; et hoc, quia
      est habitus voluntarius et amor ordinatus, et taIis naturae est actus eius quod ad ipsum
      nemo potest cogi invitus. Et ideo concedi possunt rationes quae sunt ad partem
      sequentem.</p>
          <p xml:id="bb-d1e20157-d1e231">Quod autem rationes sibi invicem non obvient, sed utraeque verum concludant, satis clare
      potest videre, si quis potest capere quod ad esse fidei virtutis concurrit actus rationis
      simul et voluntatis, quod bene innuit Apostolus in ipsa notificatione fidei, cum dicit fidem
      esse substantiam rerum sperandarum, argumentum non apparentium, tangens quod est in ea
      cognitionis et quod est affectionis. Nunquam enim fides esset virtus, quantumcumque
      intellectum illuminaret, nisi etiam voluntatem quodam modo rectificaret, sicut patet in dono
      prophetiae : quia illuminat intellectum ad eadem ad quae illuminat fides, et tamen non
      ponitur esse virtus, quoniam in illa illuminatione non cooperatur voluntas, secundum quod
      cooperatur in fidei assensu et actu. Ex his patere possunt ea quae obiecta sunt et
      consimilia quae circa hoc obici possunt.</p>
        </div>
      </div>
    </body>
  </text>
</TEI>