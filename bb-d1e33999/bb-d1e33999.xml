<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 36, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 36, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e33999">
        <head xml:id="bb-d1e33999-Hd1e119">III, D. 36, A. 1, Q. 3</head>
        <head xml:id="bb-d1e33999-Hd1e122" type="question-title">Utrum connexio sit in virtutibus politicis, ut necesse sit, una
    habita, omnes haberi.</head>
        <p xml:id="bb-d1e33999-d1e125">Tertio quaeritur, utrum sit connexio in virtutibus politicis, ita quod, una habita, necesse
    sit, omnes haberi.</p>
        <div xml:id="bb-d1e33999-Dd1e128" type="rationes-principales">
          <head xml:id="bb-d1e33999-Hd1e130">Rationes Principales</head>
          <p xml:id="bb-d1e33999-d1e133">Et quod sic, videtur. Primo, auctoritate philosophica. Dicit enim Seneca : <quote xml:id="bb-d1e33999-Qd1e135">Omne quod
       bene fit, fit iuste, fortiter et temperate</quote>. Sed opus cuiuslibet virtutis bene fit
      : ergo necesse est quod fit iuste et fortiter et temperate. Igitur ad quodlibet opus
      virtutis concurrunt quatuor virtutes ; sed hoc non posset esse nisi essent connexae : ergo
      etc.</p>
          <p xml:id="bb-d1e33999-d1e139">Item, <name ref="#Jerome">Hieronymus</name>, Ad Pammachium : <quote xml:id="bb-d1e33999-Qd1e144">Quatuor virtutes describunt Stoici ita sibi esse
       connexas et mutuo cohaerentes, ut qui unam non habuerit omnibus careat et qui unam
       habuerit omnes habeat</quote>. Videtur ergo auctoritate philosophorum virtutes politicas
      esse connexas.</p>
          <p xml:id="bb-d1e33999-d1e148">Item, hoc ipsum videtur auctoritate Sanctorum et primo auctoritate <name ref="#Augustine">Augustini</name>, in libro De
      quantitate animae, definiens enim virtutem dicit quod <quote xml:id="bb-d1e33999-Qd1e153">virtus est aequalitas vitae
       undique rationi consentiens</quote>. Sed vita non consonat undique rationi nisi per
      virtutum universitatem : ergo ad hoc quod habeat aliquis unam virtutem meram, necesse est
      quod habeat ceteras.</p>
          <p xml:id="bb-d1e33999-d1e157">Item, <name ref="#Bernard">Bernardus</name>, in I Ad Eugenium : <quote xml:id="bb-d1e33999-Qd1e162">Advertere etiam est suavissimum quemdam
       concentum complexumque virtutum atque alteram pendere ex altera, sicut vides fortitudinis
       matrem esse prudentiam, et non fortitudinem, sed temeritatem esse quemlibet ausum, quem
       non parturivit prudentia</quote>. Et paulo post : <quote xml:id="bb-d1e33999-Qd1e165">Iustitia quaerit, prudentia
       invenit, vindicat fortitudo, temperantia possidet</quote>. Ergo, si haec requiruntur ad
      actum cuiuslibet virtutis, videtur quod omnes virtutes necessario concurrant ad unum
      actum.</p>
          <p xml:id="bb-d1e33999-d1e170">Item, hoc ipsum videtur ratione, quia sicut se habet castitas ad esse castum, sic se habet
      virtus ad esse virtuosum ; sed quicumque habet castitatem, est castus : ergo quicumque habet
      virtutem, est virtuosus. Sed nullus et virtuosus qui habet vitium : ergo, si aliquis habet
      virtutem, nullum habet vitium. Sed vitia non expelluntur nisi per virtutes sibi oppositas :
      ergo qui habet unam virtutem habet ceteras.</p>
          <p xml:id="bb-d1e33999-d1e173">Item, cuiuslibet virtutis est discernere quid eligendum et tenere medium et recte tendere
      in finem et negotiari circa arduum et difficile ; sed primum est prudentiae, secundum
      temperantiae, tertium iustitiae, quartum fortitudinis ; ergo videtur quod ad quemlibet actum
      virtuosum concurrant necessario istae quatuor virtutes. Hoc autem non esset nisi haberent
      connexionem ad invicem : ergo videtur quod virtutes politicae sint connexae.</p>
          <p xml:id="bb-d1e33999-d1e176">Sed contra hoc est : Auctoritas <name ref="#Augustine">Augustini</name>, Ad <name ref="#Jerome">Hieronymum</name>. Dicit enim quod <quote xml:id="bb-d1e33999-Qd1e184">non est
       divina sententia, qua dicitur quod qui habet unam habet omnes, sed hominibus hoc visum est
       studiosis et ingeniosis</quote>. Sed, si hoc esset verum, esset divina sententia, quia
      omne verum a prima Veritate procedit : ergo, cum hoc intelligatur de virtutibus politicis,
      virtutes politicae non sunt connexae.</p>
          <p xml:id="bb-d1e33999-d1e188">Item, secundum <name ref="#Aristotle">Philosophum</name>, habitus virtutum politicarum et consuetudinalium sunt ex
      actibus ; sed actus non sunt connexi : contingit enim hominem exercitari in actu unius
      virtutis, ita quod non exerceatur in actu alterius ; videtur ergo quod non omnes virtutes
      necessario connectantur.</p>
          <p xml:id="bb-d1e33999-d1e194">Item, sicut scientiae hahentur per acquisitionem, ita virtutes politicae ; et sicut una
      virtus alteri adminiculatur, sic est in habitu unius scientiae respectu alterius ; sed
      scientiae, quae sunt per acquisitionem, non habentur simul, sed una prius et altera
      posterius et una potest haberi sine altera : ergo una virtus politica non videtur esse
      necessario alteri connexa.</p>
          <p xml:id="bb-d1e33999-d1e197">Item, hoc. ipsum videtur per experimentum sensibile, quia multi pollent in virtute
      prudentiae, qui tamen non habent largitatem aut virtutem patientiae ; multi etiam iustitiam
      ad proximum servant, qui tamen in se ipis non habent continentiam ; et tamen illa faciunt
      per virtutes politicas. Videtur ergo quod inter huiusmodi virtutes non sit connexio
      necessario.</p>
        </div>
        <div xml:id="bb-d1e33999-Dd1e201">
          <head xml:id="bb-d1e33999-Hd1e203">Conclusio</head>
          <head xml:id="bb-d1e33999-Hd1e206" type="question-title">Simpliciter loquendo, virtutes politicae non habent connexionem;
      habent tamen secundum statum perfectionis et secundum quasdum conditiones communes.</head>
          <p xml:id="bb-d1e33999-d1e209">Respondeo : Dicendum quod in ista quaestione controversia fuit inter ipsos philosophos,
      secundum quod innuit <name ref="#Augustine">Augustinus</name> et <name ref="#Jerome">Hieronymus</name>. <quote xml:id="bb-d1e33999-Qd1e217">Nam quidam philosophorum, qui Stoici
       dicebantur, dixerunt virtutes necessario esse connexas, ut qui una caruerit ceteris
       careat</quote>. De quorum positione videtur fuisse Seneca. Ait enim sic : <quote xml:id="bb-d1e33999-Qd1e220">Si unam
       de Corinthiis tuis dimiseris, poteris dicere supellectilem tuam tibi salvam. Si autem unam
       de virtutibus amiseris, nullam te habiturum necesse est ut confitearis</quote>. Aliorum
      positio fuit quod una potest haberi sine altera, sicut aliquis potest habere castitatem, ita
      quod non habeat iustitiam.</p>
          <p xml:id="bb-d1e33999-d1e224">Ratio autem huius diversitatis ex hoc fuit, quia Stoici ponebant quod virtus non esset in
      aliquo nisi in sapiente, pro eo quod regimen totius vitae hominis secundum regulam moris
      pendet a rectitudine rationis. Sapientem autem dixerunt, secundum quod dicit <name ref="#Augustine">Augustinus</name>, De
      civitate Dei, in quo nulla cadit perturbatio. Ille enim secundum eos sapiens dicebatur qui
      omnibus passionibus animae dominatur. Praeter hoc etiam ponebant quod, cum virtus sit circa
      medium, et medium sit uno modo et indivisibile, nemo habet virtutem nisi habeat eam in summo
      et perfecte. Perfecte autem virtus non habetur, ubi regnat aliquod vitium et ubi aliae
      virtutes desunt. Et propter istas duas rationes dixerunt Stoici virtutes politicas esse
      connexas, videlicet quia non possidentur nisi a sapiente cui non dominatur vitium, et sunt
      circa medium indivisibile, a quo per quodlibet vitium fit recessus.</p>
          <p xml:id="bb-d1e33999-d1e230">In huius autem positionis suae fundamento nimis excesserunt quantum ad utrumque
      praedictorum, tum ex hoc quod non ponebant sapientiam in proficientibus, sed solum in
      perfectis ; tum etiam quia dixerunt non referre quantum ad amissionem virtutis parum vel
      multum a medio punctali recedere. Et ideo reprehendit eos <name ref="#Augustine">Augustinus</name>, Ad <name ref="#Jerome">Hieronymum</name>, dicens
      sic : <quote xml:id="bb-d1e33999-Qd1e238">Mihi videntur Stoici esse falsi, qui proficientem hominem in sapientia nolunt
       habere omnino sapientiam, sed tunc solum cum est perfectus. Dicunt enim quod sicut nihil
       interest ad praefocandum hominem utrum aquam stadiis multis habeat supra se vel uno palmo,
       sic est de illis qui sunt in gurgite erroris ad sapientiam</quote>. Et satis
      rationabiliter reprehendit eos <name ref="#Augustine">Augustinus</name>, propter hoc quod viam salutis in bono valde
      arctant, dum dicunt in solis perfectis esse virtutem et sapientiam ; et in malitia valde
      dilatant, dum dicunt quod non refert utrum quis magis vel minus a medio virtutis
      recedat.</p>
          <p xml:id="bb-d1e33999-d1e246">Et propterea alioruni philosophorum positio magis fuit rationabilis, qui posuerunt
      sapientiam non solum esse in perfectis, sed etiam in illis qui proficiunt. Posuerunt etiam
      medium virtutis latitudinem habere, secundum quod latitudinem habet medium sanitatis.
      Quoniam ergo secundum politicam vitam virtutes paulative acquiruntur in his qui proficiunt
      ad sapientiam, ideo posuerunt quod una virtus potest haberi in perfectione maiori et minori
      secundum diversa tempora ; una etiam potest separari ab altera. Et istorum sententia
      secundum dicta <name ref="#Augustine">Augustini</name> magis est approbanda.</p>
          <p xml:id="bb-d1e33999-d1e252">Respondendum est igitur ad quaestionem propositam quod, simpliciter loquendo, videlicet
      quantum ad omne tempus et quantum ad ipsos habitus virtutum, non est connexio inter vitutes
      politicas, licet aliqua inter eas possit connexio reperiri ratione status alicuius
      determinati et quarumdam conditionum communium. Propter quod notandum est quod contingit
      loqui de huiusmodi virtutibus politicis quantum ad propria et quantum ad appropriata. Si
      quantum ad appropriata, sic est in eis connexio, quia illae quatuor conditiones prius
      habitae, quae sunt discernere et medium tenere et huiusmodi, singillatim his quatuor
      virtutibus appropriantur, et tamen simul ad quamlibet virtutem requiruntur. Si vero loquamur
      quantum ad propriam, hoc potest esse dupliciter : aut simpliciter aut secundum statum
      perfectionis. Si secundum statum perfectionis, sic est adhuc necessaria in eis connexio,
      quia una virtus nunquam perfecte habetur nisi ceterae habeantur. Et quantum ad hoc bene
      dicebant Stoici, licet non usquequaque super verum fundati essent. Si simpliciter sive
      secundum omnem statum, sic non est necessarium connexionem esse in huiusmodi virtutibus, cum
      sint ab acquisitione, sicut ostendunt rationes ad hanc partem inductae, et ideo sunt
      concedendae.</p>
        </div>
        <div xml:id="bb-d1e33999-Dd1e257">
          <head xml:id="bb-d1e33999-Hd1e259">Ad Rationes</head>
          <p xml:id="bb-d1e33999-d1e262">Ad illud ergo quod obicitur in contrarium de auctoritate Senecae, quod omne quod bene fit
      etc., dicendum quod illud intelligitur de ipsis virtutibus quantum ad appropriate, non
      quantum ad propria. Nam, si quantum ad propria velimus loqui, actus illarum virtutum diversi
      sunt nec negotiantur circa idem, sed circa diversa.</p>
          <p xml:id="bb-d1e33999-d1e265">Ad illud quod obicitur de auctoritate Stoicorum, quam introducit <name ref="#Jerome">Hieronymus</name>, iam patet
      responsio, quia Stoicis in parte ista non usquequaque credendum. Praeterea, Stoici, sicut
      prius tactum est, semper loquebantur de virtutibus secundum culmen perfectionis, et quantum
      ad illum statum verum dicebant, quia connexio est in virtutibus, non propter ipsius virtutis
      essentiam, sed propter perfectionem superadditam, quam una virtus non tribuit nisi sit aliis
      associata.</p>
          <p xml:id="bb-d1e33999-d1e271">Ad illud quod obicitur de auctoritate <name ref="#Augustine">Augustini</name>, quod virtus est aequalitas vitae etc.,
      dicendum quod per illud adverbium undique non fit distributio pro omnibus quae spectant ad
      rectitudinem totius vitae, sed pro his quae spectant ad rectitudinem actus ipsius virtutis ;
      possibile est autem aliquem rectificari in actu unius virtutis secundum quod exigit virtus
      civilis, ita tamen quod non habet rectificationem in actu alterius virtutis, sicut potest
      manifeste per exempta videri.</p>
          <p xml:id="bb-d1e33999-d1e277">Ad illud quod obicitur de auctoritate <name ref="#Bernard">Bernardi</name>, iam patet responsio, quia <name ref="#Bernard">Bernardus</name>
      loquitur de ipsis virtutibus quantum ad appropriata, non quantum ad propria. Et praeterea,
      loquitur de virtutibus cardinalibus non in quantum sunt politicae, sed in, quantum sunt
      gratuitae et per infusionem magis quam per acquisitionem. Et sic concedi potest quod sunt
      connexae ; sed hoc non facit ad quaestionem propositam.</p>
          <p xml:id="bb-d1e33999-d1e287">Ad illud quod obicitur, quod castitas denominat aliquem castum : ergo similiter virtus
      virtuosum, dicendum quod non est simile, quia nomina desinentia in osum significant
      plenitudinem. Unde plus dicitur, cum dico istum esse virtuosum quam cum dico ipsum habere
      virtutem. Unde et <name ref="#Aristotle">Philosophus</name> dicit quod a virtute non denominatur aliquis virtuosus, sed
      magis studiosus ; castus autem non plus importat quam habens castitatem. Et ideo non est
      simile hinc et inde.</p>
          <p xml:id="bb-d1e33999-d1e293">Ad illud quod obicitur de illis quatuor conditionibus, secundum quas virtutes
      distinguuntur, quod in singulis reperiuntur, iam patet responsio. Illud enim intelligendum
      est per appropriationem, non per proprietatem, sicut praedictum est.</p>
        </div>
      </div>
    </body>
  </text>
</TEI>