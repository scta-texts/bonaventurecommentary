<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e12501">
        <head xml:id="bb-d4e12501-Hd1e108">Quaestio 1</head>
        <head xml:id="bb-d4e12501-Hd1e111" type="question-title">Utrum Eucharistia confici debeat in specie panis et vini.</head>
        <p xml:id="bb-d4e12501-d1e114">Et quod istud sacramentum debeat confici in specie panis et vini, ipsa Domini institutio
          sive consecratio et Ecclesiae catholicae observatio sufficientem praebet auctoritatem et
          rationem.</p>
        <div xml:id="bb-d4e12501-Dd1e117" type="rationes-principales">
          <head xml:id="bb-d4e12501-Hd1e119">Rationes principales</head>
          <p xml:id="bb-d4e12501-d1e122">Sed quod non, videtur : Quia, secundum. quod dicit <name ref="#HughOfStVictor">Hugo</name>, <quote xml:id="bb-d4e12501-Qd1e127">crescente veritatis cognitione, signa debuerunt esse
              evidentiora</quote>. Ergo, cum panis et vinum fuerint sacramenta legis naturae, nullo
            modo debent esse sacramenta legis gratiae, in qua tantum concurrit cognitio
            veritatis.</p>
          <p xml:id="bb-d4e12501-d1e131">Item, lex scripta plus cognitionis dabat et habebat quam naturalis : ergo eius signa
            erant certiora et expressiora. Ergo magis Lex Nova debuit conficere in sacramentis sive
            signis traditis tempore legis scriptae quam tempore legis naturae, de quibus sunt
            species panis et vini.</p>
          <p xml:id="bb-d4e12501-d1e134">Item, hoc ipsum videtur, quia in lege scripta agnus et eius sanguis offerebatur ; sed
            caro magis exprimit carnem et sanguis sanguinem : ergo magis in illa specie debet
            confici sacramentum Eucharistiae quam in ista.</p>
          <p xml:id="bb-d4e12501-d1e137">Item, species sacramenti naturaliter habent repraesentare ; sed panis et vinum fiunt
            artificio : ergo non congruunt sacramento.</p>
          <p xml:id="bb-d4e12501-d1e141">Item, hoc specialiter ostenditur de pane, quia in hoc sacramento specialiter debet
            significari Christus passus, unde ipse dicit : Hoc facite in meam commemorationem ; sed
            panis integer non significat passionem : ergo non congruit huic sacramento.</p>
          <p xml:id="bb-d4e12501-d1e144">Item, in hoc sacramento continetur Christus ut cibus parvulorum, qui prius erat cibus
            angelorum ; sed cibus parvulorum est lac : ergo in lacte deberet confici.</p>
          <p xml:id="bb-d4e12501-d1e147">Item, obicitur de vino, quia hic significatur Christus ut cibus sive potus sanans ; sed
            vinum non datur infirmis : ergo non debet in vino confici hoc sacramentum quod est
            sanativum infirmitatis spiritualis.</p>
          <p xml:id="bb-d4e12501-d1e150">Item, effectus istius sacramenti est exstinguere morbum concupiscentiae ; sed vini est
            accendere, Proverbiorum 20, 1 : <quote xml:id="bb-d4e12501-Qd1e152" source="http://scta.info/resource/prov20_1">Luxuriosa res est vinum</quote> :
            ergo etc.</p>
        </div>
        <div xml:id="bb-d4e12501-Dd1e157">
          <head xml:id="bb-d4e12501-Hd1e159">Conclusio</head>
          <head xml:id="bb-d4e12501-Hd1e162" type="question-title">Panis et vinum congrue exprimunt duplicem rem huius
            Sacramenti</head>
          <p xml:id="bb-d4e12501-d1e165">Respondeo : Dicendum quod istius sacramenti duplex est res, scilicet corpus Christi
            verum et mysticum ; et quia signa sunt instituta propter expressionem rei significatae,
            talia debuerunt esse quae de sui natura nata essent utrumque exprimere. Et quoniam
            corpus mysticum est ex multis aggregatis in unum, talia elementa esse debuerunt quae ex
            multis facerent unum ; tale autem est panis, quia est ex multis granis puris ; tale
            etiam est vinum, quod est ex multis acinis puris : ideo recte unionem corporis mystici
            significant.</p>
          <p xml:id="bb-d4e12501-d1e168">Corpus autem Christi verum continetur in hoc sacramento ut cibus, quia propter hoc
            institutum est sacramentum ; et ut cibus non qualiscumque, sed ut cibus conveniens,
            cibus efficax, cibus sanans, cibus omnibus communis : ideo debuit institui signum, quod
            quidem esset cibus habens istas proprietates. Cibus autem magis conveniens est panis de
            frumento et vinum ; et huius signum est quod naturae non generat ex frequentatione
            fastidium, quod non convenit de aliquo alio cibo. Est etiam efficax in confirmando, quia
            panis confortat et vinum laetificat. Est etiam sanus, sicut dicit Isaac, in Dietis, quod
            uterque ad sanitatem facit. Ulterius est cibus communis et usitatus, maxime inter gentes
            rationabiliter viventes. Unde Damascenus : Consuetudo est hominibus panem comedere et
            bibere vinum ; ideo coniugavit eis Dominus Divinitatem et fecit ea corpus et sanguinem
            suum, ut per haec quae sunt. secundum naturam consueta, in quibus vita conservatur, ad
            ea quae sunt supra naturam anima transferatur.</p>
        </div>
        <div xml:id="bb-d4e12501-Dd1e173">
          <head xml:id="bb-d4e12501-Hd1e175">Ad rationes</head>
          <p xml:id="bb-d4e12501-d1e178">Ex his patent obiecta. Quod enim obicit, quod sacramenta in Nova Lege sunt evidentiora,
            dicendum quod evidentius factum est ratione verbi additi : Hoc est corpus meum ; sed non
            oportuit a parte elementi, quia sufficiebat illa evidentia.</p>
          <p xml:id="bb-d4e12501-d1e181">2-3. Ad illud quod obicitur de signis legis scriptae, dicendum quod evidentiora signa.
            erant passionis, quia, sicut supra dictum est, ad illam significandam principaliter
            ordinabantur, sed non evidentiora quantum ad expressionem gratiae sacramentalis ; et hoc
            principaliter significatur in sacramentis Novae Legis. Et per hoc patet de carne, quia
            non significatur caro ut caro, sed ut reficiens.</p>
          <p xml:id="bb-d4e12501-d1e184">Ad illud quod obicitur, quod sunt ab artificio, dicendum quod habilitas est a natura,
            sed perfectio ab opere humano ; sic et Christus a sua origine habuit cibandi
            habilitatem, sed actu est cibus effectus decoctione in igne passionis et compressione in
            torculari crucis ; sic est in ipso igno, scilicet pane et vino.</p>
          <p xml:id="bb-d4e12501-d1e187">Et per hoc patet sequens quod obicit, quod non significat passionem ; dicendum enim
            quod falsum est, immo significat per decoctionem vel etiam compressionem. Posset tamen
            dici quod non exprimitur Christus ut passus principaliter, sed ut cibus.</p>
          <p xml:id="bb-d4e12501-d1e191">Ad illud quod obicitur, quod est cibus parvulorum, dicendum quod est cibus parvulorum
            et humilium, eorum tamen qui aliquo modo creverunt, non accedentium ad fidem. Unde <name ref="#Augustine">Augustinus</name> : Cibus sum grandium, cresce, et manducabis me etc.
            Et ideo in pane, non in lacte, fuit institutum.</p>
          <p xml:id="bb-d4e12501-d1e197">Ad illud quod obicitur de vino, quod non sanet, dicendum quod vinum datur iam
            convalescentibus et non actu infirmantibus ; in quo significatur quod istud Sacramentum
            dari debet iam confidentibus per bonam conscientiam, non iacentibus in lecto
            peccati.</p>
          <p xml:id="bb-d4e12501-d1e200">Ad illud quod obicitur, quod auget luxuriam, dicendum est quod hoc facit quando sumitur
            ad ebrietatem, non quando sumitur ad refectionem et iucunditatem, servata
            sobrietate.</p>
        </div>
      </div>
    </body>
  </text>
</TEI>