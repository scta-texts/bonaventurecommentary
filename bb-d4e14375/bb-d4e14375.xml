<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e14375">
        <head xml:id="bb-d4e14375-Hd1e108">Quaestio 2</head>
        <head xml:id="bb-d4e14375-Hd1e111" type="question-title">Utrum hoc sacramentum habeat efficaciam in aliquo
          peccatore.</head>
        <p xml:id="bb-d4e14375-d1e114">Secundo quaeritur, utrum habeat efficaciam in aliquo peccatore, videlicet qui est in
          mortali peccato.</p>
        <div xml:id="bb-d4e14375-Dd1e117" type="rationes-principales">
          <head xml:id="bb-d4e14375-Hd1e119">Rationes principales</head>
          <p xml:id="bb-d4e14375-d1e122">Et quod sic, videtur : Per illam Collectam : <quote xml:id="bb-d4e14375-Qd1e124">Sit ablutio scelerum, sit fortitudo
              fragilium</quote> ; sed scelera non dicuntur nisi magna peccata : ergo etc.</p>
          <p xml:id="bb-d4e14375-d1e128">Item, Damascenus : <quote xml:id="bb-d4e14375-Qd1e130" source="http://scta.info/resource/jddfo-l4c13">Corpus Christi
              omnis laesionis est unctio, omnis sordis purgatio</quote>. Ergo sordis mortalis.</p>
          <p xml:id="bb-d4e14375-d1e134">Item, <ref xml:id="bb-d4e14375-Rd1e136" target="http://scta.info/resource/gd-p3d2-d1e202">Iulius Papa, De
              consecratione, distinctione II</ref> :
              <quote xml:id="bb-d4e14375-Qd1e139"><!-- quote should point to source of Iulius -->Omne crimen atque peccatum
              oblatis Deo sacrificiis deletur</quote> ; sed crimen pro maioribus peccatis accipitur
            : ergo etc.</p>
          <p xml:id="bb-d4e14375-d1e144">Item, ratione videtur , quia illud sacramentum est expressivum signum passionis. Ergo,
            cum efficacia sequatur significantiam, et omnia Sacramenta efficaciam habeant a
            passione, hoc habebit potissimam : ergo, si Baptismus et Poenitentia habent efficaciam
            in peccatore, videtur similiter quod et illud.</p>
          <p xml:id="bb-d4e14375-d1e148">Item, in sacramento isto realiter continetur auctor et mediator et fons gratiae ; quod
            in nullo alio. Ergo videtur, quodsi aliquod sacramentum potest fugare culpam, quod hoc
            multo magis ; sed aliquod potest, ut Baptismus : ergo etc.</p>
          <p xml:id="bb-d4e14375-d1e151">Item, esto quod aliquis peccator attritus accedat ad hoc sacramentum, non tamen
            sufficienter ; si talis accederet ad Baptismum et Poenitentiam, iustificaretur, quia non
            habet obicem : ergo pari ratione, cum non habeat obicem , iustificatur in hoc
            sacramento.</p>
          <p xml:id="bb-d4e14375-d1e154">Item, accedens fictus ad Baptismum, fictione recedente, habet efficaciam : ergo
            similiter videtur quod istud sacramentum, et ita est utile peccatori.</p>
          <p xml:id="bb-d4e14375-d1e157">Contra : <name ref="#Augustine">Augustinus</name>, Ad Renatum : <quote xml:id="bb-d4e14375-Qd1e162">Quis offerat
              corpus Christi nisi pro his qui sunt de corpore Christi</quote>; Sed nullus peccator
            est talis : ergo pro eo non debet offerri.</p>
          <p xml:id="bb-d4e14375-d1e166">Item, <name ref="#Ambrose">Ambrosius</name> : <quote xml:id="bb-d4e14375-Qd1e171">Spiritualiter manducat qui
              innocentiam ad altare portat</quote> ; sed nullus existens in mortali portat
            innocentiam : ergo etc.</p>
          <p xml:id="bb-d4e14375-d1e175">Item, ratione videtur, quia accedens ad. hoc sacramentum aut accedit digne aut non. Si
            digne accedit, ergo dignus est, et ita non habet culpam ; si non digne, ergo non
            reportat efficaciam : ergo non habet efficaciam in peccatore.</p>
          <p xml:id="bb-d4e14375-d1e179">Item, hoc sacramentum habet efficaciam mediante manducatione spirituali ; sed
            manducatio spiritualis fit mediante caritate : ergo praesupponit caritatem : ergo qui
            accedit sine caritate non reportat efficaciam.</p>
        </div>
        <div xml:id="bb-d4e14375-Dd1e183">
          <head xml:id="bb-d4e14375-Hd1e185">Conclusio</head>
          <head xml:id="bb-d4e14375-Hd1e188" type="question-title">Licet Deus in hoc Sacramento facere possit et aliquando faciat
            remissionem omnis culpae; tamne de communi lege illud non habet effectum nisi in
            iustis</head>
          <p xml:id="bb-d4e14375-d1e191">Respondeo : Non limitamus largitatem Dei quin in hoc Sacramento possit et aliquando
            faciat remissionem omnis culpae ; sed secundum forum commune et generalem rationem
            institutionis sacramenti dicendum quod istud sacramentum datum est in cibum illis qui
            sunt de corpore Christi ; et omnes tales habent caritatem : ideo effectum habet in solis
            iustis. Effectus autem in iustis est liberando a culpa veniali et praeservando a
            mortali, ut patebit.</p>
        </div>
        <div xml:id="bb-d4e14375-Dd1e196">
          <head xml:id="bb-d4e14375-Hd1e198">Ad rationes</head>
          <p xml:id="bb-d4e14375-d1e201">1-3. Ex hoc patet responsio ad tria prima : quia illud intelligitur per praeservationem
            vel quantum ad aliquas reliquias.</p>
          <p xml:id="bb-d4e14375-d1e204">4-6. Ad tria sequentia dicendum quod sacramentum tantam habet efficaciam quantam
            congruit habere his quibus datur ; et hoc solis iustis datur : ideo non valet de
            Baptismo, et Poenitentia. Si ergo obicias, quod nobile est illud sacramentum inter
            cetera ; dicendum quod nobile est ratione contenti, non ratione effectus prae ceteris
            aliis.</p>
          <p xml:id="bb-d4e14375-d1e207">Sed tunc obicitur, quia adhuc non videtur solvi : cum enim Christus sit hic praesens,
            videtur quod abundantius congrueret hic gratiam eius communicari. Nam in adventu Christi
            abundanter gratia collata est. Et ad hoc dicendum quod hoc spectat ad nobilitatem
            sacramenti quod non deletur ibi culpa mortalis ; tam enim est nobile sacramentum et tam
            nobilis panis quod non debet dari nisi filiis et iam iustificatis ; et qui tales sunt
            non habent culpam mortalem. Ideo de speciali dignitate huius Sacramenti est, quod non
            ordinatur contra mortalem culpam. Et sic patet responsio ad illa tria.</p>
          <p xml:id="bb-d4e14375-d1e210">Ad illud quod obicitur de recessu fictionis, dicendum quod non est simile, quia in
            Baptismo manet character, ex quo est susceptibilis gratiae ; non sic in proposito.</p>
        </div>
      </div>
    </body>
  </text>
</TEI>