<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e18186">
        <head xml:id="bb-d4e18186-Hd1e108">Quaestio 1</head>
        <head xml:id="bb-d4e18186-Hd1e111" type="question-title">Quid sit satisfactio.</head>
        <p xml:id="bb-d4e18186-d1e114">Circa primum sic proceditur. Augustinus definit, et habetur in littera :
            <quote xml:id="bb-d4e18186-Qd1e116">Satisfacere est peccatorum causas excidere et earum suggestionibus aditum non
            indulgere</quote>.</p>
        <div xml:id="bb-d4e18186-Dd1e120" type="rationes-principales">
          <head xml:id="bb-d4e18186-Hd1e122">Rationes principales</head>
          <p xml:id="bb-d4e18186-d1e125">Videtur primo ista definitio sive notificatio superflua, quia idem est prorsus
            peccatorum causas excidere et non consentire suggestionibus.</p>
          <p xml:id="bb-d4e18186-d1e128">Item, videtur diminuta, quia hoc totum vere dicitur de eo qui a peccato cessat : ergo
            secundum hoc cessare a peccato habet completam rationem satisfactionis : ergo non
            oportet amplius facere.</p>
          <p xml:id="bb-d4e18186-d1e131">Item, videtur falsa, cum dicit : <quote xml:id="bb-d4e18186-Qd1e133">peccatorum causas excidere</quote>, quia hoc
            est solius Dei ; ipse enim est qui delet peccata.</p>
          <p xml:id="bb-d4e18186-d1e137">Item, videtur falsi implicativa, cum dicit : peccatorum causas ; <quote xml:id="bb-d4e18186-Qd1e139">peccatum enim
              nihil est</quote> : ergo non habet causas, quia <quote xml:id="bb-d4e18186-Qd1e142">causa est cuius esse sequitur
              aliud</quote>. Si dicas quod non habet causam efficientem, sed deficientem, sed tunc,
            cum talis non sit nisi nostra voluntas, videtur quod oportet excidere voluntatem ; sed
            non voluntatem-potentiam, quia hoc est impossibile ; non voluntatem-affectionem, quia
            hoc est per Dei gratiam ; non voluntatem-actum, quia illa est ipsum peccatum. Si dicas
            quod <mentioned> causas </mentioned> idem est quod occasiones, contra : non est in
            nostra potestate vitare occasiones ; et iterum, esto quod eas non vitet, dum tamen non
            peccet, satisfacit.</p>
          <p xml:id="bb-d4e18186-d1e150">Item, <name ref="#Anselm">Anselmus</name> definit : <quote xml:id="bb-d4e18186-Qd1e155">Satisfacere est honorem
              debitum Deo impendere</quote>.</p>
          <p xml:id="bb-d4e18186-d1e159">Quaeritur ergo, quomodo differant hae definitiones.</p>
        </div>
        <div xml:id="bb-d4e18186-Dd1e163">
          <head xml:id="bb-d4e18186-Hd1e165">Conclusio</head>
          <head xml:id="bb-d4e18186-Hd1e168" type="question-title">Augustini definitio explicatur eo sensu, quod tangat emedam
            praesentem pro culpa praeterita et propositum vitandi futuram</head>
          <p xml:id="bb-d4e18186-d1e171">Respondeo : Ad praedictorum evidentiam notandum quod haec notificatio tripliciter
            exponitur : uno modo, ut sequens pars sit expositio praecedentis, ut sit sensus :
            satisfacere est peccatorum causas excidere, id est motiva et occasiones ; et hoc quidem
            est earum suggestionibus aditum non indulgere ; tunc enim exciduntur quando nullo modo
            admittuntur. Aliter exponitur, quod motiva ad peccatum sunt duplicia : quaedam infra
            nos, et illa sunt excidenda, sicut pronitas ad malum et difficultas ad bonum vel etiam
            radices peccatorum ; quaedam extra, et illa non sunt introducenda ; et quantum ad haec
            duo genera duas ponit differentias.</p>
          <p xml:id="bb-d4e18186-d1e174">Sed tamen primae expositioni repugnat nugatio, secundae repugnat relatio eius quod est
            earum. Et ideo tertio modo dicitur quod ad satisfactionem completam duo requiruntur,
            scilicet emenda praesens pro culpa praeterita et propositum firmum in vitando futuram ;
            et ista duo tangit in hac notificatione. Quantum ad emendam pro culpa perpetrata dicit :
            peccatorum causas excidere. Non enim potest pro culpa melius emenda fieri quam ea a se
            cum dolore et poena praecidendo removere, quae cum amore sequendo peccavit. Quantum ad
            firmum propositum de futuro dicit : et suggestionibus aditum non indulgere.</p>
        </div>
        <div xml:id="bb-d4e18186-Dd1e179">
          <head xml:id="bb-d4e18186-Hd1e181">Ad rationes</head>
          <p xml:id="bb-d4e18186-d1e184">Et per hoc patet responsio ad obiectum primo, quia non est nugatio ; et ulterius, quae
            sit differentia definitionum; quia haec definitio tangit recessum a malo, illa <name ref="#Anselm">Anselmi</name> accessum ad boimm.</p>
          <p xml:id="bb-d4e18186-d1e190">Ad illud quod obicitur secundo, quod hoc totum convenit a peccato cessare, dicendum
            quod peccatorum causas excidere dupliciter est : uno modo per declinationem solam, alio
            modo per pugnam et violentiam. Primo modo opponit, secundo modo accipit hic excidere
            causas peccatorum per poenalitates assumptas illis contrarias, per quas violenter illae
            exciduntur.</p>
          <p xml:id="bb-d4e18186-d1e193">Ad illud quod obicitur, quod Deus solus excidit, dicendum quod est excisio quaedam per
            cautelam et praeventionem et est excisio per ablationem causae in effectu. Prima potest
            fieri ab homine, secunda non nisi a Deo.</p>
          <p xml:id="bb-d4e18186-d1e196">Ad illud quod obicitur, quod peccatum non habet causam etc., dicendum quod causas hic
            vocat occasiones. Occasiones autem duplices sunt : quaedam proximae, ut coena splendida
            est occasio edacitatis ; quaedam remotae, ut invitatio ad bonam coenam. Et qui bene vult
            satisfacere necesse habet occasiones propinquas excidere ; et tales sunt in nostra
            potestate, remotae autem non.</p>
        </div>
      </div>
    </body>
  </text>
</TEI>