<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 34, P. 2, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 34, P. 2, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e32626">
        <head xml:id="bb-d1e32626-Hd1e119">III, D. 34, P. 2, Dubia</head>
        <div xml:id="bb-d1e32631">
          <head xml:id="bb-d1e32626-Hd1e124">Dub. I.</head>
          <p xml:id="bb-d1e32626-d1e127">In parte ista sunt quaestiones circa litteram. Et primo quaeritur super hoc quod dicit in
      principio : Et quia de timore tractandi occurrit nobis locus, sciendum est, quatuor esse
      timores. Videtur quod inordinate procedat in tractando, quoniam via definitiva praecedit
      divisivam : ergo prius. est timorem definire quam dividere. Si tu dicas quod non est unam
      communem definitionem ipsius timoris assignare, in contrarium huius opponitur, quia, cum
      timor habeat ortum ex amore, et unam sit assignare definitionem amoris, sicut Dionysius
      definit amorem per vim unitivam, videtur quod similiter sit ex parte timoris. Sed in
      contrarium huius opponitur, quia, quando aliquid in una sui acceptione est passio ; in
      altera vero est habitus, aequivoce dicitur ; sed timor, qui est donum, est habitus ; timor
      vero naturalis est passio : ergo de timore non potest assignari una communis ratio. Item,
      <name ref="#Augustine">Augustinus</name> et <name ref="#JohnDamascenus">Damascenus</name> timorem definiunt. <name ref="#Augustine">Augustinus</name>, super 10, 8 Ioannis sic : Timor est
      fuga animi, ne amittat quod habet ; <name ref="#JohnDamascenus">Damascenus</name> sic : Timor est exspectatio futuri mali. Sed
      neutrum convenit timori in statu patriae, sicut patet : ergo non videtur quod sit generalem
      rationem ipsius timoris invenir.</p>
          <p xml:id="bb-d1e32626-d1e142">Iuxta hoc quaeritur de istis duabus definitionibus praetactis, quoniam videntur sibi
      contrariari. Si enim fuga et expectatio opponuntur, et timor est fuga, secundum <name ref="#Augustine">Augustinum</name>,
      non ergo est exspectatio, ut dicit <name ref="#JohnDamascenus">Damascenus</name>.</p>
          <p xml:id="bb-d1e32626-d1e151">Ulterius quaeritur iuxta hoc, utrum timor secundum generalem sui acceptionem habeat unum
      obiectum commune. Quod sic, videtur, quia naturalis timor conformis est gratuito et
      gratuitus glorioso ; alioquin nec timor naturalis perficeretur a gratuito nec gratuitus a
      glorioso ; hoc autem esse non posset, nisi haberent unum obiectum commune : ergo etc. Item,
      tantae generalitatis est amor, quantae generalitatis est timor ; sed omnis amor est
      respectti obiecti sub una ratione, videlicet sub ratione boni : ergo videtur similiter de
      timore. Sed contra est quod timor viae est respectu mali, timor autem patriae non potest
      esse respectu mali, cum ibi nullum sit malum : ergo non videtur quod timoris viae et timoris
      patriae possit esse unum obiectum commune, ac per hoc nec ima communis ratio assignari.
      Item, timor viae est respectu : futuri, timor autem patriae respectu futuri non potest esse
      : ergo non possunt communicare in ratione unius obiecti.</p>
          <p xml:id="bb-d1e32626-d1e154">Respondeo : Dicendum quod timor, cum multas habeat differentias, de illis nec dicitur
      omnino univoce nec aequivoce, sed secundum quamdam analogiam. Ubi autem est analogia, ibi
      est comparatio ad aliquid unum secundum prius et posterius, maxime ubi est dicere proptie
      analogia ; et ideo timor secundum omnes suas differentias habet aliquod obiectum unum sive
      unam rationem obiecti, circa quod consistit eius actus secundum prius et posterius. Obiectum
      autem timoris sub ratione sua generali est arduum ; actus vero communis est resilitio ab
      illo arduo ; et hoc est in omni timore reperire. Unde una communis ratio potest de omni
      timore assignari, ut dicatur quod timor est resilitio ab aliquo arduo sive excellente, sive
      illud arduum sit in genere boni sive sit in genere malt Sed cum est in genere boni, est
      resilitio cum reverentia ; cum vero est in genere mali, est resilitio cum fuga.</p>
          <p xml:id="bb-d1e32626-d1e158">Sed quia iuxta analogiam frequenter latet aequivocatio quaedam, secundum <name ref="#Aristotle">Philosophum</name>,
      propter tollendam ambiguitatem <name ref="#Lombard">Magister</name> primo maluit dividere quam definire, quia in
      multiplicibus primo est dividendum et postea definiendum. Et hinc est quod <name ref="#Augustine">Augustinus</name> et
      <name ref="#JohnDamascenus">Damascenus</name> timorem definiunt non quidem in sua generalitate, sed respectu mali. Et quia
      timor respectu mali duplicem actum habet, unum antecedentem, qui est aestimatio sive
      suspicio, qua quis credit malum sibi superventurum ; alium consequentem, qui est fuga illius
      mali aestimati : hinc est quod unus illorum definit per exspectationem, alter vero per
      fugam, ita quod nulla est ibi controversia. Accipitur enim ibi exspectatio large pro
      quacumque aestimatione sive credulitate de adventu mali. Et per hoc patet responsio ad
      primum quod quaerebatur de timoris notificatione.</p>
          <p xml:id="bb-d1e32626-d1e173">Ad illud vero quod quaerebatur ulterius de timoris obiecto, dicendum quod obiectum eius est
      arduum sub ratione ardui et excellentis et quodam modo superexcellentis. Unde quod obicit de
      malo et de futuro non valet, quia illa ratio non respicit timorem nisi quantum ad statum
      viae, nec adhuc generaliter ; in statu enim viae est timor reverentiae, sicut ex
      praecedentibus habitum est.</p>
        </div>
        <div xml:id="bb-d1e32686">
          <head xml:id="bb-d1e32626-Hd1e179">Dub. II.</head>
          <p xml:id="bb-d1e32626-d1e182">Item quaeritur de hoc quod dicit : Sciendum est, quatuor timores esse, scilicet mundanum et
      humanum etc. Et obicitur contra hoc primo, quia videtur <name ref="#Lombard">Magister</name> esse insufficiens ; omittit
      enim timorem naturalem. Item, obicitur, quia videtur sibi contradicere : primo enim dicit
      quatuor esse timores et postmodum subiungit quinque. Quodsi tu dicas quod ipse enumerat pro
      uno mundanum et humanum, contra : timor mundanus surgit ex concupiscentia oculorum, timor
      humanus ex concupiscentia carnis ; sed istae concupiscentiae sunt diversae : ergo et illi
      timores.</p>
          <p xml:id="bb-d1e32626-d1e188">Iuxta hoc quaeritur, cum sex differentiae assignantur, videlicet naturalis, mundanus et
      humanus, servilis, initialis et filialis, penes quid sumantur et quomodo distinguantur.</p>
          <p xml:id="bb-d1e32626-d1e191">Respondeo : Dicendum quod sex differentiae timoris habent distingui secundum differentiam
      suarum originum. Timor enim aut est ex natura aut ex libidine sive concupiscentia aut ex
      gratia. Si est ex natura, tunc est timor naturalis. Si est ex concupiscentia, hoc dupliciter
      : aut est ex nimio amore sui aut ex nimio amore suorum. Si ex nimio amore sui, sic est
      humanus ; ex nimio amore suorum, sic est mundanus. Si autem ex gratia, aut ex gratia gratis
      data, et sic est servilis ; aut ex gratia gratum faciente, sed inchoata, et sic est
      initialis ; aut est ex gratia perfecta, et sic est filialis. Et sic patet quod sex sunt
      differentiae timoris secundum suam generalem divisionem ex parte. suae originis.</p>
          <p xml:id="bb-d1e32626-d1e194">Ad illud ergo quod obicitur, quod <name ref="#Lombard">Magister</name> est insufficiens, quia non ponit nisi quatuor,
      dicendum quod <name ref="#Lombard">Magister</name>, cum intendat hic agere de timore-dono, non dividit timorem nisi
      eatenus quatenus ad propositum suum spectat. Timor autem donum quadrupliciter habet
      considerari : aut per comparationem ad suum oppositum quod expellit ; et hic est timor
      malus, qui opponitur dono Spiritus Sancti, ut mundanus et humanus, quos <name ref="#Lombard">Magister</name> non
      dividit, licet sint timores diversi, quia sub una ratione eos considerat, videlicet in
      quantum oppositionem habent ad demum timoris. Aut per comparationem ad obiectum minus
      principale, et hoc quidem est malum poenae ; et sic est timor servilis. Aut per
      comparationem ad obiectum magis principale, quod quidem est malum culpae sive offensae ; et
      sic est timor initialis. Aut per comparationem ad obiectum maxime principale, quod quidem
      est excellentia Maiestatis divinae ; et quantum ad hoc est timor filialis. Et sic patet quod
      secundum quadruplicem comparationem ipsius timoris-doni assignantur quatuor timoris
      differentiae ; et <name ref="#Lombard">Magister</name> sufficienter dividit timorem quantum spectat ad propositum.</p>
          <p xml:id="bb-d1e32626-d1e210">Aliter potest dici quod timor sub ratione doni potest secundum aliam considerationem
      quadrupliciter dividi, quia timor aut est simpliciter oppositum dono, et sic est una
      differentia, videlicet mundanus et humanus ; aut est donum, tamen cum opposito doni, et sic
      est timor servilis ; aut est donum non cum opposito, tamen cum quadam approximatione ad
      oppositum, et sic est timor initialis ; aut est perfectum donum, et sic est timor filialis.
      Et sic patet sufficientia horum membrorum et dissolutio obiectorum.</p>
        </div>
        <div xml:id="bb-d1e32723">
          <head xml:id="bb-d1e32626-Hd1e216">Dub. III.</head>
          <p xml:id="bb-d1e32626-d1e219">Item quaeritur de hoc quod dicit : Attende quod hic quatuor distinguuntur timores, cum
      supra Beda dixerit, duos esse ; ex hoc enim videtur, quod vel <name ref="#Lombard">Magister</name> sit superfluus vel
      Beda diminutus. Item, iuxta hoc quaeritur de divisione quam ponit <name ref="#JohnDamascenus">Damascenus</name>, ubi dividit
      timorem in sex differentias, quarum nullam ponit nec <name ref="#Lombard">Magister</name> nec Beda. Dicit enim quod sex
      sunt genera timorum, videlicet segnities, erubescentia, verecundia, admiratio, stupor et
      agonia. Videtur enim secundum hoc quod aut ipse <name ref="#JohnDamascenus">Damascenus</name> aut <name ref="#Lombard">Magister</name> in dividendo non
      recte procedit. Iuxta hoc etiam quaeritur de sufficientia membrorum quae ponit
      <name ref="#JohnDamascenus">Damascenus</name>.</p>
          <p xml:id="bb-d1e32626-d1e241">Respondeo : Dicendum quod est loqui de timore secundum quod est donum Praecise aut secundum
      quod est donum et oppositum dono aut secundum quod comprehendit donum et oppositum dono et
      passionem naturae aut specialiter de ipso secundum quod timor est passio. Si secundum quod
      est donum, sic dividitur in duo membra, et sic accipit Beda, dividens timorem in servilem et
      castum, quia potest esse donum gratuitum aut gratis datum. Si secundum quod comprehendit
      donum et oppositum dono, sic est divisio <name ref="#Lombard">Magistri</name> in quatuor membra, secundum quod dictum
      fuit supra ; et quia <name ref="#Lombard">Magister</name> largius accipit, ideo plura membra ponit. Si autem accipitur
      prout comprehendit donum et oppositum dono et etiam passionem naturae, sic dividitur in sex
      membra prius posita. Si vero prout accipitur specialiter pro passione naturae, sic est
      divisio <name ref="#JohnDamascenus">Damasceni</name>, quae est quasi subdivisio respectu praecedentis.</p>
          <p xml:id="bb-d1e32626-d1e253">Sufficientia autem et numerus horum membrorum sic patet, quia timor-passio aut est respectu
      mali aut respectu ardui. Si respectu mali, hoc est dupliciter : aut respectu mali poenae aut
      respectu mali culpae. Si respedu mali poenae, hoc est duplicjter, quia aut respectu mali
      poenae in se aut respectu mali poenae in ordine ad culpam. Si respectu mali poenae in se,
      hoc est dupliciter : aut prout timetur difficultas in opere superexcedens vires nostras ; et
      sic est segnities, de qua dicit ipse <name ref="#JohnDamascenus">Damascenus</name>, quod segnities est timor futurae
      operationis ; aut prout tinetur malum poenae, nec tamen est a nobis, sed potius a fortuna et
      per accidens ; et sic est ipsa agonia, de qua dicit ipse <name ref="#JohnDamascenus">Damascenus</name> quod <quote xml:id="bb-d1e32626-Qd1e261">agonia timor
       est per casum sive infortunium</quote>. Si autem est timor respectu mali poenae in
      comparatione ad culpam, hoc potest esse dupliciter : aut respectu culpae quae iam est, et
      sic est verecundia, de qua dicit <name ref="#JohnDamascenus">Damascenus</name> quod <quote xml:id="bb-d1e32626-Qd1e267">verecundia est timor in turpi
       actu</quote> ; aut respectu culpae quae iam non est, sed potest esse, et sic est
      erubescentia, de qua dicit <name ref="#JohnDamascenus">Damascenus</name> quod erubescentia est timor in exspectatione convitii.
      Si autem est respectu ardui sive magni, aut est magnum, in quod non possumus cognoscendo et
      operando propter defectum. cognitionis ; tunc est admiratio, de qua dicit <name ref="#JohnDamascenus">Damascenus</name> quod
       <quote xml:id="bb-d1e32626-Qd1e277">admiratio est timor in magna imaginatione phantasiae</quote> ; aut est arduum, ad
      quod inassueti sumus, et sic est stupor, de quo dicit quod <quote xml:id="bb-d1e32626-Qd1e280">stupor est timor ex
       inassueta imaginatione</quote> .</p>
          <p xml:id="bb-d1e32626-d1e284">Vel aliter : timore-passione aut timetur quod est vere timendum aut timetur quod de se
      timendum non est, sed propter defectum a parte timentis. Si timetur quod est timendum de se,
      hoc potest esse tripliciter, quoniam aut est praesens, et sic est verecundia ; aut futurum
      certum, et sic est erubescentia ; aut futurum dubium, et sic est agonia. Si autem timetur
      aliquid propter defectum a parte timentis, hoc potest esse tripliciter : aut propter
      defectum virtutis, et sic est segnities ; aut propter defectum cognitionis, et sic est
      admiratio ; aut propter defectum consuetudinis, et sic est stupor. Et sic patet praedictorum
      numerus et sufficientia ; et per hoc etiam patet responsio ad obiecta.</p>
        </div>
        <div xml:id="bb-d1e32797">
          <head xml:id="bb-d1e32626-Hd1e290">Dub. IV.</head>
          <p xml:id="bb-d1e32626-d1e293">Item quaeritur de hoc quod Beda vocat amicabilem timorem castum. Videtur enim quod alius
      sit timor castus et alius timor amicabilis et alius timor filialis. Aliud enim timet sponsa
      et aliud amicus et aliud filius ; Filius enim timet patris indignationem, amicus voluntatum
      dissensionem, sponsa complexuum separationem. Ergo videtur quod illi sunt diversi timores.
      Iuxta hoc quaeritur : propter quid timor perfectus sortitur illa tria vocabula et quare
      magis vocatur amicabilis quam socialis ?</p>
          <p xml:id="bb-d1e32626-d1e296">Respondeo : Dicendum quod, licet isti timores in his sensibilibus habeant differentiam,
      tamen respectu Dei unus et idem timor censetur hoc triplici nomirie. Sicut enim una est
      gratia quae facit esse filium Dei per adoptionem, facit etiam amicum et desponsat animam in
      coniugium, sic etiam in proposito est intelligendum, quoniam unus et idem timor est quo quis
      timet amittere Deum sive separari a Deo sub hac triplici ratione. Et ex hoc patet quare iste
      timor hoc triplici nomine nominetur ; patet etiam responsio ad obiecta.</p>
        </div>
        <div xml:id="bb-d1e32810">
          <head xml:id="bb-d1e32626-Hd1e303">Dub. V.</head>
          <p xml:id="bb-d1e32626-d1e306">Item quaeritur de hoc quod dicit quod uterque timor, scilicet initialis et servilis,
      dicitur initium sapientiae. Si enim timor initialis dicitur, quia in eo inchoatur sapientia
      et gratia ; timor autem servilis est huiusmodi : videtur ergo quod timor servilis sit
      initialis ; quod falsum est. Iuxta hoc quaeritur : propter quid timor in Sacra Scriptura
      potius dicitur initium sapientiae quam aliud donum ; et quare magis dicitur initium
      sapientiae quam alicuius alterius doni aut virtutis aut gratiae ?</p>
          <p xml:id="bb-d1e32626-d1e309">Respondeo : Dicendum quod cum duplex sit initium, videlicet intra vel extra, initialis
      denominatur a principio intra, quod est naturae principium intrinsecum ; servilis autem
      habet rationem principii extra, et propterea nec est nec debet dici initialis.</p>
          <p xml:id="bb-d1e32626-d1e312">Ad illud quod quaeritur quare magis dicitur principium sapientiae quam aliud donum et quare
      magis sapientiae quam alterius doni, dicendum quod in proficiendo in bonum donum timoris est
      primum inter omnia dona et donum sapientiae est supremum. Quia ergo ratio initii et
      principii debet attribui primo, hinc est quod ratio initii debet attribui timori. Quia vero
      in summo est status, hinc est quod timor magis dicitur principium sapientiae quam alicuius
      alterius doni. Alia vero quae dicuntur in littera sunt satis plana.</p>
          <p xml:id="bb-d1e32626-d1e315">Ex his autem quae in littera dicta sunt possent formari sex problemata de timore, ut primum
      sit de timoris definitione ; secundum de obiecto ; tertium de divisione <name ref="#Lombard">Magistri</name> ; quartum
      de divisione <name ref="#JohnDamascenus">Damasceni</name> ; quintum de doni gratuiti nominatione ; sextum et ultimum de eius
      comparatione ad donum sapientiae.</p>
        </div>
      </div>
    </body>
  </text>
</TEI>