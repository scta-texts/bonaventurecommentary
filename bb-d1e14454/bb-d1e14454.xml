<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 15, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 15, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e14454">
        <head xml:id="bb-d1e14454-Hd1e119">III, D. 15, A. 2, Q. 3</head>
        <head xml:id="bb-d1e14454-Hd1e122" type="question-title">Utrum in Christo fuerit passio vel affectio irae.</head>
        <p xml:id="bb-d1e14454-d1e125">Tertio quaeritur, utrum in Christo fuerit passio vel affectio irae.</p>
        <div xml:id="bb-d1e14465" type="rationes-principales">
          <head xml:id="bb-d1e14454-Hd1e130">Rationes Principales</head>
          <p xml:id="bb-d1e14454-d1e133">Et quod sic, videtur. In quocumque est ponere zelum vindictae, est ponere motum irae ; sed
      in Christo fuit zelus vindictae, sicut patet, quando eiecit ementes et vendentes de templo :
      ergo videtur quod habuit in se affectionem irae.</p>
          <p xml:id="bb-d1e14454-d1e136">Item, detestari malum non est aliud quam irasci malo ; sed in Christo fuit mali detestatio
      perfecta : ergo in Christo fuit passio quae est ira.</p>
          <p xml:id="bb-d1e14454-d1e139">Item, sicut rationalis ordinatur ad discutiendum, sic irascibilis ordinatur ad irascendum :
      ergo sicut in Christo ex parte rationalis fuit usus prudentiae, sic ex parte irascibilis
      fuit affectio irae.</p>
          <p xml:id="bb-d1e14454-d1e142">Item, plus competit ira statui viae quam statui patriae ; sed Dominus in die iudicii
      .irascetur malis, ut saepe in Scriptura dicitur : ergo multo fortius affectum irae habuit in
      statu viatois.</p>
          <p xml:id="bb-d1e14454-d1e146">Sed contra : Super illud Iob 5, 2 : <quote xml:id="bb-d1e14454-Qd1e148">Virum stultum interficit iracundia</quote>,
      Gregorius : <quote xml:id="bb-d1e14454-Qd1e151">Ira per vitium oculum mentis excaecat, ira per zelum turbat</quote>. Sed
      oculus mentis in Christo nec excaecari potuit nec turbari, cum in ipso esset in continuo usu
      contemplationis : ergo non videtur quod in eo aliqua affectio irae fuerit.</p>
          <p xml:id="bb-d1e14454-d1e155">Item, <name ref="#JohnDamascenus">Damascenus</name> definiens iram dicit quod <quote xml:id="bb-d1e14454-Qd1e160">ira est vindex laesae
       concupiscentiae</quote> ; et iterum, quod ira est desiderium repunitionis. Sed in Christo
      nec fuit laesio concupiscentiae nec amor vindictae : ergo nec in eo fuit passio irae.</p>
          <p xml:id="bb-d1e14454-d1e164">Item, Christus ita fuit perfecte mitis sicut et humilis ; sed in Christo ita. fuit perfecta
      humilitas quod nulla fuit superbia : ergo ita fuit perfecta mansuetudo quod nulla ira.</p>
          <p xml:id="bb-d1e14454-d1e167">Item, ira secundum naturam est accensio sanguinis circa cor, secundum quod vult <name ref="#Aristotle">Philosophus</name>
      et <name ref="#JohnDamascenus">Damascenus</name>, ex evaporatione fellis. Ergo, si hoc dicit passionem foedarit, quae habet
      secum inquietationem et perturbationem coniunctam, videtur quod talis passio in Christo non
      sit ponenda.</p>
        </div>
        <div xml:id="bb-d1e14514">
          <head xml:id="bb-d1e14454-Hd1e179">Conclusio</head>
          <head xml:id="bb-d1e14454-Hd1e182" type="question-title">In Christo fuit affectus irae, prout dicit affectum detestationis
      et commotionem partis sensualis, quae tamen subiecta est rationi.</head>
          <p xml:id="bb-d1e14454-d1e185">Respondeo : Dicendum quod ira uno modo dicit pure affectionem, et sic dicitur ira affectus
      detestationis alicuius mali vel apparentis mali. Alio modo ira dicit affectum cum poena, et
      sic ira habet perturbationem et inquietationem annexam. Hoc autem potest esse in triplici
      differentia : quia aut perturbatio illa solum tangit potentias inferiores et nullo modo
      tangit oculum mentis, aut tangit oculum mentis ad tempus turbando, sed non excaecando, aut
      oculum mentis attingit ipsum perturbando et obnubilando. Et secundum hoc motus irae in
      quadruplici differentia reperitur, secundum quod colligitur ex dictis Sanctorum ; uno modo
      pure dicit affectum detestationis ; et hoc modo potuisset esse in Adam in statu innocentiae.
      Alio modo dicit motum detestationis cum inquietatione et perturbatione partis sensualis sine
      aliqua perturbatione mentis, et hoc modo fuit in Christo affectio irae ; sicut enim dicit
      Evangelium : Infremendo conturbavit semetipsum. Tertio modo dicit affectum detestationis cum
      commotione et perturbatione, non solum partis sensualis, sed, etiam rationis ad tempus ; et
      hoc modo reperitur ira in viris iustis qui irascuntur ira per zelum, de quibus dicit
      Gregorius quod inde mens perturbata proficit ut clarescat ; sicut oculus per collyrium
      immissum ad tempus turbatur, ut postmodum clarior efficiatur. Quarto modo ira dicit affectum
      detestationis cum commotione sensualitatis et etiam mentis, ita quod commotio illa habet
      secum perturbationem mentis annexam vel ad illam est ordinata ; et sic est ira per vitium et
      reperitur in peccatoribus et prohibetur a Domino.</p>
          <p xml:id="bb-d1e14454-d1e188">Et per hanc distinctionem patet responsio ad quaestionem et ad rationes ad utramque partem.
      Quodam enim modo fuit in Christo passio irae sive affectio irae, videlicet prout dicit
      affectum detestationis et commotionem partis sensualis, quae tamen subiecta est rationi. Et
      sic procedunt rationes ad primam partem inductae probantes affectionem irae in Christo
      fuisse, ut aspicienti patet ; et ideo sunt concedendae. Quodam etiam modo non fuit,
      videlicet prout dicit perturbationem oculi mentalis et prout dicit affectum repunitionis, in
      quantum ille affectus est ex libidine vindictae, non ex zelo iustitiae ; sic enim est passio
      perturbans.</p>
        </div>
        <div xml:id="bb-d1e14530">
          <head xml:id="bb-d1e14454-Hd1e195">Ad Rationes</head>
          <p xml:id="bb-d1e14454-d1e198">Et hoc modo procedunt duae primae rationes ad secundam partem ; et propterea secundum illam
      viam verum concludunt et concedi possunt.</p>
          <p xml:id="bb-d1e14454-d1e201">Ad illud vero quod obicitur, quod in Christo nulla fuit superbia, ergo nulla debuit esse
      ira, quia fuit perfectus in mansuetudine sicut in humilitate, dicendum quod non est simile,
      quia superbia directe nominat vitium, et ideo semper oppositum habet cum humilitate et
      propterea non potest stare cum perfecta humilitate. Ira autem non semper nominat vitium,
      immo etiam nominat virtutem ; ideo non sic oppositionem habet cum mansuetudine. Et propter
      hoc non sequitur, quodsi fuit perfectae mansuetudinis, quod propter hoc non habuerit
      affectionem irae.</p>
          <p xml:id="bb-d1e14454-d1e204">Ad illud quod obicitur, quod ira est ex accensione sanguinis circa cor, dicendum quod illud
      verum est in nobis, in quibus caro repugnat spiritui et sensualitas rationi, qui non tantum
      habemus corruptionem poenalitatis, immo etiam foeditatis ; hoc autem non oportet esse in
      Christo. Si quis tamen diceret in Christo fuisse accensionem sanguinis, sed moderate, non
      videtur esse inconveniens.</p>
        </div>
      </div>
    </body>
  </text>
</TEI>