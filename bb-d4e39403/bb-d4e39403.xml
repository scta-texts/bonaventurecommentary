<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e39403">
        <head xml:id="bb-d4e39403-Hd1e108">Dubia</head>
        <div xml:id="bb-d4e39403-Dd1e111">
          <head xml:id="bb-d4e39403-Hd1e113">Dub. I</head>
          <p xml:id="bb-d4e39403-d1e116">In parte ista sunt dubitationes circa litteram. Et primo super hoc quod dicit : Nequit
            adultera uxor dimitti a viro ; quaeritur, utrum vir qui fornicatur in occulto, possit
            dimittere uxorem quae fornicatur in aperto. Et quod sic, videtur, quoniam vir potest
            agere contra uxorem, et illa non potest excipere contra virum, et si excipit, nihil
            valet, cum non possit probare. Iuxta hoc quaeritur, in quibus casibus competat uxori
            excipere contra virum petentem divortium.</p>
          <p xml:id="bb-d4e39403-d1e119">Respondeo : Dicendum quod talis vir fornicans non debet eam dimittere nec potest sine
            peccato in conspectu Dei, licet possit in conspectu Ecclesiae, pro eo quod uxori non
            defuit ius excipiendi, quamvis desit probatio. Argumentum est Causa XXXII, quaestione 6
            per totum. Si tamen vir egisset poenitentiam, et illa accusata nollet agere
            poenitentiam, sed perseveraret in adulterio, creditur tunc quod vir possit eam accusare
            et dimittere per sententiam ; si vero vir esset in crimine notorio sicut uxor, non
            posset. Unde septem sunt casus in quibus secundum iura adultera potest excipere contra
            virum. Primus est, si fornicari convincitur ; Causa XXXII, quaestione 6 per totum, et
            Extra, De divortiis. Secundus, si quis prostituit eam ; Extra, De eo qui cognovit
            consanguineam uxoris suae, Discretionem etc. Tertius, cum credebat maritum in bello
            defunctum et nupsit alii ; Causa XXXIV, quaestione 1 : Cum per bellicam. Quartus, si
            cognita fuit latenter ab aliquo quem credebat esse virum suum ; argumentum, Causa XXXIV,
            quaestione 1. Quintus, si fuerit vi oppressa ; Causa XXXII, quaestione 5, Proposito etc.
            ; hoc autem intelligendum est de vi absoluta, non de metu. Sextus, quando reconciliavit
            eam sibi post adulterium et petiit debitum ; Causa XXXII, quaestione 1. Septimus est
            rarus, si infidelis repudiat uxorem, et illa ducit virum alterum ; si veniat ad fidem,
            debet eam recipere, non obstante quod fuerit fornicata ; Extra, De divortiis, Gaudemus.
          </p>
        </div>
        <div xml:id="bb-d4e39403-Dd1e123">
          <head xml:id="bb-d4e39403-Hd1e125">Dub. II.</head>
          <p xml:id="bb-d4e39403-d1e128">Item super hoc quod dicit : Cum tanto gravius eos puniri oportuerit etc. ; quaeritur :
            quis gravius peccat, utrum mulier quae adulteratur quam vir vel e converso ? Et quod
            magis vir, videtur littera dicere. Item, sexus muliebris est infirmior et ad lapsum
            pronior per naturam : ergo magis excusatur in culpa. Sed contra hoc est, quia sexus
            muliebris naturaliter est verecundior et viro debet esse subiectior : ergo videtur quod
            gravius peccat, si adulteratur.</p>
          <p xml:id="bb-d4e39403-d1e131">Respondeo : Dicendum quod ista duo crimina se habent sicut excedentia et excessa. In
            hoc enim quod sexus virilis est stabilior per naturam et debet regere feminam, gravius
            peccat adulterando ; sed quia vir maiorem habet impulsionem ad luxuriam propter
            fortitudinem caloris et quia maiorem habet copiam, nec est ita sexus verecundus per
            naturam : hinc est quod mulier gravius peccat, et ideo maior ex peccato mulieris oritur
            infamia tam viro quam mulieri. Unde aliquo modo verum est hic quod dicit <name ref="#GregoryGreat">Gregorius</name> de carnalibus vitiis quod sunt minoris culpae,
            sed maioris infamiae. Fere enim in omnibus vitiis istud reperitur quod ad invicem
            comparata e habent ut excedentia et excessa. Verumtamen, si quaeratur, quod magis
            excedat, videtur quod fornicatio mulieris, quia magis laedit virum et minus habet
            impulsivum, licet sit minus fortis ad resistendum ; illud enim recompensatur per humanam
            verecundiam quae debet eam retrahere multum.</p>
        </div>
        <div xml:id="bb-d4e39403-Dd1e138">
          <head xml:id="bb-d4e39403-Hd1e140">Dub. III.</head>
          <p xml:id="bb-d4e39403-d1e143">Item quaeritur de hoc quod dicit Chrysostomus : Patronus enim est turpitudinis qui
            celat crimen uxoris. Videtur enim male dicere, quia Proverbiorum 11, 13 : Fidelis est
            qui celat crimen amici. Ergo bonum est crimen celare. Item, qui scienter infamat alterum
            aufert ei maximum bonum : ergo graviter peccat.</p>
          <p xml:id="bb-d4e39403-d1e146">Respondeo : Dicendum quod celare est dupliciter : aut cum scit, sed tamen est occultum
            aliis, et non detegit ; aut cum scit apertum et notum et dissimulando cooperit. Et
            primum est fidelitatis, secundum vero est praebere patrocinium sceleri. Vel aliter,
            celare hoc est dupliciter : aut in praeiudicium correptionis aut in supportationem
            peccatoris et infirmi ; et primum est malum, secundum vero est bonum. Vel aliter, celare
            crimen est dupliciter : aut personae quae potest prodesse aut personae quae potest
            obesse ; primum est malum, secundum licitum. Et sic patet illud.</p>
        </div>
        <div xml:id="bb-d4e39403-Dd1e150">
          <head xml:id="bb-d4e39403-Hd1e152">Dub. IV.</head>
          <p xml:id="bb-d4e39403-d1e155">Item super hoc quod dicit <name ref="#Augustine">Augustinus</name> : Quod tibi durum
            videtur, ut post adulterium tibi reconcilietur coniux etc. ; quaeritur, si sententia,
            divortii lata est per errorem, et post vir promotus est ad sacerdotium, si error
            Ecclesiae et deceptio pateat, utrum reddendus sit uxori, si ipsa non vult continere. Et
            quod sic, videtur, quia mulier habebat ius suum, et salvo iure mulieris non poterat
            continentiam vovere contra voluntatem uxoris.</p>
          <p xml:id="bb-d4e39403-d1e161">Respondeo : Dicendum quod inducenda est ad continentiam ; quodsi manifesta, deceptio in
            latione prioris sententiae appareat et ipsa non vult continere, debet vir suus sibi
            reddi. Verumtamen ille non poterit petere debitum, quoniam, quantum in se fuit,
            continentiam vovit ; et hoc dico nisi mulier fuerit fornicata.</p>
        </div>
        <div xml:id="bb-d4e39403-Dd1e166">
          <head xml:id="bb-d4e39403-Hd1e168">Dub. V.</head>
          <p xml:id="bb-d4e39403-d1e171">Item quaeritur de hoc quod dicit : Et insuper moechae iuramentum dedisse etc. Videtur
            enim velle quod fides superaddita. impediat suum iuramentum. Sed videtur, quod non, quia
            licitum est hanc ducere uxorem post mortem viri : ergo licitum est promittere : ergo
            propter illam promissionem non debet impediri sequens Matrimonium, sed confirmari : si
            ergo simplex adulterium non impedit, videtur quod nec impediat cum fidei datione.</p>
          <p xml:id="bb-d4e39403-d1e174">Respondeo : Dicendum quod talis fides non est fides, sed potius infidelitas, pro eo
            quod est contra bonum fidei quo uxor tenetur alligata viro ; et ideo, cum in fidei
            datione Matrimonia inchoentur, et talis fides Matrimonio repugnet, non initiat, immo
            simpliciter inhabiles reddit, quia nec initiari amplius inter tales personas potest nec
            consummari. Similiter, si alter in mortem viri machinetur propter contrahendum
            Matrimonium, potius se facit inhabilem, quam se reddat habilem. </p>
          <p xml:id="bb-d4e39403-d1e177">Quod ergo obicitur, quod est licitum, dicendum quod non est, tum quia fit ex mala
            causa, tum quia est occasio multorum malorum ; et ideo, si iurat, non obligatur ad
            iuramentum servandum, sed potius ad poenitentiam faciendam pro iuramento male et
            inordinate emisso. Et sic patet illud.</p>
        </div>
      </div>
    </body>
  </text>
</TEI>