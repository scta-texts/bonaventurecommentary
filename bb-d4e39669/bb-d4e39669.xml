<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e39669">
        <head xml:id="bb-d4e39669-Hd1e108">Quaestio 3</head>
        <head xml:id="bb-d4e39669-Hd1e111" type="question-title">Utrum conditio prolis sequatur patrem an matrem.</head>
        <p xml:id="bb-d4e39669-d1e114">Tertio quaeritur, cuius conditionem sequatur proles, utrum patris an matris.</p>
        <div xml:id="bb-d4e39669-Dd1e117" type="rationes-principales">
          <head xml:id="bb-d4e39669-Hd1e119">Rationes principales</head>
          <p xml:id="bb-d4e39669-d1e122">Et quod patris, videtur : Quoniam denominatio fieri debet a principaliori et digniori ;
            sed pater est nobilius et dignius principium quam mater et principalius : ergo, si magis
            debet principiatum regulari secundum regulas dignioris principii, videtur quod partus
            debeat sequi patrem.</p>
          <p xml:id="bb-d4e39669-d1e125">Item, in Sacra Scriptura, nunquam ponitur genealogia mulierum, sed potius virorum :
            ergo generatio principaliter spectat ad viros : ergo et germen generationis.</p>
          <p xml:id="bb-d4e39669-d1e128">Item, repromissio de semine benedicto, scilicet Christo, facta est viris principaliter,
            quamvis nasci deberet de muliere ; non enim facta est repromissio Sarae vel Bersabee,
            sed <name ref="#Abraham">Abraham</name> et David : ergo videtur quod proles magis sit
            ipsius viri quam mulieris : ergo etc. Item, unumquodque principiatum, quod producitur
            secundum unitionem, plus sequitur illud cui plus assimilatur ; sed filii plus
            assimilantur patri : ergo magis debent sequi patres.</p>
          <p xml:id="bb-d4e39669-d1e134">Contra : <ref xml:id="bb-d4e39669-Rd1e136" source="http://scta.info/resource/cice-l4t10-d1e119">De coniugio
              servorum, dicit decretalis
              <!-- bonaventure mistaken citation (actually in 4,t.10), DE NATIS EX LIBERO VENTRE. -->--&gt;</ref>
            : <quote xml:id="bb-d4e39669-Qd1e141">Indecens videtur, ut geniti ex libera filii ad serviendum retrahantur</quote>.
            Ergo qui nascuntur ex matre libera sunt liberi : ergo sequuntur matrem.</p>
          <p xml:id="bb-d4e39669-d1e146">Item, si quis seminat in terra aliena, fructus est domini terrae, non seminantis ; sed
            venter mulieris respectu seminis viri est sicut terra respectu sementis : ergo videtur
            quod sicut fructus sequitur terram, ita partus sequatur ventrem.</p>
          <p xml:id="bb-d4e39669-d1e149">Item, hoc videtur in animalibus, quoniam si animal masculini sexus impraegnat animal
            feminini sexus, ut equus equam, pullus sequitur equam, non equum : ergo pari ratione
            videtur in proposito.</p>
          <p xml:id="bb-d4e39669-d1e152">Item, hoc videtur per simile in artificialibus, quia, si quis aedificat in terra
            aliena, aedificium cedit solo, non solum aedificio : ergo, si quis generat in alieno
            ventre, proles sequitur ventrem.</p>
        </div>
        <div xml:id="bb-d4e39669-Dd1e156">
          <head xml:id="bb-d4e39669-Hd1e158">Conclusio</head>
          <head xml:id="bb-d4e39669-Hd1e161" type="question-title">Conditio prolis congrue sequitur matrem, licet in aliquibus
            regionibus alia sit consuetudo.</head>
          <p xml:id="bb-d4e39669-d1e164">Respondeo : Dicendum quod secundum leges civiles sive ius imperiale partus sequitur
            ventrem. Et ratio huius est valde conveniens, quoniam prolis duplex est principium,
            pater scilicet et mater. Pater est principium honorabilius, sed mater est principium
            substantialius ; et ideo in honoribus et municipiis filius sequitur patrem, quoniam illa
            acquiruritur paterna sollicitudine et in hereditate patrimoniali. Sed quoniam mater est
            principium substantialius, quantum ad id quod est, sequitur matrem ; et quoniam libertas
            et servitus respiciunt hominem secundum id quod est, non secundum id quod habet : hinc
            est quod secundum leges civiles rationabiliter valde institutum est ut partus sequatur
            ventrem ; et hinc est quod coniunctio ad prolem generandam Matrimonium appellatur. Et
            huic concordat ius canonicum, sicut patet in decretali prius posita ; concordat etiam
            ius divinum, scriptum in lege Moysaica, ubi dicitur Exodi 21, 4, quodsi dederit dominus
            uxorem alicui quem emerit, et ille postmodum egredietur liber, quod filii debent
            remanere domino qui dedit ei uxorem, licet ipse egrediatur liber ; concordat etiam
            multiplex ratio et similitudo naturalis. Et ideo, quia hoc dictat ius civile et ius
            canonicum approbat et divinum confirmai et naturale commendat, ideo recte dicendum quod
            partus debet sequi ventrem.</p>
          <p xml:id="bb-d4e39669-d1e167">Verumtamen aliquae partes, quae non sunt huiusmodi legibus subiectae, non servant hanc
            consuetudinem, immo partus sequitur conditionem. deterioris ; unde, si alter est servus,
            filii sunt servi, et similiter, si mater ancilla ; si ambo sint diversorum dominorum,
            filii dividuntur. Hunc morem servat Francia in aliquibus partibus, licet non ubique ;
            sed tamen constitutio legalis multo nobilior est et rationabilior quam haec
            consuetudo.</p>
        </div>
        <div xml:id="bb-d4e39669-Dd1e172">
          <head xml:id="bb-d4e39669-Hd1e174">Ad rationes</head>
          <p xml:id="bb-d4e39669-d1e177">Ad illud ergo quod primo obicitur, quod pater est dignius principium, dicendum quod
            verum est, non tamen substantialius ; et ideo in dignitatibus patrem debet sequi, non in
            substantia sive in libertate corporis sui. Et est exemplum : quia nobilius principium
            fructuum agriculturae est cultor quam ager ; fructus tamen est agri sive domini
            agri.</p>
          <p xml:id="bb-d4e39669-d1e180">2-3. Ad illud quod obicitur, quod sacra Scriptura genealogias attribuit viris, dicendum
            quod verum est et conveniens : nam et hunc modum habemus quod filium denominamus a
            patre, unde dicitur Petrus Martini, non Berthae, ut in pluribus ; similiter repromissio
            fit viris ; tamen ex hoc non sequitur quod proles debeat sequi virum secundum
            conditionem libertatis vel servitutis, sed secundum conditionem dignitatis et honoris,
            quae non substantiam respicit, sed potius qualitatem.</p>
          <p xml:id="bb-d4e39669-d1e183">Ad illud quod obicitur, quod filius assimilatur patri, dicendum quod assimilatio non
            venit a substantia, sed a virtute formativa, quae principaliter viget in semine viri,
            quando masculus generatur ; et ideo frequentius filii assimilantur patribus. Attamen,
            quantumcumque sit patri similior in figura et proprietatibus, plus tamen traxit a matre
            de substantia ; et ideo ex hoc non sequitur quod in libertate patrem sequatur.</p>
        </div>
      </div>
    </body>
  </text>
</TEI>