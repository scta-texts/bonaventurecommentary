<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 13, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 13, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e12403">
        <head xml:id="bb-d1e12403-Hd1e119">III, D. 13, A. 2, Q. 2</head>
        <head xml:id="bb-d1e12403-Hd1e122" type="question-title">Utrum gratia capitis sit alia quam gratia singularis personae et
    unionis.</head>
        <p xml:id="bb-d1e12403-d1e125">Secundo quaeritur de gratia capitis quantum ad differentiam, utrum videlicet sit alia quam
    gratia singularis personae et gratia unionis.</p>
        <div xml:id="bb-d1e12403-Dd1e128" type="rationes-principales">
          <head xml:id="bb-d1e12403-Hd1e130">Rationes principales</head>
          <p xml:id="bb-d1e12403-d1e133">Et quod sit alia, videtur. Communiter secundum doctores in Christo consuevit differentia
      gratiae poni, scilicet gratia singularis personae, gratia unionis et gratia capitis. Si ergo
      divisio esse debet per opposita. vel saltem disparata, videtur quod ista differentia gratiae
      ab aliis sit diversa.</p>
          <p xml:id="bb-d1e12403-d1e136">Item, gratia capitis aliis communicatur ; gratiam vero singularis personae vel unionis
      Christus aliis non communicat, quia respiciunt ipsum solum : ergo sunt differentes
      gratiae.</p>
          <p xml:id="bb-d1e12403-d1e139">Item, quod sit alia quam gratia singularis personae, videtur, quia, esto quod humanitas
      separetur a divinitate, adhuc tamen remanet gratia singularis personae ; sed non remanet
      gratia capitis nec gratia unionis : ergo gratia capitis differt a gratia singularis
      personae.</p>
          <p xml:id="bb-d1e12403-d1e142">Item, quod sit alia quam gratia unionis, videtur, quia gratia unionis non habuit esse nec
      efficaciam nisi in plenitudine temporum, gratia capitis a primordio habuit ef fectum in
      Sanctis : ergo necesse est eas ab invicem differre.</p>
          <p xml:id="bb-d1e12403-d1e146">Sed contra : In unica anima una est gratia gratum faciens sicut una est vita : ergo, si
      anima Christi est una, aut gratia capitis non est gratum faciens aut non differt a gratia
      unionis et singularis personae. Sed est gratum faciens : ergo etc.</p>
          <p xml:id="bb-d1e12403-d1e149">Item, idem est habitus scientiae quo quis novit in se et quo potens est docere alios ut
      magister : ergo pari ratione idem est habitus gratiae, quo in se perficitur et Deo unitur et
      quo influit in membra et eis unitur ; sed primus habitus gratiae dicitur gratia singularis
      personae et unionis, secundus vero dicitur gratia capitis : ergo gratia capitis et unionis
      sunt una gratia cum gratia singularis personae.</p>
          <p xml:id="bb-d1e12403-d1e152">Item, eo ipso est ille homo caput Ecclesiae quo assumptus est a Verbo in unitatem personae
      ; sed hoc est per gratiam unionis : ergo gratia unionis et capitis sunt una gratia. Minor
      manifesta est ; maior probatur per illud quod dicitur ad Ephesios 1 ; 22 : Ipsum dedit caput
      etc., Glossa : Nullum maius donum praestare posset Deus hominibus quam ut Verbum suum, per
      quod condidit omnia, faceret illis caput, ut esset filius Dei et ftlius hominis, unus Deus
      cum Patre ; unus homo cum hominibus . Ex hoc expresse habetur quod eo est ille homo caput
      quo a Verbo Dei assumptus in unitatem personae.</p>
          <p xml:id="bb-d1e12403-d1e155">Item, quod per superabundantiam dicitur, uni soli convenit ; sed gratia unionis est summa
      gratia, ut dicit <name ref="#Augustine">Augustinus</name>, XIII De Trinitate, et habetur in principio praecedentis
      distinctionis : In rebus per tempus ortis etc. ; gratia capitis est summa, sicut habetur in
      auctoritate praemissa : ergo gratia capitis non differt a gratia unionis.</p>
          <p xml:id="bb-d1e12403-d1e161">Item, quod nec a gratia singularis personae, videtur, quoniam Christus est caput secundum
      illam gratiam secundum quam est in ipso sensuum integritas et perfectio ; et hoc est
      secundum gratiam singularis personae : ergo etc.</p>
          <p xml:id="bb-d1e12403-d1e164">Item, secundum illam gratiam Christus est caput, secundum quam pro nobis satisfecit
      nobisque promeruit gratiam quantum ad motum et sensum ad nos derivari ; sed hoc fuit
      secundum gratiam personae singularis, quia quantum ad illam attenditur meritum : ergo idem
      quod prius.</p>
        </div>
        <div xml:id="bb-d1e12403-Dd1e168">
          <head xml:id="bb-d1e12403-Hd1e170">Conclusio</head>
          <head xml:id="bb-d1e12403-Hd1e173" type="question-title">Gratia Capitis a gratia unionis et singularis personae secundum
      diversas comparationes vel differt, vel est eadem, sed ut habitus non importat alium
      habitum, sed alias comparationes.</head>
          <p xml:id="bb-d1e12403-d1e176">Respondeo : Ad praedictorum intelligentiam est notandum quod gratia singularis personae
      proprie nominat habitum, secundum quem anima est Deo similis et accepta. Sed gratia unionis
      dicitur tripliciter, sicut praedictum fuit supra. Uno namque modo dicitur gratia unionis
      gratia faciens unionem ; et sic : nominat divinam essentiam, quae sola est illius unionis
      causa. Alio modo gratia unionis dicitur gratia disponens ad unionem de congruo ; et sic
      nominat qualitatem creatam, scilicet habitum animae. Tertio modo dicitur gratia unionis, id
      est ipsa unio gratis facta ; et sic nominat ipsam relationem.</p>
          <p xml:id="bb-d1e12403-d1e179">Secundum hoc etiam intelligendum quod gratia capitis potest his tribus modis accipi. Uno
      modo potest nominare principium effectivum sensus et motus spiritualis in membris Christi ;
      et sic nominat ipsum Deum et per appropriationem Spiritum Sanctum. Alio modo nominat ipsum
      quod disponit per modum meriti et praeparationis ad influentiam motus et sensus respectu
      cuiuslibet membri ; et sic nominat habitum animae Christi, per quem Christus nobis meruit.
      Tertio modo gratia capitis potest dici ipsa gratuita praesidentia, quam Deus gratis fecit ;
      dum Verbum suum nobis praeposuit sicut caput membris. Omnibus his modis in diversis
      Sanctorum auctoritatibus et Glossis invenitur gratia capitis accipi. Si igitur gratia
      capitis et unionis nominat principium effectivum illius coniunctionis et nostrae
      sanctificationis spiritualis, sic idem nominant et idem sunt quantum ad principale
      significatum, scilicet ipse Deus vel Spiritus Sanctus ; et est differentia solum quantum ad
      connotatum ; quia gratia unionis connotat effectum circa Christum, gratia capitis effectum
      eirca membra Christi ; et differunt a gratia singularis personae, sicut increatum a creato,
      sicut divina essentia ab habitu gratiae quem infundit. Si vero dicatur gratia unionis et
      capitis ipsa unio gratuita et praesidentia, sic sunt diversae relationes et comparationes,
      quae tamen non sunt fundatae super aliud et aliud, sed super idem. Homo enim ille eo ipso
      est caput aliorum hominum quo est Verbo Dei unitus. Et hoc modo differt gratia unionis et
      capitis a gratia singularis personae, sicut illud ad quod ordinatur dispositio differt ab
      ipsa dispositione. Gratia enim singularis personae sua perfectione reddit illam naturam
      idoneam ut Deo uniatur ac per hoc ceteris Sanctis praeficiatur sicut caput membris. Si vero
      gratia unionis et capitis dicatur habitus disponens ad unionem et aliorum sensificationem,
      sicut gratia singularis personae dicitur habitus faciens animae et Dei assimilationem, hoc
      modo ista triplex gratia non est triplex ratione diversitatis habituum, sed ratione diversae
      comparationis eiusdem habitus. Nam ille habitus dicitur gratia singularis personae in
      quantum disponit ad Dei assimilationem et in quantum facit animam deiformem et per hoc ipsum
      consequenter disponit ad unionem personalem, et dicitur gratia unionis ; et consequenter per
      hoc ipsum disponit ad redundantiam sive influentiam motus et sensus in cetera membra
      Christi, et sic dicitur gratia capitis. Et sic patet quod gratia capitis, in quantum
      habitus, non differt a gratia singularis personae vel unionis secundum habituum
      diversitatem, sed secundum comparationum multiplicitatem. Unde concedendae sunt rationes ad
      hanc partem.</p>
        </div>
        <div xml:id="bb-d1e12403-Dd1e184">
          <head xml:id="bb-d1e12403-Hd1e186">Ad rationes</head>
          <p xml:id="bb-d1e12403-d1e189">Ad illud ergo quod primo obicitur in contrarium, quod in Christo ponitur gratia secundum
      triplicem differentiam, dicendum quod illa divisio non est data penes differentiam gratiae
      quantum ad diversitatem habituum, sed quantum ad diversitatem comparationum atque respectuum
      sive effectuum consequenter se habentium, qui non diversificant essentialiter habitus.</p>
          <p xml:id="bb-d1e12403-d1e192">Ad illud quod obicitur, quod gratia capitis communicatur, dicendum quod gratia capitis non
      sic communicatur aliis ut eis sit gratia capitis, sed sic ut efficaciam habeat circa alios.
      Et hoc quidem absque dubio competit gratiae singularis personae et unionis, quia ratione
      eius nobis meruit et pro nobis satisfecit. Quamvis autem gratia Christi, quocumque modo
      dicta, efficaciam habeat in nos, tamen non quocumque nomine datur intelligi eius efficacia
      in nos, sed solum per hoc nomen quod est gratia capitis. Sic enim nominatur propter virtutem
      et efficaciam influendi.</p>
          <p xml:id="bb-d1e12403-d1e195">Ad illud quod obicitur, quod remaneret gratia singularis personae si deponeretur natura
      assumpta, sed non gratia capitis, dicendum quod verum est ; sed ex hoc non sequitur quod
      gratia capitis ab illa differat per essentiam ; sed verum est quod aliquam comparationem et
      efficaciam dicit, quam, inquam, non esset reperire post separationem. Gratia enim capitis,
      quae attenditur in influentia et praesidentia Christi respectu aliorum, naturali ordine
      praesupponit unionem, ratione cuius ille homo ceteris ineffabiliter antecellit.</p>
          <p xml:id="bb-d1e12403-d1e198">Ad illud quod obicitur, quod gratia unionis habet efficaciam solum in fine temporum,
      dicendum quod, si efficacia gratiae unionis attendatur in hoc quod animam Christi reddat
      idoneam ad unionem, verum est quod solum in plenitudine temporum efficaciam habuit. Si autem
      efficacia gratiae unionis attendatur quantum ab aliis creditur, qui mediante illa fide
      iustificantur, sic efficaciam habuit a principio, et hoc ipso gratia capitis potest
      appellari. Et sic patet quod gratia capitis secundum unam suam acceptionem, quae communior
      est, secunctum essentiam habitus non differt ab aliis, sed solum secundum comparationem, ut
      visum est.</p>
        </div>
      </div>
    </body>
  </text>
</TEI>