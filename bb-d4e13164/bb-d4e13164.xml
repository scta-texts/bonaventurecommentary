<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e13164">
        <head xml:id="bb-d4e13164-Hd1e108">Dubia</head>
        <div xml:id="bb-d4e13164-Dd1e111">
          <head xml:id="bb-d4e13164-Hd1e113">Dub. I.</head>
          <p xml:id="bb-d4e13164-d1e116">In parte ista sunt dubitationes circa litteram. Et primo de hoc quod dicit <name ref="#Lombard">Magister</name> : Ne abhorreret animus quod cerneret oculus. Videtur
            enim nulla esse sua ratio, quia non est faciendum aliquid in solatium sensus quod
            praeiudicet intellectui ; sed sicut horridum est sensui comedere carnes, ita difficile
            est intellectui credere oppositum eius quod sentit : ergo videtur quod melius esset
            horrorem generari in sensu, ut certa veritas manifestaretur in intellectu.</p>
          <p xml:id="bb-d4e13164-d1e122">Respondeo : Dicendum quod ista non est tota ratio quare sub specie velatur, quia fit in
            sensus solatium ; sed quia fit in sensus solatium et in fidei meritum, in quo captivatur
            et illuminatur intellectus. Si autem occultaretur sensui et intellectui non revelaretur
            per fidem, tunc aliquod praeiudicium fieret intellectui. Nunc autem non est ita, et ideo
            non valet.</p>
        </div>
        <div xml:id="bb-d4e13164-Dd1e126">
          <head xml:id="bb-d4e13164-Hd1e128">Dub. II.</head>
          <p xml:id="bb-d4e13164-d1e131">Item quaeritur de hoc quod dicit quod vinum refertur ad animam etc. Videtur enim male
            dicere, quia regula est in alia scientia quod termino semel posito non est utendum
            aequivoce : ergo similiter nec signo. Si ergo vinum significat sanguinem Christi, non
            significat animam Christi ; vel si significat animam Christi, non ergo animam
            nostram.</p>
          <p xml:id="bb-d4e13164-d1e134">Respondeo : Dicendum quod sicut in signis vocalibus duplex attenditur significatio,
            scilicet propria et allegorica, ita et in hac duplici significatione simul accipitur in
            theologia. Simile potest esse in signis sacramentalibus, quod unam rem significent
            proprie, scilicet vel rem quam continent vel effectum quem tribuunt ; aliam allegorice,
            scilicet rem a qua virtutem trahunt, sicut a passione et eius fide. Et sicut fallit
            regula sophistarum in primis signis, quia in theologia dictio simul accipitur moraliter
            et litteraliter et allegorice, sic fallit in his signis, quia unum principaliter et
            proprie significant et aliud allegorice. Posset tamen dici quod unum significat per
            alterum, ut animam per sanguinem ; et sic nullum est inconveniens.</p>
        </div>
        <div xml:id="bb-d4e13164-Dd1e138">
          <head xml:id="bb-d4e13164-Hd1e140">Dub. III.</head>
          <p xml:id="bb-d4e13164-d1e143">Item quaeritur de hoc quod dicit <name ref="#Ambrose">Ambrosius</name> quod caro
            Christi pro, salute corporis offertur. Secundum hoc enim videtur quod istud Sacramentum
            sanet corporaliter ; et hoc etiam videtur Apostolus dicere I ad Corinthios 11, 30 :
              <quote xml:id="bb-d4e13164-Qd1e148" ana="#Icor11_30">Ideo inter vos multi infirmi et imbecilles et dormiunt
              multi</quote> ; loquitur de indigne accipientibus. Sed contra : est cibus spiritualis
            et remedium contra peccatum : ergo non videtur quod sanitatem corporis tribuat. Item, si
            tribuat sanitatem corporalem, ergo videtur quod, corpore existente sano, non deberent
            homines recipere nisi sanguinem ; quod non est dicendum.</p>
          <p xml:id="bb-d4e13164-d1e152">Respondeo : Dicendum quod <name ref="#Ambrose">Ambrosius</name> loquitur de salute
            corporum, non quae est in via, sed quae erit in patria, quae annexa est spirituali ; et
            Apostolus de infirmitate loquitur spirituali. Si quis autem de corporali velit
            intelligere, hoc solum referendum et intelligendum est per accidens et valde ex
            consequenti ; non enim ad hoc nec propter hoc est institutum.</p>
        </div>
        <div xml:id="bb-d4e13164-Dd1e159">
          <head xml:id="bb-d4e13164-Hd1e161">Dub. IV.</head>
          <p xml:id="bb-d4e13164-d1e164">Item quaeritur de hoc quod dicit quod aqua est admiscenda, utrum sufficiat, si
            admiscetur in dolio. Et videtur quod sic, quia ante inceptionem Missae misceri potest et
            admixta transferri in vinum. Sed contra hoc est, quia talis admixtio nihil faceret ad
            Sacramentum.</p>
          <p xml:id="bb-d4e13164-d1e167">Respondeo : Dicendum quod ad mixtio aquae cum vino est sacramentalis unde solius est
            sacerdotis et est ad significationem ; et ideo tunc debet poni quando iam inchoantur
            sacra mysteria ; et in Missa solemni poni debet post offertorium, in Missa autem privata
            in principio propter periculum oblivionis ; et propterea, ut forte diuturno tempore bene
            commisceatur, securius est ponere statim cum ponitur vinum in principio Missae. Quod
            ergo obicitur de lymphatione in dolio, dicendum quod illa non est sacramentalis ; et
            ideo nihil facit ad sacramentum.</p>
        </div>
        <div xml:id="bb-d4e13164-Dd1e172">
          <head xml:id="bb-d4e13164-Hd1e174">Dub. V.</head>
          <p xml:id="bb-d4e13164-d1e177">Item quaeritur de hoc quod dicit : Ut mixtio illa non possit separari. Videtur enim
            quod possit separari, quia experimentum est probatum quod, quantumcumque aqua misceatur,
            quod iuncus appositus attrahit aquam et segregat : ergo videtur quod nunquam ita possit
            misceri ut <name ref="#Lombard">Magister</name> dicit.</p>
          <p xml:id="bb-d4e13164-d1e183">Respondeo : Sicut dicit Philosophus, quando praedominatur vinum, solvitut species aquae
            ; et cum soluta est et conversa in vinum, totum est vinum ; et sic converti potest ; non
            enim converti potest nisi panis vel vinum. Aliqui tamen volunt dicere quod aqua non
            convertitur in Sacramento, sed tenet semper rationem aquae ; et est ibi propter
            significationem solum, sicut si super infunderetur aqua post transsubstantiationem sive
            conversionem vini. Hanc duplicem opinionem.ponit Innocentius, in decretali quadam De
            corpore Domini. Primam tamen magis approbat et magis videtur approbanda. Vinum enim
            potest convertere aquam in se in parva quantitate, ut <ref xml:id="bb-d4e13164-Rd1e185">Philosophus dicit, in fine I
              De Generatione</ref>.</p>
          <p xml:id="bb-d4e13164-d1e189">Fuerunt etiam aliqui dicentes aquam converti in alios humores et vinum in sanguinem.
            Sed hoc nihil est, cum solum substantia panis et vini possit transsubstantiari ; unde,
            si aliquis puram aquam in calicem poneret, omnino nihil conficeret ; non sic de vino. Et
            ideo prima opinio tamquam probabilior est tenenda.</p>
          <p xml:id="bb-d4e13164-d1e192">Quod ergo obicit de iunco, dicendum quod non separat aquam mixtam, sed per naturam
            convenientem aquae attrahit pates vini aquosas, totius, inquam, vini, non quia ibi sit
            aqua, sed partes debiles vini, quae minus habent de virtute.</p>
        </div>
        <div xml:id="bb-d4e13164-Dd1e196">
          <head xml:id="bb-d4e13164-Hd1e198">Dub. VI.</head>
          <p xml:id="bb-d4e13164-d1e201">Item quaeritur de hoc quod dicit Cyprianus : <quote xml:id="bb-d4e13164-Qd1e203">Nobis ignosci non potest</quote>
            etc. ; aut enim hoc dicit quia tale peccatum est irremediabile aut quia culpabile. Si
            quia irremediabile, hoc falsum est. Si quia culpabile, sed similiter fuit in
            ignorantibus, quia ignorantia iuris non excusat : ergo etc.</p>
          <p xml:id="bb-d4e13164-d1e207">Respondeo : Dicendum quod hoc dicit, non quia peccatum sit in nobis irremediabile, sed
            quia non habet colorem excusationis, si fiat ex certa scientia ; sed qui ex ignorantia
            faciebant habebant excusationem, quae tamen non excusabat a toto, sed a tanto, quia
            forte non erat in eis mortale. Nec erat simpliciter ignorantia iuris, immo quodam modo
            dici poterat ignorantia facti, quia Dominum fecisse nesciebant, cum non habeatur ex
            Scriptura, conicitur tamen ex hoc quod de latere eius exivit sanguis et aqua ; ubi etiam
            quodam modo praefigurata, sunt sacramenta.</p>
        </div>
        <div xml:id="bb-d4e13164-Dd1e211">
          <head xml:id="bb-d4e13164-Hd1e213">Dub. VII.</head>
          <p xml:id="bb-d4e13164-d1e216">Item quaeritur de hoc quod dicit : Aqua vero sine vino nullatenus potest offerri.
            Ponatur ergo quod aliquis decipiatur credens aquam esse vinum et percipiat hoc tempore
            perceptionis Sacramenti ; quid faciendum est ei ?</p>
          <p xml:id="bb-d4e13164-d1e219">Respondent quidam quod debet vinum ponere et non debet consecrare, sed panem frangere
            et mittere in vinum. Sed ad quid hoc faceret ? Si enim vinum non consecratum non est
            maioris efficaciae quam aqua, sufficit aquam ponere vel positam tenere.</p>
          <p xml:id="bb-d4e13164-d1e222">Et ideo dicunt alii quod debet formam verbi super vinum dicere ut plenum sit
            Sacramentum, si percipit hora debita, tum propter significationem, tum etiam, quia credo
            quod sanguis aliquo modo addat ad efficaciam. Sed tamen consulendum esset tali quod
            prius contereretur et doleret de negligentia.</p>
        </div>
        <div xml:id="bb-d4e13164-Dd1e226">
          <head xml:id="bb-d4e13164-Hd1e228">Dub. VIII.</head>
          <p xml:id="bb-d4e13164-d1e231">Item quaeritur de hoc quod dicit quod Iudas corpus Christi et sanguinem cum aliis
            discipulis percepit. Videtur enim male dicere, quia peccator erat et malus ; et hoc
            Dominum non latebat : ergo tantum Sacramentum non debebat ei conferre, cum non debeat
            dari nisi digne accedentibus et sine peccato. Item, Ioannis 13, 21 : <quote xml:id="bb-d4e13164-Qd1e233" ana="#io13_21">Cum introisset satanas</quote>, Glossa : <quote xml:id="bb-d4e13164-Qd1e236">Non, ut quidam putant,
              ludas tunc recepit corpus Christi</quote>.</p>
          <p xml:id="bb-d4e13164-d1e240">Respondeo : Dicendum quod Dominus dedit corpus Iudae ne eum proderet, ut formam
            sacerdotibus daret. Et quod obicitur de Glossa, dicendum quod Glossa hoc non negat, sed
            negat quod non dedit tunc quando dedit ei buccellam intinctam.</p>
        </div>
      </div>
    </body>
  </text>
</TEI>