<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e6178">
        <head xml:id="bb-d4e6178-Hd1e108">Quaestio 2</head>
        <head xml:id="bb-d4e6178-Hd1e111" type="question-title">Utrum Christo data sit potestas dimittendi peccata.</head>
        <p xml:id="bb-d4e6178-d1e114">Secundo quaeritur circa hoc, utrum Christo data sit potestas dimittendi peccata.</p>
        <div xml:id="bb-d4e6178-Dd1e117" type="rationes-principales">
          <head xml:id="bb-d4e6178-Hd1e119">Rationes principales</head>
          <p xml:id="bb-d4e6178-d1e122">Et quod sic, videtur : Ante resurrectionem enim dicit, Matthaei 9, 6 : <quote xml:id="bb-d4e6178-Qd1e124" source="http://scta.info/resource/mt9_6">Ut autem sciatis, quia Filius hominis habet potestatem dimittendi
              peccata</quote> ; post resurrectionem etiam dicit, Matthaei ultimo, 18 : <quote xml:id="bb-d4e6178-Qd1e127" source="http://scta.info/resource/mt28_18">Data est mihi omnis potestas</quote> etc.</p>
          <p xml:id="bb-d4e6178-d1e131">Item, ratione videtur, quia Christus est redemptor secundum quod homo, et mediator,
            sicut dicitur in libro III Sententiarum, distinctione decima nona ; sed maius est
            redimere genus humanum quam peccata dimittere : ergo etc.</p>
          <p xml:id="bb-d4e6178-d1e134">Item, humana natura est unita divinae in unitate personae, ergo multo fortius in
            unitate operationis : ergo, quamvis sit Dei solius, est tamen hominis Christi etiam
            dimittere peccata.</p>
          <p xml:id="bb-d4e6178-d1e137">Contra : Ille solus potest peccata dimittere qui potest animas vivificare ; sed solius
            Dei, et non alterius, est animas vivificare, sicut dicit <name ref="#Augustine">Augustinus</name> : ergo etc.</p>
          <p xml:id="bb-d4e6178-d1e144">Item, quamvis homo ille sit Deo unitus, tamen homo est et creatura, ergo finitae
            potentiae ; sed animam recreare, cum sit facta nihil per peccatum, est infinitae
            potentiae : ergo illud non potest Christus secundum quod homo.</p>
        </div>
        <div xml:id="bb-d4e6178-Dd1e148">
          <head xml:id="bb-d4e6178-Hd1e150">Conclusio</head>
          <head xml:id="bb-d4e6178-Hd1e153" type="question-title">Christo, secundum quod est homo, competit potestas dimittendi
            peccata dispositive sive per modum meriti, non vero effective</head>
          <p xml:id="bb-d4e6178-d1e156">Respondeo : Dicendum quod, si hoc intelligatur de potestate effectiva dimittendi
            peccata, sic solius Dei est, non hominis, quia Christus interius baptizat, non secundum
            quod homo, sed secundum quod Deus. Si autem de potestate dispositiva, utpote per modum
            meriti, sic Christus meruit nobis dimittere peccata et quantum ad poenam et quantum ad
            culpam. Unde quia Deus, dedit dona hominibus et condonavit culpam ; quia vero homo
            innocens, accepit in nobis dona, id est meruit, ut nos acciperemus.</p>
          <p xml:id="bb-d4e6178-d1e159">Meruit autem Christus nobis remissionem culpa et relaxationem poenae sua passione, quae
            fuit Deo gratissima et in se fuit acerbissima, nullo modo ex delicto suo, immo propter
            solvenda debita nostra ; et in hoc habet Christus excellere, in quantum homo, in
            potestate dimittendi poenam, quia per se potest totum condonare ; sicut et fecit mulieri
            in adulterio deprehensae et nunc etiam potest sine clave aliqua. Alii autem homines si
            possunt, hoc est potestate per quam Dominus eis commisit suae passionis thesaurum et
            meritum dispensandum quasi custodibus thesauri. Ideo ampliori modo nobilitatis
            attribuitur Christo, etiam secundum quod homo, potestas dimittendi peccata quam aliis ;
            non quod ipse deleat culpam, sicut ostendunt rationes, quia, sicut probatum est in primo
            libro et in praecedenti problemate, talis deletio fit per gratiae infusionem et
            creationem, et iste est actus potentiae infinitae ; creatura autem potentiae infinitae
            non est capax, nec per potentiam finitam potest continuari potentiae agentis actu
            infinito : et ideo nullo modo nec unitae nec non unitae creaturae alicui convenit
            potestas baptizandi interius sive remittendi peccata effective, sed solum dispositive,
            et hoc competit merito Christi ; vel tantum formaliter, et hoc competit gratiae, quam
            impetrat Christus.</p>
        </div>
        <div xml:id="bb-d4e6178-Dd1e164">
          <head xml:id="bb-d4e6178-Hd1e166">Ad rationes</head>
          <p xml:id="bb-d4e6178-d1e169">Ex his patent obiecta. Quod enim dicitur in Matthaeo, intelligitur secundum idiomatum
            communicationem, non quod, secundum quod homo, hoc possit.</p>
          <p xml:id="bb-d4e6178-d1e172">Ad illud quod obicitur de redemptione, dicendum quod in redemptione duo sunt : est enim
            ibi solutio pretii, pro quo eramus obligati, et donatio gratiae, per quam sumus
            reconciliati. Primum quidem est minoris potentiae, secundum maioris ; et ratione primi
            dicitur Redemptor, scilicet ratione humanitatis, ratione secundi quantum ad divinitatem
            ; nec humanitas suffecisset nisi Deitati unita esset.</p>
          <p xml:id="bb-d4e6178-d1e175">Ad aliud dicendum quod unitas operationis non sequitur unitatem personae, sed naturae.
            Et quia Patris et Filii una est natura, quamvis duae sint personae, ideo unam habent
            operationem. Quia vero humanitas et divinitas in Christo sunt diversae naturae, ideo
            diversas operationes habent.</p>
        </div>
      </div>
    </body>
  </text>
</TEI>