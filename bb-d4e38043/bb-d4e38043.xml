<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e38043">
        <head xml:id="bb-d4e38043-Hd1e108">Dubia</head>
        <div xml:id="bb-d4e38043-Dd1e111">
          <head xml:id="bb-d4e38043-Hd1e113">Dub. I.</head>
          <p xml:id="bb-d4e38043-d1e116">In parte ista sunt dubitationes circa litteram. Et primo quaeritur de hoc quod dicit :
            Maledicta erat sterilis, quae non relinquebat etc. Aut enim hoc inelligitur quantum ad
            maledictionem poenae aut culpae. Si quantum ad maledictionem poenae, adhuc verum est
            illud, quod sterilitas non dicit naturam, sed defectum et malum, et non culpae, ergo
            poenae. Si maledictionem culpae, ergo esse sterilem erat culpa ; quod manifeste falsum
            est.</p>
          <p xml:id="bb-d4e38043-d1e119">Respondeo : Dicendum quod istud intelligitur de maledictione poenae, prout poena non
            tantum dicit defectum naturae, immo etiam amplius, scilicet opprobrium infamiae ; tunc
            enim erat infamis et vilis reputabatur et ignominiosa, quasi Dominus vulvam eius
            conclusisset : exemplum est de Anna, I Regum 1, 5 ; unde steriles mulieres, quando non
            fecundabantur, reputabant sibi esse ignominiam. Quia ergo tunc omnes viris copulabantur
            et prolem quaerebant, et si non habebant, ignominiosae erant, ideo omnes steriles
            maledictae erant, quia fructum ventris non habebant quem illud tempus requirebat. Nunc
            autem quaeritur fructus bonorum operum ; ideo, etsi mulier careat filiis per
            virginitatem, ubi est sterilitas voluntaria, non maledicitur, sed laudatur ; si vero
            careat propter defectum naturalem, non maledicitur, sed sustinetur, maxime si non est in
            ea sterilitas bonorum operum.</p>
        </div>
        <div xml:id="bb-d4e38043-Dd1e123">
          <head xml:id="bb-d4e38043-Hd1e125">Dub. II.</head>
          <p xml:id="bb-d4e38043-d1e128">Item quaeritur de hoc quod dicit <name ref="#Ambrose">Ambrosius</name> de filiabus
            Loth, quod publici muneris gratia privatam culpam praetexit. Videtur enim falsum dicere,
            quia, si quis furetur ut det pauperibus, non excusatur a peccato furti : ergo nec illae
            ab incestu, cum a patre cognitae fuerint. Item, videtur quod multipliciter peccaverunt :
            primo, quia patrem inebriaverunt ; secundo, quia ambae cum eodem viro ; tertio, quia cum
            patre suo peccaverunt.</p>
          <p xml:id="bb-d4e38043-d1e134">Respondeo : Dicendum quod, quamvis filiae Loth videantur ex pietate motae fuisse, quia
            non propter delectationem carnis, sed propter conservationem humani generis artem illam
            cogitaverunt, tamen non excusantur ab incestu, quia scienter contra primam institutionem
            Matrimonii, in qua excipiuntur pater et mater, iacuerunt cum patre ; secundo vero, quia
            super falsam existimationem voluntatem suam fundaverunt ; et ideo etsi ignorantia et
            naturalis pietas aliquo modo excuset culpam, non tamen a toto, sed a tanto ; nec adeo
            excusat quin mortaliter peccaverint, licet de patre praesumi possit quod non peccaverit
            mortaliter. Et hoc vult <name ref="#Ambrose">Ambrosius</name> dicere, quod intentio
            illa, qua bonum commune, non voluptatem propriam intendebant, praetexit privatam culpam.
            Fuit enim culpa re vera, sed tamen quamdam excusationis speciem habuit ex illa
            intentione, quae videbatur esse pia. Plus tamen habuit de stultitia et de temeritate
            quam de pietate : primo, quia patrem sanctum debebant consulere ; secundo vero, quia,
            etsi verum esset quod totum genus humanum esset consumptum, non tamen debuissent
            attentare tam horridum factum, nisi interveniret divinum mandatum. Sed in hoc
            manifestatum est quod in nulla muliere confidendum est, quia deceperunt eum cuius
            castitas gloriosa praedicatur, dum inter tam impios tam sancte et laudabiliter
            vixit.</p>
        </div>
        <div xml:id="bb-d4e38043-Dd1e141">
          <head xml:id="bb-d4e38043-Hd1e143">Dub. III.</head>
          <p xml:id="bb-d4e38043-d1e146">Item quaeritur de hoc quod dicit, quod continentiam Ioannes in opere, <name ref="#Abraham">Abraham</name> in solo habebat habitu. Videtur enim male dicere, quia
            aut loquitur de continentia virginali aut simpliciter. Si de continentia simpliciter,
            tunc falsum dicit, quia <name ref="#Abraham">Abraham</name> veram continentiam habebat
            in usu. Si de virginali, cum illa sit incorruptionis perpetuae meditatio, illam non
            habebat, nec habitu nec actu. Et iterum, si plura bona paucioribus meliora sunt, videtur
            quod perfectiori inodo fuerit continens.</p>
          <p xml:id="bb-d4e38043-d1e155">Respondeo : Dicendum quod continentia uno modo dicit privationem universalem mius actus
            ; et sic vocat <name ref="#Augustine">Augustinus</name> castitatem caelibum. Alio modo
            dicit privationem immoderantiae vel intemperantiae respectu illius actus ; hoc modo
            ponit actum cum modestia ; et hanc vocat castitatem nuptiarum. Per primam vult homo
            nullo modo coire ; per secundam vero vult, quando et quomodo et cum qua debet coire.
            Prima est nobilior quam secunda. Utramque harum simul habere in usu est impossibile, sed
            alteram habere in usu, alteram in habitu, nullum est inconveniens. Et sic fuit in <name ref="#Abraham">Abraham</name>, quia continentiam nuptiarum habuit in usu, sed alteram
            in habitu, quia facillimum fuisset ei tamquam viro temperantissimo universaliter a
            muliere abstinere ; et hanc voluntatem habebat quantum erat in se. Et sic patet quomodo
            habuit utramque ; patet etiam quomodo continentiam habuit in habitu, non in opere
            quantum ad omnimodam abstinentiam ; patet etiam quod non est melius habere ambas quam
            alteram, quia castitas caelibatus continet in se quidquid perfectionis habet altera.</p>
        </div>
        <div xml:id="bb-d4e38043-Dd1e165">
          <head xml:id="bb-d4e38043-Hd1e167">Dub. IV.</head>
          <p xml:id="bb-d4e38043-d1e170">Item quaeritur de hoc quod dicit <name ref="#Jerome">Hieronymus</name> : Omnes retro
            Sanctos eiusdem fuisse meriti, cuius nunc Christiani sunt. Videtur enim male dicere,
            quia, si eiusdem meriti fuerunt, ergo status Legis aequiparatur statui Evangelii.
            Quomodo igitur verum est, quod post adventum Salvatoris effusa sit plene gratia Spiritus
            Sancti ?</p>
          <p xml:id="bb-d4e38043-d1e176">Respondeo : Dicendum quod relativum identitatis et adverbium similitudinis in praesenti
            auctoritate non dicunt aequalitatem, sed magis proportionem, ut ita intelligatur : quia
            sicut competit legi Evangelii continere, ita nubere tunc. Tamen hoc excedit illud
            absolute, et tempus excedit tempus et status statum, sicut si fiat comparatio pueri ad
            puerum et viri ad virum sive ad statum viri ; sic in proposito est intelligendum. Unde
            Sancti non intendunt adstruere aequalitatem, sed ostendere statum illum esse bonum,
            quamvis nobis non competat imitari.</p>
        </div>
        <div xml:id="bb-d4e38043-Dd1e181">
          <head xml:id="bb-d4e38043-Hd1e183">Dub. V.</head>
          <p xml:id="bb-d4e38043-d1e186">Item quaeritur de hoc quod dicit, quod Scriptura nunc eas uxores appellat, nunc
            concubinas, quid secundum veritatem fuerint ; cum enim non possint simul esse uxores et
            concubinae, videtur Scriptura falsum dicere.</p>
          <p xml:id="bb-d4e38043-d1e189">Respondeo : Dicendum quod re vera concubinae fuerunt, sicut innuit textus Genesis [16,
            3] de Agar, de qua primo dicitur quod Sara dedit eam viro suo in uxorem ; et post
            dicitur : Ecce ancillam et filium eius. Et <name ref="#Augustine">Augustinus</name>
            expresse dicit, De civitate Dei, XVI, 25 et 28 capitulo, ubi dicit quod obedivit uxori,
            reddendo ei debitum. Similiter intelligitur de illis duabus ancillis uxorum Iacob,
            quarum quaelibet data fuit a domina viro, et vir in eis reddebat debitum uxoribus.
            Quoniam ergo in Matrimonium non erant coniunctae, ideo secundum veritatem non erant
            uxores, sed concubinae. Sed quoniam uxorio affectu cognoscebat, et semen computabatur
            uxoribus, et ita legitimum, hinc est quod uxores dicuntur.</p>
          <p xml:id="bb-d4e38043-d1e195">Aliqui inde volunt dicere quod verae uxores fuerunt, tamen dicuntur concubinae, propter
            hoc quod erant ancillae uxorum et non nascebatur eis semen, sed liberis. Sed si
            attendatur figura quae ibi importabatur, quam notat <ref xml:id="bb-d4e38043-Rd1e197">Augustinus, in libro De
              Baptismo</ref>, et verba eius, <ref xml:id="bb-d4e38043-Rd1e200" target="http://scta.info/resource/adcd-l16">De
              civitate Dei, XVI</ref>, prima positio est verior.</p>
          <p xml:id="bb-d4e38043-d1e204">Si vero quaeratur, quae fuerit uxor verior inter Rachelem et Liam, dicendum quod
            utraque fuit, quia <quote xml:id="bb-d4e38043-Qd1e206" source="http://scta.info/resource/os12_12">servivit in uxorem et in uxorem
              servavit</quote>, sicut dicitur in Osee [12, 12] ; sed tamen secundum affectum Iacob
            Rachel verior, et magis habebat dominium sive posse ad Iacob : sed Iacob : secundum
            divinam dispositionem Lia, de cuius semine ortus est Christus Dominus, propter quem tota
            generatio Iacob, immo omnis generatio benedicta est.</p>
        </div>
        <div xml:id="bb-d4e38043-Dd1e211">
          <head xml:id="bb-d4e38043-Hd1e213">Dub. VI.</head>
          <p xml:id="bb-d4e38043-d1e216">Item quaeritur de hoc quod dicit : Non quaeritur electio muneris in successione
            generis. Videtur enim hoc esse falsum : cum enim multi matrimonialiter copulentur, et
            non ob aliud quam propter prolem principaliter, ergo videtur quod hoc quaeratur. Item,
            nonne coniuges prolem desiderant et a Deo quaerunt ? Constat quod immo. Item, quis modus
            est iste loquendi : non quaeritur electio muneris ? Quod est illud munus ?</p>
          <p xml:id="bb-d4e38043-d1e219">Respondeo : Dicendum quod omnia bona, quaecumque habemus, dona Dei sunt et munera Dei.
            Intelligendum est igitur quod huiusmodi dona et munera quaerunt homines, cum ea
            desiderant et cum orant Deum pro eis acquirendis et laborant ut ea habeant. Possunt
            igitur haec munera dupliciter inquiri : vel secundum affectum humanum, et sic adhuc
            quaeritur et desideratur et eligitur munus successionis et prolis ; vel secundum
            promissum evangelicum : et quoniam lex evangelica promittit perfectionem in praesenti et
            gloriam in futuro, et dona spiritualia et non carnalia, hinc est quod bene dicitur : non
            quaeritur electio muneris etc., supple : secundum intentionem Evangelii.</p>
        </div>
        <div xml:id="bb-d4e38043-Dd1e223">
          <head xml:id="bb-d4e38043-Hd1e225">Dub. VII.</head>
          <p xml:id="bb-d4e38043-d1e228">Item quaeritur de hoc quod dicit <name ref="#IsidoreOfSeville">Isidorus</name> :
              <quote xml:id="bb-d4e38043-Qd1e233">Non potest corpus corrumpi nisi prius corrumpatur animus</quote>. Videtur enim
            illud manifeste falsum, quia multis virginibus a viris pessimis facta est iniuria et
            corruptae sunt violenter. Si tu intelligas de corruptione peccati, sicut dicit <name ref="#Lombard">Magister</name>, contra : omne peccatum est in libero arbitrio : ergo
            non est in carne vel in corpore.</p>
          <p xml:id="bb-d4e38043-d1e240">Respondeo : Dicendum quod istud intelligitur de corruptione quae redundat in amissionem
            decoris virginitatis ; cum enim sit de magnis bonis, nullo modo potest perimi vel
            auferri omnino nolenti. Sed ipse opponit de qualicumque corruptione.</p>
        </div>
        <div xml:id="bb-d4e38043-Dd1e244">
          <head xml:id="bb-d4e38043-Hd1e246">Dub. VIII.</head>
          <p xml:id="bb-d4e38043-d1e249">Item quaeritur de hoc quod dicit : Sanctius est mori fame quam idolothytis vesci.
            Videtur enim male dicere, quia idolum nihil est in mundo. Et iterum : <quote xml:id="bb-d4e38043-Qd1e251" source="http://scta.info/resource/Itim4_4">Nihil est reiciendum</quote>, sicut dicitur I ad Timotheum 4, 4. Et
            similiter dicitur <ref xml:id="bb-d4e38043-Rd1e254" ana="#Icor10_25">I ad Corinthios 10, 25</ref>, quod de omnibus
            licet vesci.</p>
          <p xml:id="bb-d4e38043-d1e258">Respondeo : Dicendum quod illud intelligendum est de illo qui vescitur idolothytis in
            reverentiam idoli, vel quando scit alios propter ignorantiam scandalizari. Verumtamen
            propter scandalum in articulo necessitatis non est idolothytum dimittendum, sed cum
            protestatione quod non facit in reverentiam idoli, est sumendum ; et tunc non
            scandalizat.</p>
        </div>
      </div>
    </body>
  </text>
</TEI>