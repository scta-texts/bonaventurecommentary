<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e23317">
        <head xml:id="bb-d4e23317-Hd1e108">Quaestio 1</head>
        <head xml:id="bb-d4e23317-Hd1e111" type="question-title">Utrum oporteat confiteri omnem venialem culpam.</head>
        <p xml:id="bb-d4e23317-d1e114">Circa primum ostenditur quod oporteat confiteri culpam venialem.</p>
        <div xml:id="bb-d4e23317-Dd1e117" type="rationes-principales">
          <head xml:id="bb-d4e23317-Hd1e119">Rationes principales</head>
          <p xml:id="bb-d4e23317-d1e122">Iacobi ultimo, 16 : <quote xml:id="bb-d4e23317-Qd1e124" ana="#iac5_16">Confitemini alterutrum peccata
            vestra</quote>, Glossa : <quote xml:id="bb-d4e23317-Qd1e127">Peccata, quae ex humana ignorantia veniunt, dicit et
              praecipit confiteri</quote> ; et talia sunt venialia : ergo praeceptum est confiteri
            illa.</p>
          <p xml:id="bb-d4e23317-d1e131">Item, <name ref="#Augustine">Augustinus</name> : <quote xml:id="bb-d4e23317-Qd1e136">Si coepisti fluctuare,
              confitearis motum, ne plangas ruinam</quote>. Si ergo periculum est ruere, qui non
            confitetur exponit se periculo ; sed omnes tenentur illud fugere : ergo etc.</p>
          <p xml:id="bb-d4e23317-d1e140">Item, de omni de quo Dominus punire et iudicare debet in futuro, coinmisit in praesenti
            iudicium sacerdotibus et praecipue Petro ; sed Dominus in die iudicii iudicabit de
            venialibus et oportebit reddere rationem, sicut dicitur Matthaei 12, 36, <quote xml:id="bb-d4e23317-Qd1e142" ana="#mt12_36">de omni verbo otioso</quote> etc. Si tu dicas quod requiret rationem,
            sed tamen non propter hoc condemnabit, obicitur de eis qui cum mortali decedunt, quod
            pro venialibus in aeternum cruciabuntur. Ergo videtur quod impius veniens ad
            confessionem, cum pro utrisque esset aeternliter puniendus, quod debet utraque
            confiteri.</p>
          <p xml:id="bb-d4e23317-d1e146">Item, de aliquibus venialibus difficile est iudicare utrum sint mortalia vel venialia,
            quae tamen secundum veritatem. sunt venialia ; sed, cum est difficultas et ambiguitas,
            recurrendum est ad sacerdotes, sicut dicitur Deuteronomii 17, 8 : <quote xml:id="bb-d4e23317-Qd1e148" ana="#deut17_8">Si difficile et ambiguum</quote> etc. : ergo venialia talia sunt confitenda.</p>
          <p xml:id="bb-d4e23317-d1e153">Contra : <quote xml:id="bb-d4e23317-Qd1e155">Poenitentia est secunda tabula post naufragium</quote> ; sed per
            veniale nemo naufragatur : ergo pro venialibus nullus tenetur recurrere ad Poenitentiam
            : ergo nec ea confiteri.</p>
          <p xml:id="bb-d4e23317-d1e159">Item, venialia non sunt in prohibitione, ergo nec eorum remedia in praecepto : ergo non
            est praeceptum confiteri venialia.</p>
          <p xml:id="bb-d4e23317-d1e162">Item, confessio fit ad reconciliandum Ecclesiae ; sed per veniale nullus factus est
            inimicus Ecclesiae, nullus extra Ecclesiam eiectus est, in nullo damnificata Ecclesia,
            quia caritatem non auferunt nec minuunt : ergo nemo tenetur illa confiteri.</p>
          <p xml:id="bb-d4e23317-d1e165">Item, quidquid homo tenetur confiteri, tenetur amplius non iterare, quia poenitentia
            vera est commissa plangere et plangenda non committere ; sed non tenetur quis venialia
            non iterare : ergo non tenetur de illis poenitentiam agere, ergo nec confiteri.</p>
        </div>
        <div xml:id="bb-d4e23317-Dd1e169">
          <head xml:id="bb-d4e23317-Hd1e171">Conclusio</head>
          <head xml:id="bb-d4e23317-Hd1e174" type="question-title">Confiteri peccata venialia congruum est, non necessarium, nisi
            interdum propter dubium, vel ecclesiasticum statutum</head>
          <p xml:id="bb-d4e23317-d1e177">Respondeo : Dicendum quod confessio venialium non est in praecepto, est tamen in
            consilio. In praecepto non est, quia, cum sint de sui natura venialia, per se possunt
            veniam consequi, sive per poenitentiam internam, sive per exteriorem assumptam, sive
            etiam per poenam purgatoriam, sicut melius patebit infra, sive per aliud remedium
            competens et idoneum. Quamvis autem de ratione sui generis non sit ea confiteri
            necessarium, tamen ea confiteri congruum est, maxime viris perfectis, quia utile est
            multum, et poena illis debita minuitur ex vi clavium. Hoc est gitur de venialibus
            generaliter dictum.</p>
          <p xml:id="bb-d4e23317-d1e180">In casu tamen contingit quod homo teneatur ea confiteri, sive propter dubium sive
            propter ecclesiasticum statutum. Propter dubium, quia dubitat probabiliter utrum sit
            veniale vel mortale ; ideo, si non poenitet sicut de mortali, discrimini se exponit, et
            ideo debet confiteri sicut iacet in conscientia, et iudicio sacerdotis relinquat utrum
            sit veniale vel mortale. Propter ecclesiasticum statutum tenetur, quia omnis fidelis
            semel in anno tenetur confiteri ; et ideo, si non habet nisi venialia, saltem illa semel
            in anno tenetur confiteri. Sed hoc non est propter venialis peccati morbum, sed propter
            praeceptum, quod quare omnibus sit iniunctum, superius tactum est.</p>
          <p xml:id="bb-d4e23317-d1e183">Concedendum est igitur quod venialia, secundum quod huiusmodi, non est necesse
            confiteri, est tamen expediens ; nec quis tenetur nisi de bono et aequo, nisi in duobus
            casibus, vel quia ligatur a conscientia vel quia ligatur a constitutione
            ecclesiastica.</p>
        </div>
        <div xml:id="bb-d4e23317-Dd1e188">
          <head xml:id="bb-d4e23317-Hd1e190">Ad rationes</head>
          <p xml:id="bb-d4e23317-d1e193">Ad illud quod obicitur, quod peccata quae per ignotantiam contrahuntur praecipit
            confiteri, dicendum quod illud intelligendum est de venialibus. Sed tunc praecipere est
            docere, secundum illud Lucae 5, 5 : <quote xml:id="bb-d4e23317-Qd1e195" ana="#lc5_5">Praeceptor, per totam
              noctem</quote> etc. Verbum autem beati Iacobi, quamvis propositum sit per modum
            imperativum, tamen pro mortalibus tenetur imperative, pro venialibus magis
            excitative.</p>
          <p xml:id="bb-d4e23317-d1e199">Ad illud quod dicit <name ref="#Augustine">Augustinus</name> : Si coepisti etc.,
            dicendum quod consilium est, non quia non aliter possit vitari ruina nisi per
            confessionem, sed quia haec via, est idonea et salubris ; unde non dicit hoc, quod
            semper ruat ille qui non confitetur motum, sed quia ad ruendum esset proclivior.</p>
          <p xml:id="bb-d4e23317-d1e205">Ad illud quod obicitur, quod Dominus puniet et iudicabit in futuro, dicendum quod
            aliter iudicabit veniale sive pro veniali, aliter pro mortali. Pro mortali namque
            iudicabit et condemnabit ; pro veniali nequaquam condemnabit, sed temporaliter
            cruciabit, nisi forte sit annexum mortali, et hoc non ratione sui, sed ratione mortalis.
            Et ideo, ex quo quis confitetur mortale, solvitur pro quo condemnandus erat a Domino ;
            et ideo non oportet illa confiteri quantum est de necessitate obligationis.</p>
          <p xml:id="bb-d4e23317-d1e208">Ad illud quod obicitur de venialibus, quod dubium sint mortalia, dicendum quod in tali
            casu, nisi certificetur poenitens per aliquem virum sapientem cui possit adhibere fidem,
            tenetur illud utique confiteri ; si autem tollatur dubitatio et sciatur esse veniale,
            tunc non obligatur ; sicut si conscientia alicuius probabiliter dubitat de aliquo, utrum
            sit mortale, tenetur amplius illud non facere, manente dubitatione ; sed, amota tali
            conscientia, non tenetur. Et ideo sane dictum est quod ad confessionem venialis ligatur
            quis, non ex institutione divina, sed ex constitutione ecclesiastica et conscientia
            propria. Et sic patent obiecta.</p>
        </div>
      </div>
    </body>
  </text>
</TEI>