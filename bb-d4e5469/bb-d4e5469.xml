<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e5469">
        <head xml:id="bb-d4e5469-Hd1e108">Dubia</head>
        <div xml:id="bb-d4e5469-Dd1e111">
          <head xml:id="bb-d4e5469-Hd1e113">Dub. I</head>
          <p xml:id="bb-d4e5469-d1e116">In parte ista sunt dubitationes circa litteram. Et primo dubitatur de hoc quod dicit :
            Neque ille latro pro Christi nomine crucifixus est. Secundum hoc videtur quod ille non
            fuit martyr, quia martyrem non facit poena, sed causa. Sed contra, <name ref="#Jerome">Hieronymus</name> : Christus de cruce latronem invitavit ad paradisum, et ne quis
            putaret aliquando seram esse conversionem, homicidii poenam fecit esse martyrium. Item,
            actus martyrii est sustinere poenam ex caritate ; sed latro sic sustinuit : ergo
            etc.</p>
          <p xml:id="bb-d4e5469-d1e122">Respondeo : Dicendum quod ad martyrium completum duo concurrunt, scilicet iusta
            voluntas et iusta causa. Primum defecit in Innocentibus, secundum vero in latrone ; et
            ita de se neutrum fuit completum martyrium. Sed Dominus in Innocentibus, quia simul cum
            ipso nati sunt, et propter hoc quod erat coaetaneus illis, supplevit quod deerat ex
            parte voluntatis ; sic in latrone, quod deerat ex parte causae. Unde optime dicit <name ref="#Jerome">Hieronymus</name> quod fecit esse martyrium, quasi Dominus de suo
            suppleverit. Et sic patet controversia, quia de se non fuit martyrium completum, sed
            Dominus fecit.</p>
        </div>
        <div xml:id="bb-d4e5469-Dd1e129">
          <head xml:id="bb-d4e5469-Hd1e131">Dub. II.</head>
          <p xml:id="bb-d4e5469-d1e134">Item quaeritur de hoc quod dicit <name ref="#Ambrose">Ambrosius</name>, quod illum quem
            regeneraturus eram, amisi, quia, si perdidit eum, ergo videtur peccasse. Item, ipse
            dolebat aut propter peccatum illius aut propter peccatum suum. Non propter peccatum
            illius, quia ipse dicit quod ille non amisit gratiam, quam poposcit : ergo propter
            peccatum suum.</p>
          <p xml:id="bb-d4e5469-d1e140">Respondeo : Dicendum quod consuetudo Ecclesiae erat differre Baptismum usque ad tempora
            determinata, nisi immineret periculum mortis, et usque ad eruditionem perfectam ; et
            ideo, quia ibi <name ref="#Ambrose">Ambrosius</name> vidit ; non imminere periculum,
            distulit, et ideo non peccavit ; nec ille damnatus fuit, quia petiit ; et ita, cum
            voluntas fuisset in eo, non fuit contemptus, et ideo salvatus est. Nec <name ref="#Ambrose">Ambrosius</name> dolebat de culpa sua nec de damnatione illius, sed
            dolebat dolore compassionis. Quia enim non fuit baptizatus, ideo de peccatis suis
            aliquam sustinuit poenam purgatoriam ; et ido <name ref="#Ambrose">Ambrosius</name>
            compatiebatur ad modum Isaiae [16, 11], qui dicebat : <quote xml:id="bb-d4e5469-Qd1e151" source="http://scta.info/resource/is16_11">Venter meus
              ad Moab quasi cithara sonabit</quote>.</p>
        </div>
        <div xml:id="bb-d4e5469-Dd1e156">
          <head xml:id="bb-d4e5469-Hd1e158">Dub. III.</head>
          <p xml:id="bb-d4e5469-d1e161">Item quaeritur de hoc quod dicit : Excepto martyrio, in quo tota sacramenta Baptismi
            complentur. Videtur enim falsum dicere, quia in Baptismo fluminis imprimitur character,
            in Baptismo sanguinis non : non ergo tota sacramenta complentur ; aut si tota
            complentur, tunc ergo character imprimitur, ubi maxime consistit ratio sacramenti. Sed
            contra : qui habet characterem non potest recipere characterem eiusdem generis : ergo
            qui est baptizatus aqua non posset martyrizari. Item, si tota sacramenta, videtur quod
            aut est implicatio falsi aut Baptismus continet plura sacramenta.</p>
          <p xml:id="bb-d4e5469-d1e164">Respondeo : Dicendum quod Baptismus dicitur pluraliter sacramenta, non ratione
            principalis signi vel effectus, sed ratione effectuum consequentium, quod est purgare a
            culpa et poena satisfactoria et sequela ; quae omnia quia sunt in martyrio, ideo dicit
            quod recipit tota sacramenta, id est plenitudinem efficaciae quantum ad rem ultimam ; et
            ideo patet quod non valet obiectio de charactere. Nam ipse vocat sacramenta hic effectus
            sacramenti Baptismi, qui sunt res tantum.</p>
        </div>
        <div xml:id="bb-d4e5469-Dd1e168">
          <head xml:id="bb-d4e5469-Hd1e170">Dub. IV.</head>
          <p xml:id="bb-d4e5469-d1e173">Item quaeritur de hoc quod dicit <name ref="#Augustine">Augustinus</name>, quod
            parvuli, si ante Baptismum fuerint defuncti, etiam cum ad Baptismum deferuntur,
            damnantur. Videtur ehim male dicere, quia adultus, cum non potest, excusatur a praecepto
            : ergo multo fortius parvulus. Item, Dominus fidem parentum reputat quasi esset parvuli
            : ergo, si mulier ex fide et caritate offerat parvulum, videtur quod Dominus reputet
            illam esse parvuli : ergo non damnatur sine Baptismo. Item, ponatur quod aliquis
            occiderit puerum, cum deferretur ad Baptismum, ne baptizetur ; nunquid dicemus parvulum
            damnari, qui propter susceptionem sacramenti mortuus est ? Videtur enim hoc esse magna
            crudelitas. Quodsi dicamus salvari, non ergo verum dicit <name ref="#Augustine">Augustinus</name> in littera, quod non salvantur, etiam si ad Baptismum deferantur.
            Item, si damnantur, ergo peiorata est conditio parvulorum respectu status legis naturae,
            in quo salvabantur sola fide parentum.</p>
          <p xml:id="bb-d4e5469-d1e182">Respondeo : Dicendum quod nullus parvulus salvatur nisi virtute sacramenti, quantum est
            de lege communi, non quia parvulus teneatur ex praecepto, sed quia sine sacramento vel
            quod aequivaleat sacramento Deus non disposuit dare gratiam. Hoc dico, quia qui propter
            hoc solum occisus est a persecutore, cum portaretur ad Baptismum, ne baptizaretur,
            moritur pro Baptismo ; ideo in sanguine suo pie creditur baptizatus. Si autem alia de
            causa occiditur, quantumcumque deferatur et pro eo oretur, damnatur. Ratio autem huius
            est, quia post passionem Christi formata est Ecclesia et ecclesiastica sacramenta ; et
            omnis parvulus, qui salvatur, in fide Ecclesiae salvatur, quantumcumque parentes sint
            mali. Et ideo nisi opus ecclesiasticum, ut puta sacramentale, fiat circa eum, expers est
            fidei Ecclesiae ac per hoc et salutis. Alia etiam ratio est quia, cum omnes post
            passionem salventur per fidem passionis iam revelatae, ideo congruebat huic tempori ut
            nullus salvaretur nisi vel in se haberet fidem vel circa ipsum fieret expressa fidei
            professio quantum ad mortem Christi. Ex his patet quare in Lege sufficiebat sola fides,
            modo vero non ; facit enim hoc certitudo divinae dispositionis.</p>
          <p xml:id="bb-d4e5469-d1e185">Quod ergo obicitur de adulto, dicendum quod uterque excusatur a praecepto, sed adultus
            habet gratiam poenitentiae, ad quam se disposuit per contritionem, quae disponit ad
            illam gratiam, et illa supplet locum Baptismi ; parvulus non potest disponi ad gratiam
            alterius sacramenti,- antequam ad gratiam Baptismi, et ad illam non potst disponi nisi
            per sacramentum ; ideo moritur sine gratia.et moritur in culpa, et ideo damnatur.</p>
          <p xml:id="bb-d4e5469-d1e188">Quod obicitur, quod fidem parentum reputat suam, dicendum quod non facit nisi virtute
            sacramenti. Ad casum quem ponit patet responsio : distinguendum enim est, ut praedictum
            est.</p>
          <p xml:id="bb-d4e5469-d1e192">Ad ultimum, quare antiquitus salvabantur in fide parentum et non modo, iam patet
            responsio. Nec sequitur quod tunc melioris conditionis esset, quia pullus status melior
            propter generalitatem remedii ; particularis autem personae conditio potest esse
            deteriorata. Deus autem in institutione sacramentorum statum concernit generalis
            Ecclesiae, non particularis personae ; et quoniam certitudo remedii maior est et
            communior in sacramento quam in fidei merito, ideo patet illud.</p>
        </div>
        <div xml:id="bb-d4e5469-Dd1e197">
          <head xml:id="bb-d4e5469-Hd1e199">Dub. V.</head>
          <p xml:id="bb-d4e5469-d1e202">Item quaeritur de hoc quod dicit <name ref="#Augustine">Augustinus</name> parvulos...
            nondum baptizatos aeterno supplicio cruciandos. Videtur enim falsum dicere, quia parvuli
            nihil commiserunt nec actualiter ad aliquid conversi sunt ; sed poena ignis debetur
            delectationi et conversioni : ergo non debetur eis.</p>
          <p xml:id="bb-d4e5469-d1e208">Item, parvuli non potuerunt vitare : ergo minime sunt inculpandi : ergo poena eorum
            debet esse mitissima.</p>
          <p xml:id="bb-d4e5469-d1e211">Respondeo : Dicendum quod, sicut dicunt magistri, parvuli non habent poenam sensus nec
            quantum ad ignem nec quantum ad vermem, sed solum poenam damni ; et ideo poena erit
            mitissima. Hanc autem vocat <name ref="#Augustine">Augustinus</name> supplicium, licet
            improprie, on quia urantur igne, vel quia corrodantur verme, sed quia in illis haec ipsa
            carentia magnum est supplicium. Propter remorsum autem parvuli non dolebunt, quia,
            divino iudicio et misericordia faciente, statu quem habebunt contenti erunt. Sed hoc
            alibi plenius dicitur.</p>
        </div>
        <div xml:id="bb-d4e5469-Dd1e218">
          <head xml:id="bb-d4e5469-Hd1e220">Dub. VI.</head>
          <p xml:id="bb-d4e5469-d1e223">Item quaeritur de hoc quod dicit : A fidelium consortio non separantur. Videtur enim
            male dicere, quia non fit oratio nisi pro peccatoribus : ergo, si Ecclesia orat pro
            parvulis, reputat eos peccatores : ergo facit iniuriam sacramento Baptismi, quasi non
            purificet.</p>
          <p xml:id="bb-d4e5469-d1e226">Respondeo : Dicendum quod non ideo orat pro eis quia ipsi indigeant, sed ut ostendat
            quod sunt de eius gremio et eius filii. Nec frustra orat, quia orationes illae pro
            parvulis sunt gratiarum actiones ; pro indigentibus vero suffragia computantur, quia
            aliis pro sunt.</p>
        </div>
        <div xml:id="bb-d4e5469-Dd1e230">
          <head xml:id="bb-d4e5469-Hd1e232">Dub. VII.</head>
          <p xml:id="bb-d4e5469-d1e235">Item quaeritur de hoc quod dicit : Quia, si modo a poena homines liberarentur, ipsam
            putarent Baptismi praemium. Videtur enim quod illud nullum sit inconveniens, quia, si
            Baptismus restitueret corpus in omnimodam puritatem, inde haberet homo immortalitatem,
            et hoc est praemium Baptismi et pars beatitudinis.</p>
          <p xml:id="bb-d4e5469-d1e238">Respondeo : Dicendum quod immortalitatem sive sanitatem carnis posset Baptismus
            dupliciter restituere : aut ita quod ibi daretur gratia consummata ; et hoc nihil aliud
            esset quam dare gloriam ; quod Dominus non decrevit facere quia vult quod voluntas ita
            perveniat libere ut instituta est ab initio. Si autem fieret immortalitas in carne, non
            existente perfecta gratia in anima, tunc posset ibi esse error et ratio deviandi, quia
            appeteret homo medicinam spiritualem. propter remedium corporale ; et ita in salute
            corporis deordinaretur et infirmaretur spiritus ; quod non est conveniens.</p>
        </div>
      </div>
    </body>
  </text>
</TEI>