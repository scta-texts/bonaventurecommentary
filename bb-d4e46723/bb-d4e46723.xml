<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e46723">
        <head xml:id="bb-d4e46723-Hd1e108">Quaestio 2</head>
        <head xml:id="bb-d4e46723-Hd1e111" type="question-title">Utrum ignis inferni affligat spiritum.</head>
        <p xml:id="bb-d4e46723-d1e114">Secundo quaeritur, utrum ille ignis sit afflictivus spirituum.</p>
        <div xml:id="bb-d4e46723-Dd1e117" type="rationes-principales">
          <head xml:id="bb-d4e46723-Hd1e119">Rationes principales</head>
          <p xml:id="bb-d4e46723-d1e122">Et quod sic, videtur : Matthaei 25, 41 : <quote xml:id="bb-d4e46723-Qd1e124" source="http://scta.info/resource/mt25_41">Ite, maledicti, in ignem
              aeternum, qui paratus est diabolo et angelis eius</quote>. Sed daemones vel angeli
            sunt substantiae incorporales, et ille ignis non est eis paratus nisi ad poenam et
            afflictionem : ergo etc.</p>
          <p xml:id="bb-d4e46723-d1e128">Item, <name ref="#GregoryGreat">Gregorius</name>, in IV Dialogorum : <quote xml:id="bb-d4e46723-Qd1e133">Si diabolus
              eiusque angeli, cum sint incorporei, corporeo igne sunt cruciandi, quid mirum si et
              animae, antequam recipiant corpora, possint igne corporeo cruciari ?</quote> quasi
            dicat : non est mirum.</p>
          <p xml:id="bb-d4e46723-d1e137">Item, hoc videtur ratione sumpta a causis superioribus, quia divina iustitia rectissime
            ordinat omnia in poena, secundum quod sapientia ordinat in natura. Si ergo peccatum est
            dispositio vilissima, ergo spiritus infectus peccato, ad hoc quod debite ordinetur,
            debet ordinari sub infima creatura. Si ergo infima creatura est subtantia corporalis,
            ordinatio vero peccantium est in poenis, ergo debet substantia spiritualis a corpore
            puniri vel affligi. Si ergo omne quod congruum est possibile est, et quod est possibile
            et congruum ponendum est circa opus divinum : ergo ponendum est spiritum affligi per
            ignem corporeum.</p>
          <p xml:id="bb-d4e46723-d1e140">Item, hoc ostenditur per causas inferiores. Anima existens in corpore patitur, corpore
            non patiente, ergo est passibilis de sua natura ; sed eadem est natura animae in corpore
            et extra corpus : ergo anima extra corpus est passibilis. Probatio maioris manifesta est
            in dormientibus, qui in somnis gravissime patiuntur, corporibus nihil patientibus. Ex
            hoc igitur arguo ulterius sic : anima extra corpus est passibilis ; sed omne quod
            patitur, patitur ab aliquo quod habet repugnantiam per qualitatem activam et repugnantem
            ; spiritualia autem non sunt huiusmodi, sed corporalia : ergo, si patitur, patitur a
            corpore Quod autem spiritualia non habeant contrarietatem agentem et patientem, expresse
            apparet per exemplum, quia albedo et nigredo in anima non contrariantur. Apparet etiam
            per rationem, quia quae abstrahuntur ab esse materiali, abstrahuntur per consequens a
            contrarietate et mutua actione et passione. </p>
          <p xml:id="bb-d4e46723-d1e144">Ad oppositum arguitur primo a parte agentis, secundo a parte patientis. A parte agentis
            sic : Omne agens, quod agit in aliquid, agit per contrarietatem et contactum ; sed ignis
            ad animam nec contactus potest esse nec est contrarietas aliqua : ergo nec potest esse
            actio aliqua. Primum manifestum est per Philosophum, secundum in se manifestum est.</p>
          <p xml:id="bb-d4e46723-d1e147">Item, omne agens, quod agit in aliquid, generat similitudinem suam in passo ; unde
            calidum non agit in aliquid nisi illud calefaciat ; sed impossibile est animam esse
            calidam : ergo impossibile est quod ignis agat in animam. Si tu dicas ad hoc quod talis
            actio non est per naturam, sed supra naturam, et ignis non agit per virtutem in natam,
            sed per virtutem desuper sibi datam, obicitur contra hoc de illa virtute, quia illa
            virtus aut est corporalis aut spiritualis. Si corporalis, adhuc est inferior anima :
            ergo non agit in ipsam ; si spiritualis, sed omnis virtus spiritualis debet fundari
            substantia spirituali : ergo non debet talis virtus esse in igne nec debet dari
            igni.</p>
          <p xml:id="bb-d4e46723-d1e150">Item, illa virtus aut est igne nobilior aut inferior. Si igne inferior, ergo non agit
            in animam, sicut nec ignis agebat ; si superior, ergo, cum virtus non debeat esse
            nobilior substantia, videtur quod igni non debeat dari. Quodsi tu dicas quod hoc verum
            est per naturam, quaeritur tunc : ut quid haec virtus magis datur substantiae ignis quam
            alicui alii, cum aeque bene possit dari lapidi sicut igni ?</p>
          <p xml:id="bb-d4e46723-d1e153">Item , hoc ipsum ostenditur a parte patientis. Sicut ostendit <name ref="#Augustine">Augustinus</name>, in VI Musicae, impossibile est magis nobile pati a minus nobili,
            quia <quote xml:id="bb-d4e46723-Qd1e158">omne agens praestantius est passo</quote>. Sed substantia spiritualis
            nobilior est corporali : ergo ab ipsa non patitur. Si tu dicas mihi quod per peccatum
            facta est inferior, contra hoc est quod dicit <name ref="#Augustine">Augustinus</name>,
            in III De libero arbitrio, quod <quote xml:id="bb-d4e46723-Qd1e164">substantia spiritualis, quantumcumque peccat,
              nobilior est nobilissimo corpore</quote>.</p>
          <p xml:id="bb-d4e46723-d1e168">Item, aeque magna distantia est peccati ad ignem sicut et animae ad ignem ; et ita
            spirituale est peccatum sicut et anima : ergo, si aequaliter distat, nunquam per
            peccatum anima fit actioni proximior vel habilior : ergo, si ab igne non patitur per
            naturam, nec etiam per culpam.</p>
          <p xml:id="bb-d4e46723-d1e171">Item , hoc ipsum ostenditur a parte passionis. Nihil affligitur proprie nisi in ipsum
            cadat dolor ; sed in spiritu separato non cadit dolor : ergo non potest affligi : ergo
            ab igne non patitur. Probatio minoris : Dolor, sicut dicit Philosophus, est sensus
            divisionis partium cum vi ; sed spiritus separatus caret partibus, caret divisione,
            caret sensu : ergo caret dolore.</p>
          <p xml:id="bb-d4e46723-d1e175">Item, hoc ostenditur a parte actionis. Omne puniens laedit, omne quod laedit, adimit ;
            sed a spiritu incorporali nihil potest adimi per corpus : ergo non potest laedi, ergo
            nec affligi : ergo ab igne non patitur.</p>
        </div>
        <div xml:id="bb-d4e46723-Dd1e179">
          <head xml:id="bb-d4e46723-Hd1e181">Conclusio</head>
          <head xml:id="bb-d4e46723-Hd1e184" type="question-title">Ignis inferni affligit etiam spiritus, eos alligando et
            perceptionem immutando, repugnante cum horrere voluntate</head>
          <p xml:id="bb-d4e46723-d1e187">Respondeo : Ad praedictorum intelligentiam est notandum quod circa praedictam
            quaestionem triplex fuit via.</p>
          <p xml:id="bb-d4e46723-d1e190">Aliqui enim philosophorum negaverunt simpliciter spiritum incorporeum posse cruciari,
            attendentes ad eius incorruptibilitatem, pro eo quod senserunt omne incorruptibile esse
            impassibile. Sed iste est error manifestus. Si enim dolor necessario generatur ex amore
            cum privatione amati, sicut aliquis dolet de morte patris, et ex odio cum praesentia rei
            displicentis, sicut aliquis dolet de exaltatione inimici : cum nihil prohibeat in sensum
            spiritualem cadere amorem et alias duas conditiones, nihil prohibet cadere dolorem.
            Amplius, si contraria nata sunt fieri circa idem, et spiritus incorporeus potest
            gaudere, quare etiam non dolere, cum naturaliter in mente eius possint affectiones
            quatuor alternari ?</p>
          <p xml:id="bb-d4e46723-d1e193">Et ideo aliorum philosophorum modernorum positio fuit, quod substantia spiritualis
            dolere potest et pati, non per actionem alicuius, sed potius per privationem. Posuerunt
            enim et intellexerunt quod anima desiderat summum Bonum, quo potest privari propter mala
            merita in hac vita, et ideo ex eius carentia generatur in ea maxima tristitia ; et hanc
            poenam dixerunt esse post hanc vitam, et non aliam, sicut non est aliud gaudium
            spiritibus nisi in contemplatione summi Boni. Et ista positio fuit Algazelis, quae,
            licet veritati magis appropinquaverit quam praedicta, nihilominus tamen deficit. Si enim
            originali peccato, ubi est pura privatio iustitiae, debetur poena damni et carentia
            beatitudinis aeternae, actuali peccato, quod quidem non tantum consistit in privatione,
            immo etiam in deordinata delectatione, non tantum debetur aeternae beatitudinis
            carentia, immo etiam poena aliqua afflictiva. Et ideo dicit fides christiana quod
            spiritus separati cruciantur, non tantum per summi Boni absentiam, sed etiam per
            afflictivi praesentiam. Ad quod credendum sufficit auctoritas Veritatis, Matthaei 25, 41
            : Ite, maledicti, in ignem aeternum etc.</p>
          <p xml:id="bb-d4e46723-d1e197">Sed intelligentia magis requirit quomodo istud possit ratione persuaderi. Et ideo huius
            rei intelligentiam quidam conati sunt dare aspiciendo ad ordinem divinae iustitiae,
            sicut in opponendo tactum est. Cum enim duplex sit ordo, scilicet naturae et divinae
            iustitiae, primus conditionis, secundus retributionis, et anima secundum naturam sit
            stiperior igne, merito tamen peccati efficitur inferior corpore : ideo divina iustitia
            et animam subicit igni merito peccati et ignem superponit animae, faciendo ipsum
            instrumentum divinae iustitiae. Et pet hoc volunt omnia obiecta solvere, quia omnia
            sumuntur secundum ordinem naturae, aspiciendo ad animae dignitatem et ignis naturalem
            virtutem ; haec autem actio competit igni per virtutem sibi datam, per quam est divinae
            iustitiae instrumentum, et passio competit animae propter peccati demeritum. Sed ista
            positio adhuc non satisfacit intellectui. Non enim quaerimus hic quid divina iustitia
            possit, sed qualiter hoc quod facit naturae consonum sit. Amplius, si ignis agit per
            virtutem sibi datam, quare magis deputatur huic actioni quam terra ? Et videtur quod
            terra magis, quia peccator, cum sit infimus, debet subici infimae creaturae ; terra
            autem est infimum omnium elementorum et faex : ergo, si qualitas ignis naturalis nihil
            facit ad agendum in animam, sed solum virtus superaddita, si terrae daretur, aeque bene
            ageret et ordo divinae iustitiae ibi clarius appareret.</p>
        </div>
        <div xml:id="bb-d4e46723-Dd1e202">
          <p xml:id="bb-d4e46723-d1e204">Et ideo alii sumere volunt rationem ex parte naturae ipsius animae, quem modum sumere
            possumus ab <name ref="#Augustine">Augustino</name>, in XII Super Genesim, ubi ostendit
            quod anima pati potest, corpore non patiente, etiam acerbissimas passiones, sicut et ibi
            probat per exempla in somnis et in quadam aegritudine et in vexationibus. Si ergo anima
            secum trahit affectiones et imagines corporales et per illas et in illis pati poterat in
            corpore praeter corpus, etiam ad ignis absentiam, multo magis cum separata erit, pati
            poterit in illis et per illas, praesente igne infernali, quia, quamvis ibi non sit
            passio corporalis, est tamen ibi passio animalis sive spiritualis, quae vera passio est
            et vera afflictio, ac per hoc vera punitio. Sed nec istud fideli animae sufficit, pro eo
            quod credimus spiritus angelicos, qui carent imaginibus et affectionibus ex corpore
            tractis, igne corporeo cruciari. Credimus etiam quod poena illa infernalis sit per veram
            ignis actionem non per phantasticam imaginationem. Amplius, si substantia spiritualis
            certa est quod ab igne laedi non potest, ergo imaginatio ignis non generat in ea
            terrorem nec passionem, nisi aliud occurrat quam ipsius animae natura vel dispositio ex
            corpore contracta.</p>
          <p xml:id="bb-d4e46723-d1e210">Et ideo, cum non possit sufficiens ratio sumi ex parte divinae iustitiae quae rationem
            nostram quietet, nec ex parte solius animae quae fidei concordet, ideo sumi potest ratio
            aspiciendo ad utrumque per hunc modum. Dolor enim, sicut patet per <name ref="#Augustine">Augustinum</name>, XIV De civitate Dei, est dissensus ab his rebus
            quae nobis nolentibus accidunt. Ad hoc ergo quod dolor generetur in anima ab aliquo, duo
            concurrunt ex parte animae, scilicet perceptio ex parte cognitionis et detestatio ex
            parte affectionis. Similiter duo requiruntur ex parte agentis : unum est, quod immutet
            animae perceptionem ; aliud est quod violenter et inseparabiliter adhaereat contra
            repugnantiam voluntatis. Ex his quatuor duo sunt secundum ordinem naturae et alia duo
            secundum ordinem divinae iustitiae. Quod enim ignis immutet cognitionem animae, et anima
            percipiat actionem et calorem ignis, hoc est de potentia naturali utriusque ; et hoc
            patet sic. Cum enim ignis agit in compositum ex anima et corpore, ibi duplex est passio
            : una naturalis, et haec est calefactio corporis ; alia animalis, et haec est immutatio
            sensus. Prima passio est vera passio, quia est ab igne ut vere agente ; secunda passio
            est ab anima se ipsam movente et ab igne occasionem praebente, secundum quod dicit <name ref="#Augustine">Augustinus</name>, in VI Musicae. Sicut ergo, postquam separatur
            anima, corpus potest pati ab igne passione naturali, quia potest calefieri et
            inflammari, et hoc per naturalem potentiam utriusque, sic spiritus pati potest passione
            animali et ab igne praesenti im mutari naturali potentia ignis et animae.</p>
          <p xml:id="bb-d4e46723-d1e219">Duo igitur sunt ibi per ordinem naturae, alia duo per ordinem divinae iustitiae. Quod
            enim ignis animae indissolubiliter alligetur et anima in eo recludatur ut in carcere,
            divinae iustitiae est, ad quam spectat malefactorem in carcere recludere. Quod iterum
            anima refugiat ignis calorem qui per naturam nocere non potest, et trepidet timore, ubi
            timor non est, hoc divinae iustitiae est, quae facit trepidare peccatores, immittendo
            terrorem et horrorem eius rei qua per naturam sunt superiores. Et quamvis sit illud
            divinae iustitiae, hoc non est contra ordinem naturae, sive spiritum trepidare quod
            trepidandum non est sive spiritum alligari corpori. Et hoc est quod innuit <ref xml:id="bb-d4e46723-Rd1e221" target="http://scta.info/resource/adcd-l21">Augustinus, in XXI De civitate Dei</ref>,
            quod sicut anima in hominis conditione iungitur corpori ut dans ei vitam, quamvis illud
            sit spirituale et hoc corporale, et ex illa coniunctione vehementer concipit ad corpus
            amorem, sic ligatur igni ut accipiens ab eo poenam, et ex illa coniunctione vehementer
            concipit horrorem ac per hoc et dolorem, qui verus est, et ex vero igne corporali et ex
            vera applicatione corporalis ignis ad spiritum causatur secundum quatuor praehabitas
            conditiones. His visis, satis facile est ad obiecta respondere.</p>
        </div>
        <div xml:id="bb-d4e46723-Dd1e226">
          <head xml:id="bb-d4e46723-Hd1e228">Ad rationes</head>
          <p xml:id="bb-d4e46723-d1e231">1-3. Quod enim obicitur de actione, quod est per contrarietatem et contactum, istud
            intelligitur de actione naturali, cui respondet passio naturalis ; et hoc est ad
            generandam speciem consimilem in passo secundum naturam ; hic autem est passio animalis,
            qua quidem generatur similitudo spiritualis in passo. Unde <name ref="#GregoryGreat">Gregorius</name>, in IV Dialogorum, dicit quod animae in eo ardent quod ardorem
            vident ; non tamen intendit dicere quod visio sit tota causa ardoris, sed perceptio
            ignis praesentis cum horrore generat dolorem, quia non est cognitio speculationis
            tantum, sed potius experientiae. Et per hoc patet responsio ad sequens et etiam ad alias
            rationes, quia non oportet ibi poni virtutem creatam dari igni, per quam agat in
            animam.</p>
          <p xml:id="bb-d4e46723-d1e237">4-5. Ad illud quod obicitur ex parte patientis, quod anima nobilior est corpore,
            dicendum quod sicut nunc ignis dicitur agere in animam coniunctam carni et ibi generare
            dolorem, non quia ignis omnino sit faciens, sed quia per causationem ignis anima habet
            necessariam occasionem agendi in se et patiendi a se, cum ipsa sit se ipsam movens,
            sicut dicit <name ref="#Augustine">Augustinus</name>, in VI Musicae, sic intelligendum
            est in anima separata ; sed quod fit hic mediante corpore, ibi fit immediate. Unde nec
            in coniuncta nec in separata agit vere efficiendo, sed occasionem praebendo, et tamen
            vere dicitur affligere et vere punire, sicut vere dicitur immutare, quamvis anima
            speciem potius in se faciat quam a corpore aliquo fiat in ea. Nec obstat istud quod
            obicitur de peccato, quia peccatum non sic disponit spiritum ad passionem ut faciat
            ipsum vere materialem respectu ignis, cum sit superior per naturam ; sed meretur apud
            divinam iustitiam, ut, salva natura animae, Deus ipsam igni alliget et alligando
            incarceret, incarcerando horrorem sui carceris immittat, ac per hoc ipsa anima ad
            praesentiam carceris vero dolore et moestitia se affligat.</p>
          <p xml:id="bb-d4e46723-d1e243">Ad illud quod obicitur de dolore, quod est divisio partium, dicendum quod illa non est
            definitio generalis, sed solummodo doloris qui est animae ex carne ; sed illa quam
            assignat <name ref="#Augustine">Augustinus</name>, dolor est dissensus ab his rebus etc.
            Ut enim ostendit <name ref="#Augustine">Augustinus</name>, in XXI De civitate Dei, dolor
            potius venit ex impedimento operationis animae quam ex corporis sectione, sicut patet in
            paralyticis, in quibus est partium sectio sine afflictione, quia anima in illis non
            habet operationem quae ibi impediatur ; et quoniam potentiae animae, quae sunt eius
            partes, quodam modo possunt in suis operationibus inquietari et impediri occasione
            accepta, hinc est quod spiritus dolere potest et affligi.</p>
          <p xml:id="bb-d4e46723-d1e252">Ad illud quod ultimo obicitur, quod puniens adimit, dicendum quod sicut in ademptione
            peccati non adimitur aliquid de substantia vel potentia animae, sed solum de nobilitate
            ad gratiam et iustitiam, sic per ignem punitivum adimitur illa habilitas secundum quam
            anima est habilis ad gloriae et beatitudinis laetitiam ; nec semper nova adimitur, sed
            eius ademptio est afflictionis continuatio, sicut supra dictum est de ademptione quae
            fit in corpore. Et haec dicta sufficiant.</p>
        </div>
      </div>
    </body>
  </text>
</TEI>