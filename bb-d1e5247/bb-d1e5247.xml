<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 5, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 5, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e5247">
        <head xml:id="bb-d1e5247-Hd1e119">III, D. 5, A. 1, Q. 4</head>
        <head xml:id="bb-d1e5247-Hd1e122" type="question-title">Utrum assumere possit convenire divinae naturae, abstracta omni
    persona.</head>
        <p xml:id="bb-d1e5247-d1e125">Quarto quaeritur, utrum assumere convenire possit divinae naturae, abstracta omni
    persona.</p>
        <div xml:id="bb-d1e5247-Dd1e128" type="rationes-principales">
          <p xml:id="bb-d1e5247-d1e130">Et quod sic, videtur. Abstractis omnibus personis, est intelligere Omnipotentem ; sed
      Omnipotenti nullum verbum est impossibile : ergo videtur quod, omni personalitate abstracta,
      possibile sit Deum carnem assumere.</p>
          <p xml:id="bb-d1e5247-d1e133">Item, omni personalitate abstracta, adhuc est intelligere Deum summ bonum ; sed quia summe
      bonus est, diligit creaturam, et per nimiam caritatem suam assumsit humanam naturam : ergo,
      omni personalitate abstracta, adhuc est intelligere Deum carnem humanam posse assumer.</p>
          <p xml:id="bb-d1e5247-d1e136">Item, omni personalitate abstracta, adhuc est intelligere Deum potentem creare et potentem
      genus humanum reparare ; sed reparat assumendo carnem : ergo videtur redire idem quod
      prius.</p>
          <p xml:id="bb-d1e5247-d1e139">Item, omni personalitate abstracta, adhuc intelligitur Deus ut sapiens, ergo sciens et
      potens tyrannum superare et vincere ; sed assumtionis mysterium est ad tyrannum vincere et
      superare : ergo intelligitur ut potens carnem assumere.</p>
          <p xml:id="bb-d1e5247-d1e142">Sed contra : Assumere est sibi unire : aut ergo in supposito aut in forma ; sed divina
      natura non potest sibi humanam unire in forma : ergo, si unit aliquo modo, necesse est unire
      in supposito et persona : ergo, abstractis suppositis et personis, impossibile est amplius
      assumtionem intelligere.</p>
          <p xml:id="bb-d1e5247-d1e146">Item, assumtio dicit aliquam actionem ; sed nulla actio esse intelligitur alicuius nisi ut
      entis in actu ; nihil enim est in actu ens nisi prout est in supposito : ergo, supposito
      abstracto ; non est intelligere assumtionem aliquam.</p>
          <p xml:id="bb-d1e5247-d1e149">Item, impossibile est intelligere ut humana natura assumatur, nisi assumatur in atomo vel
      in singulari, quia, sicut vult <name ref="#JohnDamascenus">Damascenus</name>, natura praeter singularia est in nuda
      consideratione. Ergo pari ratione impossibile est intelligere quod assumtio fiat in natura
      abstracta ab omni persona.</p>
          <p xml:id="bb-d1e5247-d1e155">Item, impossibile est assumtionem alicuius competere alicui nisi post completum suum esse :
      nemo enim assumit sibi aliquid nisi postquam est completum ; sed perfecta completio naturae
      rationalis non est nisi persona : ergo, omni personalitate circumscripta, impossibile est
      quod natura humana assumatur a divina.</p>
        </div>
        <div xml:id="bb-d1e5247-Dd1e159">
          <head xml:id="bb-d1e5247-Hd1e161">Conclusio</head>
          <head xml:id="bb-d1e5247-Hd1e164" type="question-title">Circumscripta omni personalitate, non potest intelligi, a divina
      natura assumi humanam; circumscripta vero personalitate a fide determinata, assumtio haec
      potest intelligi</head>
          <p xml:id="bb-d1e5247-d1e167">Respondeo : Dicendum quod dupliciter contingit in divinis circumscribere personalitatem per
      intellectum : aut simpliciter aut prout fides determinat. Simpliciter circumscribitur
      intellectus personalitatis, quando consideratur divina natura ut in se, non in aliquo
      supposito determinate et in quantum communicabilis est a multis, non in quantum est in hoc
      vel in illo. Et hoc modo divina natura consideratur per modum cuiusdam ordinabilis ad alium.
      Et hoc modo non intelligitur secundum rationem agendi nec patiendi, quia actio non
      attribuitur formae nisi in supposito. Et sic assumtio non potest ei convenire, tum quia
      natura talis non intelligitur ut agens, quia actio est formae in supposito ; tum etiam, quia
      natura talis, sic considerata, non habet in quo possit uniri cum humana natura : non enim
      potest uniri in forma. Et ista duo cadunt in intellectu huius vocabuli, quod est <mentioned>
       assumere </mentioned> ; et ideo ratione utriusque impedimentum est ut nequaquam naturae,
      consideratae in abstractione ab omni personalitate, possit assumtio intelligi convenire. </p>
          <p xml:id="bb-d1e5247-d1e173">Alio modo : potest circumscribi a divinis personalitas, non simpliciter, sed per eum modum
      per quem fides determinat, scilicet Patris et Filii et Spiritus Sancti, ita tamen quod
      intelligatur ibi suppositum rationalis naturae, sicut intelligunt Iudaei et pagani. Et hoc
      modo potest intelligi assumtio convenire Deo, licet non ita congrue sicut intelligitur,
      praesupposita personali distinctione. Intellecto enim quod sola illa persona, quae est
      innascibilis, esset in divinis, posset utique humanitatem assumere, et intelligi potest quod
      Deus fieret homo ; sed tamen non ita congrueret sicut nunc, quia tunc non esset ibi ratio
      mediationis nec satisfactionis nec missionis, sicut nunc est, cum Filius a Patre mittitur et
      Patri pro homine satisfacit et mediator est inter Deum Patrem et genus humanum. Unde nullus
      intellexit unquam incarnationem nisi praeintellexerit personarum distinctionem.</p>
          <p xml:id="bb-d1e5247-d1e176">Concedendum est igitur quod, circumscripta personalitate a fide determinata, etsi possit
      intelligi assumtio, non tamen ita congrue. Omni vero personalitate circumscripta, non
      contingit a divina natura assumi humanam. Unde concedendae sunt rationes ad istam partem,
      quia procedunt secundum istam viam.</p>
        </div>
        <div xml:id="bb-d1e5247-Dd1e181">
          <head xml:id="bb-d1e5247-Hd1e183">Ad rationes</head>
          <p xml:id="bb-d1e5247-d1e186">1-4. Ad illud vero quod obicitur in contrarium, quod divina natura, abstractis personis,
      intelligitur ut summe potens, ut summe sapiens et ut summe bona et ut creaturarum causa
      effectiva, ad omnes illas rationes responderi potest interimendo, si intelligatur quod fiat
      abstractio ab omni supposito. Necessario enim qui cogitat Deum cogitat ut aliquem habentem
      deitatem sive naturam intellectualem : alioquin non cogitat eum ut perfecte in se entem et
      nec ut perfecte potentem nec ut summe sapientem. Alter etiam intellectus est ibi, quia ad
      assumtionem non tantum requiritur causa efficiens, sed etiam illud in quo fiat unio. Et ideo
      esto quod, omni personalitate circumscripta, consideraretur divina natura in ratione
      perfecte potentis et sapientis, non tamen cogitari posset in ratione assumentis, quia non
      posset ibi esse intellectus unibilitatis.</p>
        </div>
      </div>
    </body>
  </text>
</TEI>