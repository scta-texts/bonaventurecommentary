<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 40, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 40, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e37691">
        <head xml:id="bb-d1e37691-Hd1e119">III, D. 40, A. 1, Q. 2</head>
        <head xml:id="bb-d1e37691-Hd1e122" type="question-title">De differentia secundum effectum, videlicet quod Lex Vetus fuerit
    occidens, Lex Nova sit vivificans.</head>
        <p xml:id="bb-d1e37691-d1e125">Secundo quaeritur de differentia quae assignatur penes effectum, videlicet quod Lex Vetus
    erat lex occidens, Lex vero Nova est lex vivificans, quam <name ref="#Lombard">Magister</name> ponit in littera. Et hoc
    accipitur ex II ad Corinthios 3, 6, ubi dicit Apostolus : Littera occidit, spiritus autem
    vivificat ; et ex eo quod dicitur ad Romanos 7, 6, et ad Galatas 2, 16, et I ad Corinthios 15,
    56 : Virtus peccati Lex. Et ex pluribus aliis locis sumi potest ex verbis Apostoli.</p>
        <div xml:id="bb-d1e37705">
          <p xml:id="bb-d1e37691-d1e133">Sed contra hanc differentiam obicitur primo ratione primae partis. Quia dicitur ad Romanos
      7, 12 : <quote xml:id="bb-d1e37691-Qd1e135" ana="#rom7_12">Lex quidem sancta et mandatum sanctum et iustum</quote>, Glossa :
       <quote xml:id="bb-d1e37691-Qd1e138">Iustum, iustificans</quote> ; sed nihil sanctum et iustum occidit : ergo Lex non
      occidit.</p>
          <p xml:id="bb-d1e37691-d1e142">Item, cum dicitur Lex occidens, aut intelligitur de Lege servata aut de Lege non servata.
      Si de Lege servata, constat quod hoc est falsum. Si de Lege non servata, sed similiter
      Evangelium non observatum occidit, quia peccat qui non observat Legem evangelicam, sicut
      peccabat qui non observabat Legem scriptam : ergo Lex evangelica est lex occidens. Ergo
      penes hoc non debet assignari differentia.</p>
          <p xml:id="bb-d1e37691-d1e145">Item, si est Lex occidens, aut ergo per causam aut per occasionem aut per ostensionem. Si
      per causam, et quod est causa spiritualis occisionis est simpliciter malum : ergo Lex mala
      est : verum ergo dixit Manichaeus quod Lex Vetus fuit a malo deo. Si per occasionem, cum
      ergo frequenter homo sumit occasionem peccandi de virtutibus et bonis operibus, de quibus
      superbit, tunc ergo virtus et bona operatio debent dici occidere ; quod omnino absurdum est.
      Si per ostensionem, quia ostendit peccati morbum, ergo, cum Evangelium similiter ostendat
      peccati morbum, tunc Evangelium debet dici. lex occidens : ergo penes hoc nulla est
      differentia.</p>
          <p xml:id="bb-d1e37691-d1e148">Item, obicitur contra secundam partem differentiae, qua dicitur quod Evangelium est lex
      iustificans.</p>
          <p xml:id="bb-d1e37691-d1e151">Lex enim consistit in doctrina, sed iustificatio consistit in gratia : ergo videtur quod
      iustificatio nihil pertineat ad Legem evangelicam.</p>
          <p xml:id="bb-d1e37691-d1e155">Item, si Evangelium dicitur iustificare, aut sua instructione aut sua observatione aut alio
      modo. Sua instructione non ; multi enim Evangelium audiunt et non iustificantur. Non enim
      auditores Legis, sed factores iusti sunt apud Deum, sicut dicitur ad Romanos 2, 13. Si sua
      observatione, sed similiter Lex Vetus iustificabat, secundum quod dicitur Matthaei 19, 17 :
      Si vis ad vitam ingredi, serva mandata ; et Beda dicit quod iustitia Legis suo tempore
      custodita non solum temporalia, sed etiam aeterna bona conferebat.</p>
          <p xml:id="bb-d1e37691-d1e158">Item, Lex Evangelii consistit in praeceptis et consiliis ; sed praecepta et consilia
      consistunt in operibus bonis, iustitia autem non causatur in nobis ex operibus bonis, immo
      magis e converso. Non videtur ergo quod effectus Legis evangelicae aliquo modo sit
      iustificatio.</p>
        </div>
        <div xml:id="bb-d1e37736">
          <head xml:id="bb-d1e37691-Hd1e164">Conclusio</head>
          <head xml:id="bb-d1e37691-Hd1e167" type="question-title">Lex nova iure dicitur vivificans, quia triplici modo iustificat;
      Lex vero vetus, secundum litteratem tantum sensum observata, dicitur occidens per
      occasionem, non per causam.</head>
          <p xml:id="bb-d1e37691-d1e170">Respondeo : Ad praedictorum intelligentiam est notandum quod multipliciter dicitur aliquid
      iustificare sive iustificans. Uno modo effective, et sic solus Deus dicitur iustificare.
      Alio modo formaliter, et sic gratia dicitur iustificare, quae informat ipsam animam,
      expellendo obliquitatem culpae et dando rectitudinem iustitiae. Tertio modo dicitur aliquid
      iustificans, non solum in habitu, verum etiam in effectu, et sic caritas iustificat, sive
      fides, quae per caritatem operatur. Quarto modo dicitur aliquid iustificans in ipsius
      iustitiae exercitatione et usu, et hoc modo mandata Dei, in quibus iustitia exercetur,
      iustificare dicuntur quando modo debito observantur.</p>
          <p xml:id="bb-d1e37691-d1e173">His prasuppositis, intelligendum est quod in Lege Veteri tria erant consideranda, similiter
      et in Lege Nova, videlicet moventia, et ista erant promissa ; dirigentia, et ista erant
      praecepta ; adiuvantia, et ista erant sacramenta, quia, secundum quod dicit Hugo, sacramenta
      sunt adiutoria, ut per praecepta veniatur ad promissa. Similiter haec tria sunt in Lege
      evangelica, sed differenter, quia in Lege Nova secundum primam faciem ista omnia sunt
      spiritualia, quia promissa sunt aeterna, praecepta sunt spiritualia et sacramenta
      sanctificantia ; et ita promissa excitant hominem ad amorem aeternorum, qui est amor
      caritatis ; praecepta dirigunt sufficienter in via morum, docendo vitare omne peccatum ;
      sacramenta sanant animam a vulneribus peccatorum. Et sic Legi evangelicae competit
      iustificare secundum triplicem modum, videlicet formaliter ratione gratiae sacramentalis, et
      in effectu ratione amoris spiritualis, et in exercitio ratione multiplicis boni operis, ad
      quod dirigitur homo per consilia et praecepta.</p>
          <p xml:id="bb-d1e37691-d1e176">In Lege autem Veteri erat aliter haec tria considerare, quoniam Lex Vetus dupliciter potest
      observari et intelligi, videlicet secundum intellectum spiritualem : et sic quodam modo
      concordat cum Lege evangelica, et qui spiritualiter Legem observabant viri evangelici erant,
      quia Lex praegnans erat Evangelio. Alio modo potest observari secundum intellectum
      litteralem : et sic ab Evangelio distinguitur secundum tria praedicta, quia in Lege erant
      promissa temporalia et praecepta exterius regulantia et sacramenta figuralia : et sic
      ratione promissorum non excitabatur homo ad amorem splritualem ; ratione praeceptorum non
      dirigebatur ad iustitiam interiorem ; ratione sacramentorum non adiuvabatur ut posset
      faciliter Legem ipsam implere : et ideo deerat sibi iustificatio. Et quia erat ibi ostensio
      culpae et non aderat adiutorium gratiae, dabatur per consequeps occasio ipsi concupiscentiae
      ut traheret ad mortem ; et ideo Lex moysaica secundum litteralem sensum dicitur lex occidens
      per occasionem, non per causam. Et hoc ipsum dicit textus ad Romanos 7, 11 : Peccatum per
      mandatum, occasione accepta, seduxit me et per illud occidit, ibi Glossa : Ex prohibitione
      namque, ubi caritas deficit, desiderium mali crescit, quo aucto, dulcius fit quod
      prohibetur, et ita peccatum fallit dulcedine falsa ; et ita per mandatum occidit, quia
      reatus praevaricationis accessit. Gladio ergo, quem portabas, te inimicus occidit, armis
      tuis te interemit. Unde sicut, cum quis armatus portat cultellum ut se defendat, per quem ab
      inimico occiditur, illa cultelli portatione dicitur occidi non per causam, sed per
      occasionem : sic intelligendum est in Lege. Et sic patet intellectus praedictae
      differentiae.</p>
        </div>
        <div xml:id="bb-d1e37755">
          <head xml:id="bb-d1e37691-Hd1e183">Ad Rationes</head>
          <p xml:id="bb-d1e37691-d1e186">Ad illud vero quod obicitur, quod Lex sancta et mandatum sanctum et iustum, id est
      iustificans, dicendum quod hoc verum est, quia Lex iuncta est gratiae adiutrici ; verum est
      etiam quantum est de se et principali intentione legistatoris. Nihil tamen prohibet ex
      accidenti et per occasionem inducere oppositum, sicut cultellus secundum principalem
      intentionem ferentis est armatura defensionis, et tamen occasionaliter contingit quod sit
      instrumentum occisionis ipsius portantis.</p>
          <p xml:id="bb-d1e37691-d1e189">Ad illud quod obicitur, utrum Lex occidat observata vel non observata, dicendum quod non
      observata. Et si obiciat, quod sfmiliter Evangelium non observatum occidit, dicendum quod
      non est simile hinc et inde, quia Lex secum portat onus et non habet annexum adiutorium
      secundum suum litteralem sensum. Evangelium vero de se adiutorium habet ipsius gratiae, et
      ita non praebet mortis occasionem, quia gratia minuit concupiscentiam, quae suo vigore in
      servitutem peccati captivabat, secundum quod dicit Apostolus ad Romanos 7, 23 : <quote xml:id="bb-d1e37691-Qd1e191" ana="#rom7_23">Video
       aliam legem in membris meis repugnantem legi mentis meae et captivantem me in servitutem
       peccati</quote> ; et post exclamat : <quote xml:id="bb-d1e37691-Qd1e194">Infelix ego homo, quis me liberabit de corpore
       mortis huius ? Gratia Dei per Iesum Christum Dominum nostrum</quote>
          </p>
          <p xml:id="bb-d1e37691-d1e198">Ad illud quod obicitur, quod Lex non potest dici occidere per occasionem, quia tunc
      similiter bona opera et virtutes dicerentur occidere, dicendum quod non. est simile, quia
      bona opera, quantum est de se, non efferunt, sed potius humiliant et in gratia servant ; Lex
      vero per se ipsam onerabat, et in hoc quod manifestabat peccatum et non dabat gratiae
      adiutorium, occasionem dabat intensionis libidinis et aggravationis contemptus. Unde quod
      dicatur esse occasio peccati, hoc non solum est ratione positionis, sed etiam ratione
      defectus. Et si tu obicias, quod qualitercumque occideret, non debebat Dominus dare Legem,
      cum quaerat nostram salutem, dicendum quod Dominus in latione Legis, etsi daret eam
      carnalibus ad confringendam eorum duritiam, ut quodam modo manuducerentur ad gratiam
      recognoscendo infirmitatem suam, principaliter tamen dabat eam propter spiritualiter
      intelligentes, qui salvabantur et merebantur in ipsius Legis observatione. Deus enim
      praeponderat salvationem unius iusti damnationi multorum impiorum.</p>
          <p xml:id="bb-d1e37691-d1e201">Ad illud quod obicitur, quod, cum lex Evangelii spectet ad doctrinam, non iustificabat,
      dicendum quod lex Evangelii non dicitur iustificare prout legitur et cognoscitur, sed prout
      in opere servatur et secundum eam vivitur. Hoc autem fit per sacramentorum susceptionem,
      aeternorum exspectationem et mandatorum impletionem ; et secundum hoc assequitur plenam
      iustificationem. Et ideo ratio illa non valet.</p>
          <p xml:id="bb-d1e37691-d1e205">Ad illud vero quod obicitur, quod sicut Lex evangelica observata iustificat, ita Lex
      moysaica, sicut dici Beda, dicendum quod Beda intelligit, non de observantia litterali, sed
      de observantia spirituali, secundum quam Lex conformis erat Evangelio. Nos autem dicimus
      Legem occidentem esse secundum observantiam litteralem, quae respiciebat ipsam communitatem,
      sicut praedictum est.</p>
          <p xml:id="bb-d1e37691-d1e208">Ad illud quod obicitur, quod Lex evangelica attenditur in praeceptis quae respiciunt opera,
      dicendum quod non tantummodo lex Evangelii claudit in se praecepta, immo claudit in se
      promissa et sacramenta, et magis dicitur iustificare ratione sacramentorum quam ratione
      praeceptorum. Nihilominus tamen ratione praeceptorum potest dici iustificare quarto modo
      iustificandi, videlicet quantum ad exercitationem et usum iustitiae, non autem quantum ad
      iustitiae infusionem. Et sic patet quomodo intelligenda est ista differentia, quod Lex
      moysaica est occidens et Lex evangelica est vivificans ; patet etiam qualiter haec dicitur
      iustificare et illa occidere.</p>
        </div>
      </div>
    </body>
  </text>
</TEI>