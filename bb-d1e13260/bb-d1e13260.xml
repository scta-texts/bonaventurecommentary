<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 14, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 14, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e13260">
        <head xml:id="bb-d1e13260-Hd1e119">III, D. 14, A. 2, Q. 2</head>
        <head xml:id="bb-d1e13260-Hd1e122" type="question-title">Utrum anima Christi actu cognoscat in Verbo omnia quae habita
    cognoscit.</head>
        <p xml:id="bb-d1e13260-d1e125">Secundo quaeritur, utrum anima Christi cognoscat in Verbo actu omnia quae cognoscit in
    habitu.</p>
        <div xml:id="bb-d1e13271" type="rationes-principales">
          <head xml:id="bb-d1e13260-Hd1e130">Rationes Principales</head>
          <p xml:id="bb-d1e13260-d1e133">Et quod sic, videtur. Quia, secundum quod vult <name ref="#Augustine">Augustinus</name>, in libro XV De Trinitate,
      <quote xml:id="bb-d1e13260-Qd1e138" source="http://scta.info/resource/adt-l15">in Beatis non erunt volubiles cogitationes</quote>. Si ergo anima Christi inter
      ceteras animas beatas beatissima est, non ergo habet cogitationes volubiles : ergo, si
      aliquid semel in actu cogitat vel cognoscit, semper illud cogitat vel cognoscit : ergo
      quidquid cogitai in habitu, cognoscit in actu.</p>
          <p xml:id="bb-d1e13260-d1e142">Item, gloria est habitus in actu : impossibile enim est hominem esse beatum et aliquando
      cessare ab actu visionis divinae. Si ergo cognitio, qua cognoscit anima Christi res in
      Verbo, est cognitio gloriosa, videtur quod cognitio illa semper habeat habitum coniunctum
      actui : ergo quidquid cognoscit in habitu, cognoscit in actu.</p>
          <p xml:id="bb-d1e13260-d1e145">Item, perfectior est habitus coniunctus actui quam separatus, pro eo quod actus est
      complementum habitus ; sed anima Christi cognoscit res in Verbo cognitione perfectissima :
      ergo quidquid cognoscit ibi in habitu, cognoscit in actu.</p>
          <p xml:id="bb-d1e13260-d1e148">Item, una et eadem cognitione, qua cognoscit anima Christi ipsum Verbum, cognoscit alia a
      Verbo ; sed nihil de ipso Verbo cognoscit in habitu quod non cognoscat in actu : ergo nihil
      de aliis rebus cognoscit in habitu quod non cognoscat in actu.</p>
          <p xml:id="bb-d1e13260-d1e152">Sed contra : Sicut vult <name ref="#Aristotle">Philosophus</name>, <quote xml:id="bb-d1e13260-Qd1e157">scimus plura, sed intelligimus unum
       solum</quote> ; hoc autem ob aliud non est nisi quia <mentioned> scire </mentioned>
      nominat cognitioriem in habitu, sed intelligere in actu : ergo ad plura se extendit habitus
      quam actus per naturam ; et si hoc, non est necesse quod in Christo habitus parificetur
      actui : igitur non est necesse quod quidquid anima Christi habitu cognoscit in Verbo, quod
      cognoscat in actu.</p>
          <p xml:id="bb-d1e13260-d1e164">Item, sicut perfecta est cognitio animae Christi, ita perfectum est eius gaudium ; sed
      anima Christi non gaudet de omni eo in actu de quo gaudet in habitu - gaudet enim super uno
      peccatore poenitentiam agente, licet non actualiter in eo laetaretur quando peccabat - ergo
      pari ratione non est opportunum quod omne quod cognoscit in habitu, cognoscat in actu.</p>
          <p xml:id="bb-d1e13260-d1e167">Item, actualis consideratio rerum cognitarum in Verbo in Christo subiacet voluntati. Ergo
      potest modo considerare aliquid creatum quod non sit de essentia gloriae, modo etiam non
      considerare : ergo, si habet illius rei habitum, non necesse est quod habitus semper sit
      coniunctus actui respectu cuiuscumque cognoscibilis.</p>
          <p xml:id="bb-d1e13260-d1e170">Item, aut anima Christi actu considerat omne quod Verbum aeternum natum est ei
      repraesentare aut non. Si actu considerat omne quod Verbum aeternum natum est ei
      repraesentare, cum illa sint infinita, videtur quod anima Christi in considerando actu
      pertransit infinita, quod est impossibile virtuti finitae. Si non actu considerat omne quod
      Verbum sibi unitum natum est ei repraesentare, ergo aliquam habet aptitudinem anima Christi
      ad aliquid respectu cuius non semper est in actu ; sed omnis eius aptitudo est completa per
      habitum gloriosum : igitur aliquid cognoscit in habitu quod non cognoscit in actu.</p>
          <p xml:id="bb-d1e13260-d1e173">Item, quando aliquid se extendit ad infinita, impossibile est quod ipsum totaliter sit in
      actu, si differat in eo actus a potentia ; sed habitus cognitionis in Christo se extendit ad
      infinita : ergo impossibile. est ut omne quod cognoscit in habitu, cognoscat in actu. Maior
      manifesta est, quia, cum continuum sit divisibile in infinitum, impossibile est ipsum
      totaliter divisum esse in actu. Minor probatur per hoc quod Christus in Verbo aeterno scit
      omnes species mimeri paris divisibiles esse in duo aequalia, et hoc novit in habitu de
      qualibet eius specie : si ergo species numeri sunt infinitae, ergo novit habitu
      infinita.</p>
          <p xml:id="bb-d1e13260-d1e176">Item, nihil novit anima Christi in actu super quod non convertat se actualiter ; sed
      intellectus eius et aspectus simplex est et finitus ; sed simplex et finitum ad quod se
      convertit, totaliter se convertit : ergo, si actu se convertit ad unum, impossibile est quod
      simul et semel actu se convertat ad illud quod sit ab illo disparatum : igitur anima Christi
      non omnia cognoscit in actu quae cognoscit in habitu.</p>
        </div>
        <div xml:id="bb-d1e13323">
          <head xml:id="bb-d1e13260-Hd1e182">Conclusio</head>
          <head xml:id="bb-d1e13260-Hd1e185" type="question-title">Anima Christi quoad ea quae sunt essentialia gloriae, omnia quae
      cognoscit in habito, cognoscit in actu, quod non est necesse quoad ea quae non sunt
      essentialia gloriae.</head>
          <p xml:id="bb-d1e13260-d1e188">Respondeo : Ad praedictorum intelligentiam est notandum quod anima Christi beata habet
      cognitionem aliquorum quae sunt essentialia gloriae et aliquorum quae non sunt de essentia
      gloriae. Si ergo loquamur de cognitione eorum quae sunt essentialia gloriae, dico quod anima
      Christi omnia quae cognoscit in habitu cognoscit in actu, quia gloria est habitus in actu.
      Unde sicut non potest anima eius non esse gloriosa, sic impossibile est actualem
      considerationem eorum quae sunt de essentia gloriae in ipso interrumpi. Si autem loquamur de
      cognitione eorum quae non sunt essentialia gloriae, sic non est necesse quod omnia quae
      cognoscit in habitu cognoscat in actu. Et huius signum est quod Deus Beatis existentibus in
      gloria, hoc est sanctis angelis, aliquid de novo revelat et ostendit in se quod prius tamen
      non ostendebat. Et ideo statui gloriae non repugnat considerare aliquid nunc quod prius non
      considerabatur. Nec repugnat etiam perfectioni creaturae, quoniam creaturam perfici, hoc est
      eius capacitatem impleri ; creatura autem plurium est capax secundum cognitionem habitualem
      quam secundum considerationem actualem, sicut in opponendo monstratum est. Et ideo non solum
      in angelis, verum etiam in anima Christi hoc verum est quod plura cognoscit in habitu quam
      consideret in actu ; et ideo concedendum est quod non omnia considerat in actu quae habet in
      habitu, quantum ad ea quae non sunt de substantia gloriae. Et concedendae sunt rationes quae
      sunt ad partem istam.</p>
          <p xml:id="bb-d1e13260-d1e191">Ad ultimam tamen rationem potest responderi, ne det occasionem deviandi. Quod enim dicitur
      quod intellectus simplex et finitus ad quod se convertit, totaliter se convertit, non cogit,
      quia intellectus animae beatae et maxime animae Christi dilatatur per gratiam ; et, quod
      plus est, in Verbo per unum et idem cognoscit distincte multa, et ideo intellectus
      glorificatus cognoscendo multa in Verbo non dividitur, sed unitur, quia non applicatur ad
      hoc vel ad illud primo et immediate, sed mediante Verbo aeterno, quod, cum sit unum, ducit
      in multa cognoscenda. Aliae vero rationes, quae ad banc partem inductae sunt, concedi
      possunt.</p>
        </div>
        <div xml:id="bb-d1e13339">
          <head xml:id="bb-d1e13260-Hd1e198">Ad Rationes</head>
          <p xml:id="bb-d1e13260-d1e201">Ad illud vero quod obicitur in contrarium, quod in Beatis non sunt cogitationes volubiles
      nec considerationes, dicendum quod verbum illud intelligitur de his quae sunt de essentia
      gloriae, quia illa semper erunt in actuali cognitione atque consideratione ; de his autem
      quorum cognitio non est de essentia gloriae non oportet habere veritatem. Potest etiam
      aliter dici quod volubilitas cogitationis duplex est : quaedam per inquisitionem et
      intimationem sive decursum, quo quis venit in cognitionem rei incognitae ; et talis
      volubilitas non erit in Beatis. Est etiam alia volubilitas per transitum considerationis
      unius rei in considerationem alterius ; et talis volubilitas non auferetur a Beatis.
      <name ref="#Augustine">Augustini</name> igitur auctoritas intelligitur de prima volubilitate, non de secunda ; et ideo
      tali auctoritate non potest concludi quod anima beata quidquid cognoscit in habitu,
      cognoscat in actu.</p>
          <p xml:id="bb-d1e13260-d1e207">Ad illud quod obicitur, quod gloria est habitus in actu, dicendum quod verum est ; sed ex
      hoc non sequitur quod omnis cognitio quae est in gloria sit in actu continuo, sed de illa
      solum quae est de essentia gloriae ; et quoniam multa cognoscit anima Christi in Verbo, et
      aliae animae, quae non sunt de essentia gloriae, hinc est quod .non oportet ipsam omnia
      considerare in actu quae novit in habitu.</p>
          <p xml:id="bb-d1e13260-d1e210">Ad illud quod obicitur, quod habitus in actu est perfectior quam habitus praeter actum,
      dicendum quod verum est quando est in actu nobilissimo, qui debetur ipsi habitui ; actus
      autem nobilissimus, qui debetur ipsi gloriae, est actualis consideratio summi veri, non
      autem actualis consideratio cuiuscumque veri creabilis vel creati. Ideo ad hoc quod anima
      Christi habeat habitum cognitionis perfectum, non oportet quod actualiter consideret omne
      verum, sed sufficit quod actu consideret verum summum.</p>
          <p xml:id="bb-d1e13260-d1e213">Ad illud quod obicitur, quod eadem cognitione qua cognoscit Verbum cognoscit alia a Verbo
      etc., dicendum quod illud verum est de cognitione quantum ad habitum, sed non est opportunum
      de cognitione quantum ad actum. Actualis enim cognitio et consideratio Verbi aeterni est
      ipsi gloriae essentialis, non sic autem actualis cognitio aliorum a Verbo ; et ideo non
      oportet quod sic alia consideret actualiter secundum quod actualiter consideret ipsum
      Verbum, sed habitualiter. Habitus enim ille essentialiorem habet comparationem respectu
      Verbi, quod est cognitum principale, quam respectu aliorum cognitorum in Verbo, quae sunt
      cognita quasi ex consequenti et secundario.</p>
        </div>
      </div>
    </body>
  </text>
</TEI>