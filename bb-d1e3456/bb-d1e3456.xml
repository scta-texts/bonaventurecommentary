<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 3, P. 2, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 3, P. 2, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e3456">
        <head xml:id="bb-d1e3456-Hd1e119">III, D. 3, P. 2, A. 2, Q. 2</head>
        <head xml:id="bb-d1e3456-Hd1e122" type="question-title">Utrum Christi caro fuerit in parentibus aliter quam caro aliorum
    hominum secundum legem propagationis.</head>
        <p xml:id="bb-d1e3456-d1e125">Secundo quaeritur, utrum caro Christi fuerit in parentibus aliter quam caro aliorum hominum
    secundum legem propagationis.</p>
        <div xml:id="bb-d1e3456-Dd1e128" type="rationes-principales">
          <head xml:id="bb-d1e3456-Hd1e130">Rationes principales</head>
          <p xml:id="bb-d1e3456-d1e133">Et quod aliter, illud videtur. Auctoritate <name ref="#Augustine">Augustini</name>, X Super Genesim ad litteram,
      tractantis illud Apostoli ad Hebraeos 7, 25 : <quote xml:id="bb-d1e3456-Qd1e138" ana="#hebr7_25">Adhuc erat in
        lumbis patris</quote>. Secundum aliquem modum erat ibi Christus, quo non erat ibi Levi.
       Secundum rationem quippe seminaleni fuit ibi Levi, qua ratione non fuit ibi caro
       Christi.</p>
          <p xml:id="bb-d1e3456-d1e142">Item, hoc ipsum ostenditur ratione. Mediatum principium reducitur ad immediatum ; sed
      Christus secundum alium modum propagandi exivit de utero Virginis quam alii filii de ventre
      inatrum suarum, pro eo quod non de virili semine. Si ergo mediante beata Virgine dicitur
      fuisse in parentibus praecedentibus, videtur quod alio modo fuerit caro eius in parentibus
      secundum legem propagationis quam aliorum hominum.</p>
          <p xml:id="bb-d1e3456-d1e145">Item, si eodem modo fuisset caro Christi in parentibus sicut reliqui homines, ita
      peccasset, Adam peccante, sicut alii homines ; sed hoc falsum est : ergo etc.</p>
          <p xml:id="bb-d1e3456-d1e148">Item, eo modo habet res educi in esse per quem modum habet in suo principio existere ; sed
      Christus non fuit genitus vel conceptus secundum legem naturae, sed potius mirabiliter, alii
      homines educuntur naturaliter : aliter igitur fuit caro eius quantum ad legem propagationis
      in lumbis parentum quam aliorum hominum.</p>
          <p xml:id="bb-d1e3456-d1e152">Sed contra : <name ref="#Lombard">Magister</name> dicit in littera : <quote xml:id="bb-d1e3456-Qd1e157" source="http://scta.info/resource/pl-l3d3c3-d1e117">Caro illa, antequam Verbo fuisset
       unita, peccato fuit obnoxia in Maria, sicut reliqua Virginis caro</quote>. Sed caro, quae
      consimilis est secundum traductionem originalis, consimilis est secundum legem propagationis
      : ergo, si caro Christi in lumbis parentum fuit obnoxia peccato, ergo et eadem lege a primis
      parentibus est traducta.</p>
          <p xml:id="bb-d1e3456-d1e161">Item, omne quod descendit ab Adam in Seth, descendit secundum corpulentam substantiam et
      secundum seminalem rationem. Ergo, si caro Christi descendit ab Adam in Seth et a Seth in
      alios parentes, videtur quod secundum legem propagationis fuerit in lumbis parentum eodem
      modo sicut caro aliorum hominum.</p>
          <p xml:id="bb-d1e3456-d1e164">Item, semen, unde formatum est corpus Seth, in totis parentibus habebat rationem seminalem.
      Ergo nihil inde futurum erat quod non esset ibi et secundum corpulentam substantiam et
      rationem seminalem ; sed, si caro Christi exinde facta est, videtur quod ibi fuerit ad modum
      alterius carnis humanae.</p>
          <p xml:id="bb-d1e3456-d1e167">Item, tota caro Virginis fuit in lumbis parentum secundum legem propagationis, sicut caro
      aliorum hominum ; sed caro Christi fuit ex aliqua parte carnis Virginis : ergo secundum
      legem propagationis sic fuit in lumbis parentum sicut caro totius humani generris.</p>
        </div>
        <div xml:id="bb-d1e3456-Dd1e171">
          <head xml:id="bb-d1e3456-Hd1e173">Conclusio</head>
          <head xml:id="bb-d1e3456-Hd1e176" type="question-title">Caro Christi secundum legem propagationis aliter fuit in
      parentibus, quam caro aliorum hominum</head>
          <p xml:id="bb-d1e3456-d1e179">Respondeo : Dicendum quod dupliciter est loqui de carne Christi : aut quantum ad materiam,
      unde sumta est aut quantum ad formam, secundum quam animae Christi coniuncta est et a Verbo
      in unitatem personae assumta. Si loquamur de carne Christi secundum materiam, hoc est de eo
      unde facta est caro Christi, sic conceditur quod peccato fuerit obnoxia, quia ante
      conceptionem Christi tota massa humani generis corrupta erat, sicut in praecedenti
      problemate monstratum est. Si autem loquamur de carne Christi secundum formam, sic dicendum
      est nunquam peccato fuisse obnoxiam, quia nunquam habuit illam formam quin esset munda et
      immaculata.</p>
          <p xml:id="bb-d1e3456-d1e182">Secundum autem quod caro dicitur dupliciter, sic et de propagatione dupliciter contingit
      loqui : aut ratione sui materialis aut ratione formalis. Si ratione materialis, sic
      propagata fuit ab Adam usque ad Virginem in tota illa genealogia, et tota illa propagatio
      fuit secundum legem naturae et concupiscentiae. Si quantum ad esse actuale et formate, sic
      concepta fuit a Virgine praeter legem communem naturae et concupiscentiae.</p>
          <p xml:id="bb-d1e3456-d1e185">Et sic patet quod uno modo dicendi concedi potest quod caro Christi, materialiter loquendo,
      sic fuit in lumbis parentum secundum propagationem sicut caro aliorum hominum. Sed quoniam
      caro, quantum est de ratione sui nominis, non nominat materiam ipsam tantum, sed materiam
      sub tali forma et propagatio et lex propagationis, additum ei quod est caro Christi,
      respicit eius eductionem secundum esse actuale, hinc est quod haec est impropria <mentioned>
       caro Christi fuit peccato obnoxia </mentioned> ; et haec <mentioned> caro Chrisi fuit ex
       parentibus seminaliter traducta </mentioned> ; et haec similiter <mentioned> caro Christi
       fuit in parentibus decimata </mentioned>, pro eo quod in omnibus, quantum est de vi
      sermonis, praedicatum attribuitur subiecto, non ratione materiae tantum, sed ratione
      materiae sub tati forma. Caro enim est terminus substantialis ; et ideo, quamvis supponat
      pro verbo de praeterito, oportet ad idem tempus referri formam praedicati cum subiecto. Et
      ideo omnes praedictae locutiones tamquam falsae et impropriae sunt negandae, nisi
      proferantur cum determinatione, scilicet ratione materialis principii. Si autem alicubi
      absolute proferantur, sunt exponendae. Nota tamen quod haec est impropria caro Christi fuit
      peccato obnoxia ; sed haec magis impropria caro Christi fuit seminaliter traducta ; haec
      autem adhuc magis impropria et falsa caro Christi fuit decimata secundum quod magis ac magis
      in praedictis locutionibus caro accipitur ratione formae.</p>
          <p xml:id="bb-d1e3456-d1e198">Concedendum est igitur quod aliter fuit caro Christi secundum legem propagationis in
      parentibus quam aliorum hominum. Nam caro aliorum hominum ortum habuit a parentibus secundum
      seminalem rationem et secundum legem concupiscentiae. lllud autem dicitur procedere secundum
      rationem seminalem, quod quidem exit in esse secundum virtutem et operationem naturae, sicut
      sunt illa in quorum productione natura non solum se habet per modum obedientis et
      suscipientis, immo etiam per modum naturae agentis et dantis speciem, sive completionem ; et
      hoc importat hoc quod dico seminalis ratio, proprie loquendo, sicut ostensum fuit in secundo
      libro, quamvis contingat extensiori modo uti praedicto vocabulo. Illud autem intelligitur
      traduci secundum legem concupiscentiae, in cuius procreatione concurrit foeditas
      delectationis carnis ex parte viri generantis et mulieris concipientis. Neutrum horum fuit
      in generatione Christi. Nam conceptio eius mirabilis fuit et supra virtutem naturae ; non
      enim fuit ex virili semine, pro eo quod caro eius concepta fuit ex sola muliere. Fuit etiam
      praeter legem concupiscentiae, quia non intervenit delectatio ex commixtione sexus ;
      conceptus enim fuit ex castissimis Virginis visceribus. Ideo concedendae sunt rationes quae
      ad hanc partem inducuntur.</p>
        </div>
        <div xml:id="bb-d1e3456-Dd1e203">
          <head xml:id="bb-d1e3456-Hd1e205">Ad rationes</head>
          <p xml:id="bb-d1e3456-d1e208">Ad illud quod obicitur de auctoritate <name ref="#Lombard">Magistri</name>, dicendum quod locutio ista est impropria,
      videlicet quod peccato fuerit obnoxia, et intelligendum est materialiter ; et hoc <name ref="#Lombard">Magister</name>
      insinuat, cum dicit quod peccato fuerit obnoxia ; non simpliciter, sed in Maria, in qua
      materialiter erat. Unde non est simpliciter concedenda, sed exponenda tamquam impropria ; et
      ex impropriis secundum earum improprietatem acceptis non licet arguere, sicut manifestum est
      ; et ideo ratio non valet.</p>
          <p xml:id="bb-d1e3456-d1e217">Ad illud quod obicitur, quod quidquid descendit ab Adam in Seth, descendit secundum
      seminalem rationem, dicendum quod seminalis ratio non dicit quid absolutum, sed quid
      respectivum ; dicit enim respectum eius quod propagatur ad illud de quo producitur. Cum ergo
      dicit quod quidquid descendit ab Adam in Seth, descendit secundum seminalem rationem
      dicendum quod verum est per comparationem ad Seth et ad hos qui producendi erant secundum
      propagationem naturae, respectu quorum omnium semen decisum a lumbis Adae habuit virtutem
      sufficientem ad rationem seminalem. Respectu autem Christi non habet veritatem, pro eo quod
      totum illud, quod secundum legem naturae ex illo semine producendum erat, respectu carnis
      Christi se habebat in ratione possibilis et materialis, quia non poterat reduci ad actum
      completum nisi per virtutem Spiritus Sancti. Cum ergo dicit quod quidquid fuit in Seth, fuit
      secundum seminalem rationem, verum est, si comparetur ad Adam ; sed, si comparetur ad
      Christum, non habet veritatem.</p>
          <p xml:id="bb-d1e3456-d1e220">Ad illud quod obicitur, quod totum semen decisum ab Adam habuit seminalem rationem,
      dicendum quod verum est respectu eorum qui producendi erant secundum legem naturae ;
      respectu Christi non habet veritatem. Quamvis enim in aliquo semine sit ratio seminalis
      secundum quamlibet eius partem, saltem formalem, ut ex eo aliquid possit fieri, tamen, si
      Deus aliquid faciat ex illo semine, ad quod non habebat ordinationem secundum naturam,
      dicitur fuisse in illo semine secundum corpulentam substantiam, non secundum rationem
      seminalem, quia semen illud, respectu illius quod Deus educit, non habet vim sufficienter
      activam, sed passivam, secundum quam submiiiistrat corporalem substantiam, esto etiam quod
      illa seminalis ratio cooperaretur ad subministrationem materiae illius rei faciendae : ut si
      plantaretur unum semen parvum, ita quod de illo produceretur arbor magna, cuius magnitude
      materi esset ad productionem magni corporis alterius speciei. Sic et in proposito
      intelligendum est, cum dicitur Christum fuisse in lumbis parentum secundum corpulentam
      substantiam, non secundum seminalem rationem, non quia substantia Christi corporis ibi tota
      fuerit, sed quia erat aliquanta materia, quae per vim seminalem poterat augmentari et
      crescere, apposito sibi alimento, ita ut corpora omnium hominum inde possent fabricari ; et
      per illam vim sunt corpora omnium hominum fabricata, excepto solo corpore Christi, quod
      fabricatum fuit per virtutem supernam, sicut melius manifestabitur infra. Et sic patet pro
      quanto Christus dicitur fuisse in Adam secundum corpulentam substantiam ; et quod non
      sequitur, si fuit in semine Adae, quod fuerit in illo secundum seminalem rationem. Ad haec
      autem intelligenda valent illa quae determinata sunt secundo libro, distinctione
      trigesima.</p>
          <p xml:id="bb-d1e3456-d1e223">Ad illud quod obicitur, quod tota caro beatae Virginis fuit ibi secundum seininalem
      rationem sicut caro aliorum hominum, dicendum quod in illo argumento est sophisma seeundum
      accidens, sicut dictum fuit supra de decimatione.</p>
        </div>
      </div>
    </body>
  </text>
</TEI>