<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 25, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 25, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e22929">
        <head xml:id="bb-d1e22929-Hd1e119">III, D. 25, A. 2, Q. 2</head>
        <head xml:id="bb-d1e22929-Hd1e122" type="question-title">An fides profecerit quoad illuminationis plenitudinem.</head>
        <p xml:id="bb-d1e22929-d1e125">Secundo quaeritur, utrum fides profecerit quantum ad illuminationis plenitudinem.</p>
        <div xml:id="bb-d1e22940" type="rationes-principales">
          <head xml:id="bb-d1e22929-Hd1e130">Rationes Principales</head>
          <p xml:id="bb-d1e22929-d1e133">Et quod sic, videtur. Primo, auctoritate Gregorii, in quadam Homilia super illud Lucae [10,
      e3] : <quote xml:id="bb-d1e22929-Qd1e135">Beati oculi, qui vident quae vos videtis</quote> ; ibi Gregorius :
       <quote xml:id="bb-d1e22929-Qd1e138">Secundum incrementa temporum crevit scientia Sanctorum et spiritualium Patrum ; et
       quanto adventui Salvatoris viciniores exstiterunt, tanto mysterium salutis plenius
       perceperunt</quote>. Ergo pleniori lumine cognoverunt ; sed non cognoverunt nisi fide :
      ergo crevit fides quantum ad luminis plenitudinem.</p>
          <p xml:id="bb-d1e22929-d1e142">Item, secundum profectum temporum crevit prophetia quantum ad illuminationis plenitudinem.
      Ergo consimili ratione videtur hoc debere reperiri in ipsa fide. Prima probatur per hoc quod
      dicit David propheta : <quote xml:id="bb-d1e22929-Qd1e144">Super senes intellexi</quote> ; et iterum : <quote xml:id="bb-d1e22929-Qd1e147">Super omnes
       docentes me intellexi</quote> ; et Actuum 2, 15 dixit Petrus : <quote xml:id="bb-d1e22929-Qd1e150">Non, sicut
       aestimatis, hi ebrii sunt, sed hoc est quod dicitur per prophetam Ioel : Et erit in
       novissimis diebus, effundam</quote> etc. Si ergo secundum maiorem Spiritus effusionem
      crescit mentis illuminatio, videtur quod ipsa fidei cognitio secundum temporis diversitatem
      creverit quantum ad luminis plenitudinem.</p>
          <p xml:id="bb-d1e22929-d1e154">Item, clarius videtur unumquodque ad praesentiam lucis quam ad praesentiam umbrae ; sed in
      Nova Lege fuit ipsius veritatis exhibitio, in Veteri vero fuit ipsius veritatis umbratilis
      praefiguratio : ergo secundum tempus Novae Legis maior fit in cognitione fidei luminis
      plenitudo.</p>
          <p xml:id="bb-d1e22929-d1e157">Item, maior illuminatio fidei habet ortum a duplici principio, videlicet a gratia interius
      inspirante et ab instructione exterius manuducente ; sed tempore Legis Novae abundantior est
      gratiae effusio in sacramentis et clarior instructio in evangelicis et apostolicis
      documentis : ergo videtur quod in ipsa fide secundum tempus gratiae maior sit plenitudo
      luminis.</p>
          <p xml:id="bb-d1e22929-d1e161">Sed contra : Quod est supra tempus non mutatur nec proficit nec deficit in tempore ; sed
      illuminatio fidei innititur primae Veritati propter se et super omnia, quae est omnino supra
      tempus : ergo videtur quod fidei cognitio secundum temporis diversitatem nec proficiat nec
      deficiat quantum ad luminis plenitudinem.</p>
          <p xml:id="bb-d1e22929-d1e164">Item, videtur quod fides non solum non profecerit quantum ad luminis plenitudinem, immo
      potius decreverit, quia maior est illuminatio, quae revelat magis occultum quam quae revelat
      magis manifestum ; sed fides ante adventum Christi faciebat cognoscere Redemptorem et
      Mediatorem, et hoc quidem multo magis erat occultum quam post advent um ipsius : videtur
      ergo quod ipsa fides ampliori et perfectiori lumine tunc temporis perfunderet mentem.</p>
          <p xml:id="bb-d1e22929-d1e167">Item, maior est illuminatio quae facit praecognoscere futura quam quae facit rememorari
      praeterita ; sed fides in antiquis Patribus faciebat futura praecognoscere, in nobis facit
      praeterita rememorari : ergo amplioris et perfectioris luminis erat tunc quam nunc.</p>
          <p xml:id="bb-d1e22929-d1e170">Item, tanto amplior est illuminatio et maior, quanto lumen suum magis communicat ; sed
      fides sequentium confirmatur per fidem Patrum praecedentium : ergo, cum priores communicant
      illuminationem suam posterioribus, non e conversa, videtur quod maior fuerit in eis luminis
      plenitudo.</p>
        </div>
        <div xml:id="bb-d1e22986">
          <head xml:id="bb-d1e22929-Hd1e176">Conclusio</head>
          <head xml:id="bb-d1e22929-Hd1e179" type="question-title">Fides secundum temporum diversitatem crevit quoad hominis
      plenitudinem, considerata fide secundum statum communem.</head>
          <p xml:id="bb-d1e22929-d1e182">Respondeo : Dicendum quod secundum diversitatem temporum crevit fides quantum ad luminis
      plenitudinem, intelligendo de fide secundum statum communem. Hoc autem non est propter
      ipsorum temporum transmutationem primo et principaliter, sed propter veritatis exhibitionem,
      propter maiorem gratiae diffusionem, propter planiorem instructionem. Ideo enim credentes
      clarius nunc ea quae credunt cognoscunt quam antiquitus cognoscebant, quia iam est veritas
      exhibita per Christum, iam etiam gratia Spiritus Sancti amplius diffunditur in sacramentis
      Novae Legis propter Christi meritum et pretium iam solutum ; iam etiam nunc fides apertius
      praedicatur et docetur, probatur et defenditur per evidens discipulorum Christi et eius
      sequacium documentum. Unde concedendae sunt rationes quae hoc ostendunt.</p>
        </div>
        <div xml:id="bb-d1e22929-Dd1e187">
          <head xml:id="bb-d1e22929-Hd1e189">Ad rationes</head>
        <p xml:id="bb-d1e22929-d1e192">Ad illud vero quod obicitur, quod illuminatio fidei et ipsa fides est supra tempus, dicendum
    quod, licet sit supra tempus quantum ad rationem moventem, quia innitur primae Veritati
    propter se, tamen quantum ad ipsum intellectum credentem et assentientem voluntarie respicit
    statum viae, et ita quodam modo temporis varietatem, quia status viae secundum diversa tempora
    variari habet. Et ideo sicut videmus quod in uno homine fides crescit et proficit paulative,
    secundum quod homo magis ac magis se disponit ad fidei susceptionem, sic etiam in diversis
    temporibus proficit fides secundum statum communem, quia secundum profectum temporum
    efficiebantur homines magis idonei ad percipienda et intelligenda sacramenta fidei.</p>
        <p xml:id="bb-d1e22929-d1e195">Ad illud quod obicitur, quod maior est illuminatio quae manifestat magis occulta, dicendum
    quod illud habet veritatem ceteris paribus ; sed aliqua illuminatio adeo potest illuminare ad
    videndam rem manifestam quod excedit illam quae illuminat ad cognoscendam rem occultam, sicut
    visio patriae excedit fidem. Potest etiam aliter dici quod occultum aliquid dicitur dupliciter
    : vel a parte cognoscentis vel a parte rei cognitae. Cum ergo dicitur quod maior est
    illuminatio quae facit cognoscere magis occultum, si intelligatur a parte cognoscentis et a
    parte rei cognitae, tunc habet veritatem, utpote si illud quod erat occultum faciat magis
    manifestum. Et hoc modo non habet veritatem in proposito, quia fides praecedentium adventum
    Christi non faciebat de magis occulto magis manifestum, immo quod erat occultum in se
    remanebat occultum ipsi cognoscenti.</p>
        <p xml:id="bb-d1e22929-d1e198">Ad illud quod obicitur, quod maior est illuminatio quae facit praecognoscere futura quam quae
    facit rememmari praeterita, dicendum quod illud verum est de illis praeteritis quae subiacent
    humanae considerationi ; de his autem quae sunt supra rationem veritatem non habet. De talibus
    enim consuevit dici quod non solum est prophetia futurorum, sed etiam praeteritorum, sicut
    prophetavit Moyses, cum dixit : In principio creavit Deus caelum et terram ; et Elisabeth,
    Lucae 1, 45 : <quote xml:id="bb-d1e22929-Qd1e200" ana="#lc1_45">Beata quae credidisti</quote> etc. ; et respectu talium est fides. Per fidem enim
    creditur quod Deus fuit passus et mortuus et quod resurrexit tertia die ; et hoc excedit
    naturale iudicium nec ad huius cognitionem pervenire potest homo per ea quae sensu cognovit,
    sed per ea quae Deus inspiravit. Unde, quamvis fides nostra sit praeteritorum, potius debet
    dici divina illuminatio quam dicatur praeteritorum rememoratio.</p>
        <p xml:id="bb-d1e22929-d1e204">Ad illud quod obicitur, quod illuminatio praecedentium magis communicatur quam illuminatio
    sequentium, dicendum quod hoc accidit sicut lucerna posita super candelabrum magis illuminat
    quam si multae ponerentur sub modio. Per hunc modum patientia Iob et Tobiae plures movet et
    dirigit ad veritatem quam patientia multorum aliorum, quorum virtus plus claruit apud Deum. Et
    secundum istum modum illuminatio Patrum praecedentium magis derivatur quam illuminatio
    sequentium, quia sequentes a prioribus accipiunt exemplum bene vivendi et credendi, non e
    converso ; sicut discipulus doctrinam accipit a magistro, qui, si bonus est, potest dicere cum
    David : <quote xml:id="bb-d1e22929-Qd1e206">Super omnes docentes me intellexi</quote> etc.</p>
        </div>
      </div>
    </body>
  </text>
</TEI>