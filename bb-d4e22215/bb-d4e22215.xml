<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e22215">
        <head xml:id="bb-d4e22215-Hd1e108">Quaestio 2</head>
        <head xml:id="bb-d4e22215-Hd1e111" type="question-title">Utrum confessio fuerit instituta in lege scripta.</head>
        <p xml:id="bb-d4e22215-d1e114">Secundo quaeritur, utrum confessio fuerit instituta in lege scripta.</p>
        <div xml:id="bb-d4e22215-Dd1e117" type="rationes-principales">
          <head xml:id="bb-d4e22215-Hd1e119">Rationes principales</head>
          <p xml:id="bb-d4e22215-d1e122">Et quod sic, videtur : Levitici 16, 21 dicitur de sacerdote qui debebat hircum
            emissarium emittere : <quote xml:id="bb-d4e22215-Qd1e124" ana="#lev16_21">Confiteatur omnes iniquitates filiorum
              Israel et universa delicta atque peccata</quote>. Sed non poterat sacerdos confiteri
            peccata aliorum, nisi illi prius confiterentur ea : ergo videtur quod ibi fuit confessio
            instituta.</p>
          <p xml:id="bb-d4e22215-d1e128">Item, hoc videtur auctoritate Salomonis, qui Proverbiorum 28, 13 dicit : <quote xml:id="bb-d4e22215-Qd1e130" ana="#prov28_13">Qui abscondit scelera sua non dirigetur</quote>. Constat quod
            loquitur his qui erant tempore Legis, et constat quod non intelligit de absconsione
            respectu Dei, cui omnia sunt nota : ergo respectu ministri Dei : ergo etc.</p>
          <p xml:id="bb-d4e22215-d1e134">Item, Isaiae 43, 26 : <quote xml:id="bb-d4e22215-Qd1e136" ana="#is43_26">Narra, si quid habes, ut
              iustificeris</quote> ; sed narratio dicit actum sermonis et confessionem vocalem ; et
            constat quod loquitur pro tempore Legis, quia exhortando, non praedicendo : ergo videtur
            quod tempore Legis esset confessio in praecepto.</p>
          <p xml:id="bb-d4e22215-d1e140">Item, ratione videtur : plus est aliquid profiteri facto quam verbo, plus etiam
            confiteri peccatum coram omnibus quam coram uno ; sed ipsi confitebantur se peccatores
            coram omnibus, dum offerebant hostiam pro peccato : ergo, cum ad hanc tenerentur,
            videtur quod multo fortius ad confessionem oris.</p>
          <p xml:id="bb-d4e22215-d1e144">Item, confessio oris instituta est ad hoc ut sacerdos sit medius arbiter ; sed in Lege
            Veteri sacerdos erat mediator ; unde per totum Leviticum, ubi agitur de oblatione,
            dicitur : Orabitque sacerdos et remittetur ei.</p>
          <p xml:id="bb-d4e22215-d1e147">Item, Vetus Lex fuit lex rigoris, et magis puniebantur quam in Nova ; sed confusio quae
            est in poenitentia est magna poena ; ergo magis fuit competens Legi Veteri quam
            Novae.</p>
          <p xml:id="bb-d4e22215-d1e150">Item, ratio quare instituta est confessio, est ut fiat reconciliatio Ecclesiae ; sed
            Ecclesia erat in Veteri Testamento et unitas magna, quia unus iniuriabatur, dum
            peccabat, toti multitudini, sicut manifestum est in Achor : ergo tunc debuit institui
            confession peccati.</p>
          <p xml:id="bb-d4e22215-d1e153">Contra : <name ref="#Augustine">Augustinus</name> : <quote xml:id="bb-d4e22215-Qd1e158">Oblatio sacrificiorum
              confessio fuit peccatorum</quote>. Ergo videtur quod non fuerit ibi alia confessio
            quam oblatio.</p>
          <p xml:id="bb-d4e22215-d1e162">Item, confessio ordinata est ad absolutionem ; sed Lex transgredientes ex certa
            scientia faciebat occidi sine misericordia : cum ergo non teneretur aliquis facere se
            occidi, non tenebatur confiteri.</p>
          <p xml:id="bb-d4e22215-d1e165">Item, in confessione manifestantur quae cordis sunt et occulta ; sed <quote xml:id="bb-d4e22215-Qd1e167">Lex
              prohibebat manum, non animum</quote> : ergo confessio Legi non competebat.</p>
          <p xml:id="bb-d4e22215-d1e172">Item, si confessio fuit in Lege, aut sicut morale aut sicut sacramentale. Si ergo sicut
            morale, ergo similiter fuisset in lege naturae ; si sicut sacramentale, ergo, cum alia
            et alia sint sacramenta Novae Legis et Veteris, non deberet esse in Nova.</p>
          <p xml:id="bb-d4e22215-d1e175">Item, usque ad adventum Christi fuerunt homines sub umbra et ante non pervenerunt ad
            Iucem ; sed per confessionem peccati prodit peccator in apertum : ergo ante adventum
            Christi non debuit esse peccati confessio.</p>
          <p xml:id="bb-d4e22215-d1e178">Item, confessio est ordinata ad potestatem clavium, quia confitens absolvitur ; sed in
            sola Lege Nova dictum est sacerdotibus : <quote xml:id="bb-d4e22215-Qd1e180" ana="#io20_23">Quorum remiseritis
              peccata</quote> etc., ut dicitur Ioannis 20, 23 : ergo videtur quod, cum ante non
            fuerit potestas absolvendi, nec fuerit necessitas nec utilitas confitendi.</p>
        </div>
        <div xml:id="bb-d4e22215-Dd1e185">
          <head xml:id="bb-d4e22215-Hd1e187">Conclusio</head>
          <head xml:id="bb-d4e22215-Hd1e190" type="question-title">Confessio vocalis ut Sacrametum instituta est tantum in lege
            evangelica nec praecessit in lege veteri nisi in figura insinuata</head>
          <p xml:id="bb-d4e22215-d1e193">Respondeo : Dicendum quod duo sunt principaliter in confessione, propter quae oportuit
            et conveniens fuit confessionem institui. Primum est propter detectionem peccati et
            manifestationem, et iste est finis confessionis in se. Secundus finis est propter
            reconciliationem faciendam Deo et eius Ecclesiae. Primo igitur fit propter peccati
            detectionem. Peccator enim, dum male agit, odit lucem ; et ideo in reversione ad
            iustitiam oportet redargui opera infructuosa tenebrarum, quae autem arguuntur a lumine
            manifestantur, ut habetur ad Ephesios 5, 11-13 ; hoc autem est per confessionem. Et ideo
            debuit in ea Lege institui confessio, in qua est manifestatio veritatis, in ea, inquam,
            Lege, in qua Verbum caro factum est, ut intelligibile fieret sensibile et manifestum ;
            in ea Lege debent occulta et tenebrosa opera manifestari et verba cordis formam vocis
            induere ; haec autem est Lex gratiae : et ideo confessionis institutio quantum ad primum
            finem competit Legi gratiae.</p>
          <p xml:id="bb-d4e22215-d1e196">Alius finis est ad reconciliationem faciendam, humano arbitrio mediante ; ideo fit
            homini, ut homo sit iudex et arbiter inter Deum et peccatorem. Arbiter autem talis debet
            esse, qui possit manum ponere in utrumque ; talis autem non potuit esse, quousque Deus
            factus est homo ; et tunc homo deificatus datus est nobis mediator et arbiter Christus,
            qui potuit arguere et manum ponere in utrumque. Hic autem reliquit in Ecclesia
            successores, quos et arbitros constituit et rectores Ecclesiae, quibus commisit
            auctoritatem reconciliandi. Et quoniam haec auctoritas primo fuit in Christo et in nullo
            potuit esse ; antequam veniret ille praecipuus mediator, et hoc solum in Lege Nova fuit,
            ideo tantum in hac Lege institui confessio debuit.</p>
          <p xml:id="bb-d4e22215-d1e199">Concedo igitur quod confessio, prout est sacramentum, confessio, inquam, vocalis,
            solius Novae Legis fuit, nec praecessit in Lege Veteri nisi in figura, quia illi Legi
            non competebat. Praecessit autem in hoc, quod sacerdotibus data erat auctoritas
            discernendi inter lepram et non lepram, sanctum et profanum. Sed haec quidem erant
            corporalia et non spiritualia. Et illam figuram ostendit Dominus impletam esse in Lege
            Nova, cum mundatos ad sacerdotes mittebat, ut dicitur Matthaei 8, 4 ; ubi volunt aliqui
            dicere quod confessio fuit instituta, sed magis, ut videbitur, fuit ibi insinuata.</p>
        </div>
        <div xml:id="bb-d4e22215-Dd1e204">
          <head xml:id="bb-d4e22215-Hd1e206">Ad rationes</head>
          <p xml:id="bb-d4e22215-d1e209">Ad illud ergo quod obicitur, quod fuit ibi confessio, quia sacerdos confitebatur,
            dicendum quod talis non erat confessio sacramentalis quae fit homini, de qua nunc
            loquimur, qua aliquis se accusat ; sed confessio illa fiebat Deo in generali de peccatis
            ipsius multitudinis, non alicuius particularis personae.</p>
          <p xml:id="bb-d4e22215-d1e212">Ad illud quod obicitur de absconsione, dicendum quod intelligit de absconsione quae est
            per peccati defensionem et palliationem, sicut faciunt hypocritae ; et illud est
            falsitatis, et hoc est contra legem naturae, et respectu Dei et respectu hominis.
            Quamvis autem sit prohibitum mentiri, non tamen est praeceptum dicere omnem
            veritatem.</p>
          <p xml:id="bb-d4e22215-d1e215">Ad illud quod obicitur de narratione, dicendum quod intelligitur de narratione secundum
            linguam et os cordis. Vel, si intelligatur secundum os corporis, adhuc intelligitur quod
            fiat respectu Dei, quemadmodum fit oratio vocalis, non ad Deum instruendum, sed ad
            excitandum in nobis affectum pudoris vel amoris vel doloris vel alicuius alterius
            affectionis.</p>
          <p xml:id="bb-d4e22215-d1e218">Ad illud quod obicitur, quod profitebantur facto, dicendum quod illa oblatio non erat
            professiva peccati, sed oblationis. hostiae pro peccato ; ex consequenti autem
            ostendebatur peccator. Sed hoc non est in speciali, sed in generali, nec magis sacerdoti
            quam alii. Et hoc quidem decebat aliquo modo fieri, quia iam ecclesiastica unitas in
            conformitate sacramentorum et uniformitate cultus divini coeperat inchoari.</p>
          <p xml:id="bb-d4e22215-d1e222">Ad illud quod obicitur, quod sacerdos erat mediator, dicendum quod, etsi mediator esset
            ad offerendum hostias figurales, non tamen erat mediator in absolvendo ; et ideo
            sacerdoti non debebat fieri confessio peccati, sed oblatio hirci vel vituli. Non sic est
            de sacerdote Novi Testamenti, qui, sicut verum Christi corpus conficit et potestatem
            habet ad conficiendum, sic auctoritatem habet ad corpus mysticum absolvendum.</p>
          <p xml:id="bb-d4e22215-d1e225">Ad illud quod obicitur, quod Lex Vetus erat lex rigoris et oneris, dicendum quod,
            quamvis confessio onerosa videatur propter pudorem, tamen est sarcina miro modo
            allevians per absolutionem ; et ideo illi Legi non competebat. Hic enim fit ab omni
            peccato absolutio, ibi vero sine omni misericordia gravis peccatoris fiebat damnatio ;
            propterea non competebat illi Legi talis perfectio.</p>
          <p xml:id="bb-d4e22215-d1e228">Ad ultimum de unitate Ecclesiae, dicendum quod unitas erat, sed tamen figuralis
            respectu verae unitatis huius Ecclesiae ; ideo sicut sacrificium fuit figurale, ita et
            sacerdos, ita reconciliatio et postremo confessio, quia leprosus se sacerdotibus
            ostendebat.</p>
        </div>
      </div>
    </body>
  </text>
</TEI>