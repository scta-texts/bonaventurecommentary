<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>II, Distinctio 19, A. 3, Q. 2</title>
            <author ref="#Bonaventure">Bonaventure</author>
            <respStmt>
               <name xml:id="JW">Jeffrey C. Witt</name>
               <resp>TEI encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>II, Distinctio 19, A. 3, Q. 2</title>
               <date when="2018-03-24">March 24, 2018</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="Qb" n="Quaracchi1885">Quaracchi 1885, Volume 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
              guidelines for a critical edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2018-03-24" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="bb-l2d19a3q2">
            <head xml:id="bb-l2d19a3q2-Hd1e99">II, Distinctio 19, A. 3, Q. 2</head>
            <head xml:id="bb-l2d19a3q2-Hd1e102" type="question-title">Utrum immortalitas innocentiae eadem per essentiam fuisset cum immortalitate gloriae.</head>
 
            <p xml:id="bb-l2d19a3q2-d1e105">Secundo quaeritur, utrum eadem esset immortalitas innocentiae per essentiam cum immortalitate gloriae, si homo stetisset.</p>
            <div xml:id="bb-l2d19a3q2-Dd1e108" type="rationes-principales">
               <p xml:id="bb-l2d19a3q2-d1e110">Et quod sic, videtur. 1. <name ref="#Augustine">Augustinus</name>, De vera religione : Per Christum recuperamus quod perdidimus in Adam : ergo illam immortalitatem, quam in Adam perdidimus, per Christum recuperamus ; sed illa immortalitas, quam recuperamus per Christum ; est immortalitas gloriosa : ergo etc.</p>
               <p xml:id="bb-l2d19a3q2-d1e116">2. Item, potentia materiae disposita est eadem per essentiam cum se ipsa indisposita ; sed immortalitas innocentiae et immortalitas gloriae sic se habent sicut potentia indifferens et potentia disposita dispositione quae est necessitas, cum in statu innocentiae poterat mori et non mori, in statu gloriae necesse habeat non mori, ergo etc.</p>
               <p xml:id="bb-l2d19a3q2-d1e119">3. Item, liberum arbitrium confirmatum et non confirmatum est idem per essentiam, similiter et caritas : ergo pari ratione et immortalitas ; sed sic se habent haec immortalitas et illa : ergo etc.</p>
               <p xml:id="bb-l2d19a3q2-d1e122">4. Item, mortalitas in statu innocentiae non est alia a mortalitate in statu miseriae, quia non est post peccatum data nova potentia nec ablata : ergo pari ratione in statu innocentiae et statu gloriae non est alia et alia immortalitas.</p>
               <p xml:id="bb-l2d19a3q2-d1e125">5. Item, si homo stetisset, transferretur ad immortalitatem, ita quod nullius proprietatis nobilis in eo fieret deperditio : ergo cum immortalitas in homine diceret conditionem nobilem, si transferretur, illa immortalitas non amitteretur ; sed non sunt in eodem homine duae immortalitates simul et semel : ergo immortalitas innocentiae et immortalitas gloriae non differunt.</p>

 
               <p xml:id="bb-l2d19a3q2-d1e129">Sed contra : Quod habet aliud et aliud principium proximum differens per essentiam, est differens per essentiam ; sed immortalitas in statu innocentiae et in statu gloriae habent aliud et aliud principium differens per essentiam, quia illa est a gloria, ista est a gratia gratis data : ergo differunt per essentiam.,</p>
               <p xml:id="bb-l2d19a3q2-d1e132">2. Item, non est transitus ab eodem in idem ; sed transitus esset ab immortalitate innocentiae ad immortalitatem gloriae : ergo illa immortalitas et ista non sunt eadem.</p>
               <p xml:id="bb-l2d19a3q2-d1e135">3. Item, quorum opposita sunt diversa, ipsa sunt diversa ; sed immortalitas status innocentiae non opponitur mortalitati, cum simul inessent eidem - Adam enim et mortalis erat et immortalis - sed immortalitas gloriae opponitur illi : ergo non est eadem cum illa immortalitate.</p>
               <p xml:id="bb-l2d19a3q2-d1e138">4. Item, licet vita Adae esset una et continua, si stetisset in via et patria, status tamen vitae et conditio esset alia et alia, quia conditio animalitatis et spiritualitatis non habent identitatem, sed potius oppositionem et diversitatem : ergo cum immortalitas non dicat solum vitam, sed potius conditionem vitae secundum statum animalem et spiritualem, videtur quod immortalitas sit alia et alia.</p>
               <p xml:id="bb-l2d19a3q2-d1e141">5. Item, hoc ipsum videtur per illud quod dicitur in littera : Alia est immortalitas quam amisimus, alia quam in resurrectione speramus. Ex hac auctoritate expresse colligitur quod alia sit immortalitas viae et alia patriae.</p>

            </div>
            <div xml:id="bb-l2d19a3q2-Dd1e145">
               <head xml:id="bb-l2d19a3q2-Hd1e147">Conclusio</head>
               <head xml:id="bb-l2d19a3q2-Hd1e150" type="question-title">Immortalitas hominis in statu innocentiae et gloriae eaem est quoad potentiam, 
      differens dispositione.</head>
               <p xml:id="bb-l2d19a3q2-d1e153">Respondeo : Ad praedictorum intelligentiam est notandum quod cum idem sit significatum in principali et sumto, sive in abstracto et concreto, idem est significatum huius quod est immortale et eius quod est immortalitas . Immortale autem dicitur quod est aptum natum sive potens non mori ; immortalitas igitur idem est quod potentia sive aptitudo ad non moriendum. Et haec potentia ad non moriendum non est aliud quam potentia animae in regendo et continuando corpus, ut nunquam deficiat nec ab ea separetur. Haec autem potentia consequitur ipsum liberum arbitrium et ei conformatur. Unde sicut in statu innocentiae homo poterat peccare et non peccare, sic anima poterat corpus continere et non continere et homo poterat mori et non mori. Quia vero in statu gloriae impossibile est liberum arbitrium peccare, impossibile est etiam animam corpus deserere. Et quia in statu miseriae necesse habet peccare et aliquando in peccato esse, saltem in sua origine, ideo impossibile est animam corpori vitam continuare.
Quemadmodum igitur ipsius liberi arbitrii potentia in statu innocentiae et gloriae est eadem per essentiam, differens solum secundum statum et dispositionem superadditam, sic illa potentia continuandi et regendi corpus, quae dicitur immortalitas, per essentiam est eadem, differens sola superaddita dispositione.
Et ideo, cum quaeritur, utrum immortalitas innocentiae et gloriae, sive viae et patriae, esset eadem, responderi potest quod eadem est quantum ad potentiam, sed alia quantum ad dispositionem superadditam ; vel, ut proprius dicamus, una et eadem est, sed altera sive alterata, sicut Coriscus albus et niger idem est, sed alteratus.
Et ideo concedendae sunt rationes ostendentes quod haec immortalitas et illa per essentiam essent una.
Ad rationes ad oppositum facile est respondere.
</p>
            </div>
            <div xml:id="bb-l2d19a3q2-Dd1e158">
               <head xml:id="bb-l2d19a3q2-Hd1e160">Ad rationes</head>
               <p xml:id="bb-l2d19a3q2-d1e163">1. Nam ad illud quod primo obicit, quod principium proximum huius immortalliatis et illius est aliud et aliud, plana est responsio, quia principium praecipuum, scilicet potentia contentiva, est una et eadem, licet sit aliter et aliter disposita, hinc gratia, inde vero gloria.</p>
               <p xml:id="bb-l2d19a3q2-d1e166">2. Ad illud quod obicitur, quod non est transitus ab eodem in idem, dicendum quod transitus ab hac immortalitate ad illam est per dlversificationem statuum, quia est transitus a statu in statum ; et ideo, sicut quod movetur a statu imperfectionis ad statum perfectionis non dicitur aliud et aliud, sed status dicitur alius et alius, sic in proposito intelligendum.</p>
               <p xml:id="bb-l2d19a3q2-d1e169">3. Ad illud quod obicitur, quod habent diversa opposita, dicendum quod illa diversitas oppositionis venit ex ratione superadditae dispositionis, sicut intelligitur in libertate arbitrii, quae est libertas a coactione et a culpa et a miseria. Libertas enim a culpa superaddit aliquam dispositionem, scilicet gratiam ; libertas autem a miseria superaddit aliam dispositionem, scilicet vel innocentiam vel gloriam, ratione quarum dispositionum habet opponi diversis. Sic et immortalitas gloriae superaddit ultra im mortalitatem innocentiae, sicut dispositio quae est necessitas, supra dispositionem quae est congruitas.</p>
               <p xml:id="bb-l2d19a3q2-d1e172">4. Ad illud quod obicitur, quod immortalitas dicit conditionem vitae sive statum, dicendum quod verum est, sed non principaliter immo principalius dicit potentiam corporis contentivam, sicut praedictum est ; et ideo ratio illa non cogit.</p>
               <p xml:id="bb-l2d19a3q2-d1e176">5. Ad ultimum, scilicet ad auctoritatem Magistri, iam patet responsio. Quod enim dicitur quod sit alia et alia, aut intelligitur hoc esse dictum quia est altera et altera, aut intelligitur esse alia et alia, non quantum ad ipsam potentiam, quam principaliter importat ipsa immortalitas, sed quantum ad dispositionem superadditam. Et sic patet responsio ad quaesita.</p>
            </div>
         </div>
      </body>
   </text>
</TEI>