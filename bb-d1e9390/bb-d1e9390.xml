<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 9, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 9, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e9390">
        <head xml:id="bb-d1e9390-Hd1e119">III, D. 9, A. 2, Q. 3</head>
        <head xml:id="bb-d1e9390-Hd1e122" type="question-title">Utrum latria sit virtus cardinalis vel theologica.</head>
        <p xml:id="bb-d1e9390-d1e125">Tertio quaeritur, utrum latria sit virtus cardinalis an theologica.</p>
        <div xml:id="bb-d1e9390-Dd1e128" type="rationes-principales">
          <head xml:id="bb-d1e9390-Hd1e130">Rationes principales</head>
          <p xml:id="bb-d1e9390-d1e133">Et quod theologica, videtur. <name ref="#Augustine">Augustinus</name>, X De civitate Dei, capitulo 3 : <quote xml:id="bb-d1e9390-Qd1e138" source="http://scta.info/resource/adcd-l10">Sacrificamus Deo hostiam humilitatis et laudis
       in ara cordis igne fervidae caritatis</quote>. Et post : <quote xml:id="bb-d1e9390-Qd1e141" source="http://scta.info/resource/adcd-l10">Hic est Dei. cultus, haec vera religio, haec
       recta pietas et tantum Deo debita servitus</quote>. Ergo videtur quod, si haec omnia
      circumloquuntur latriam, nihil aliud est latria quam ipsa caritas : ergo latria est virtus
      theologica.</p>
          <p xml:id="bb-d1e9390-d1e145">Item, <name ref="#Augustine">Augustinus</name>, XIV De Trinitate : <quote xml:id="bb-d1e9390-Qd1e150" source="http://scta.info/resource/adt-l14">Sapientia vera est verus ac praecipuus Dei cultus, quae uno nomine Graece theosebia
       appellatur, quod nomen nostri pietatem dixerunt, cum pietas apud Graecos usitatius eusebia
       nuncupetur</quote>. <quote xml:id="bb-d1e9390-Qd1e153" source="http://scta.info/resource/adt-l10">Sed latria, ut dicit
       <name ref="#Augustine">Augustinus</name>, X De civitate Dei, non est aliud quam theosobia</quote>, et <quote xml:id="bb-d1e9390-Qd1e159" source="http://scta.info/resource/adt-l10">theosebia non est aliud quam sapientia</quote>
      ; sapientia autem se tenet ex parte virtutum theologicarum, non cardinalium : ergo et ipsa
      latria.</p>
          <p xml:id="bb-d1e9390-d1e163">Item, latria est virtus per quam Deus colitur eo cultu qui est adoratio ; sed virtus
      dictans nobis Deum esse adorandum est ipsa fides vel etiam caritas, quia, sicut dicit
      Rabanus, Super Genesim, adorare est eum qui adorandus est tota mentis intentione quaerere :
      ergo videtur quod latria sit virtus theologica, scilicet fides vel caritas.</p>
          <p xml:id="bb-d1e9390-d1e166">Item, in latria est impletio primi praecepti ; sed praecepta primae tabulae implentur
      virtutibus theologicis, sicut patet de secundo, quod impletur per fidem, et de tertio, quod
      impletur per caritatem : ergo videtur, quodsi primum impletur per latriam, quod sit virtus
      theologica.</p>
          <p xml:id="bb-d1e9390-d1e170">Item, haec est differentia inter virtutes cardinales et theologicas quod cardinales
      consistunt in medio circa superfluum et diminutum, in theologicis autem non est reperire
      superfluum ; sed circa latriam, qua est Deum colere, non est superfluum invenire : ergo
      videtur quod latria non sit in genere virtutum cardinalium, sed theologicarum.</p>
          <p xml:id="bb-d1e9390-d1e173">Item, virtus theologica dicitur, quia habet Deum pro obiecto ; sed latria habet Dum pro
      obiecto - sicut enim fides credit primam veritatem et caritas diligit summam bonitatem, sic
      latria reveretur et colit summam maiestatem - videtur igitur quod latria sit virtus
      theologica.</p>
          <p xml:id="bb-d1e9390-d1e176">Sed contra : <quote xml:id="bb-d1e9390-Qd1e178" source="http://scta.info/resource/adcd-l10">Religio est virtus, qua
       colitur ille qui est superioris naturae</quote>, sicut vult <name ref="#Augustine">Augustinus</name>, X De civitate Dei,
      et Tullius, in II Rhetoricae. Sed religio est species iustitiae, ut dicit Tullius ibidem, et
      iustitia est virtus cardinalis : si ergo latria continetur sub specie religionis, latria est
      de genere virtutis cardinalis.</p>
          <p xml:id="bb-d1e9390-d1e185">Item, sicut obedientia respicit debitum mandati, sic latria respicit debitum honoris
      divini, est enim latria cuitus Deo debitus ; sed obedientia, quia respicit debitum
      praecepti, est virtus cardinalis contenta sub debita iustitia, non theologica : ergo pari
      ratione et ipsa latria.</p>
          <p xml:id="bb-d1e9390-d1e188">Item, nullius virtutis theologicae actus cadit sub coactione : credere enim non potest quis
      non volens : sed actus latriae cadit sub coactione, ut adorare et thura ponere : ergo latria
      non continetur sub genere virtutis theologicae.</p>
          <p xml:id="bb-d1e9390-d1e191">Item, omnis virtus theologica vel est fides vel spes vel caritas ; sed latria non est
      fides, pro eo quod non considerat summam veritatem secundum se ; nec caritas, quia non
      considerat summam bonitatem, sed magis summam maiestatem ; nec spes, hoc constat : ergo
      etc.</p>
        </div>
        <div xml:id="bb-d1e9390-Dd1e195">
          <head xml:id="bb-d1e9390-Hd1e197">Conclusio</head>
          <head xml:id="bb-d1e9390-Hd1e200" type="question-title">Latria, proprie dicta, est virtus cardinalis, in genere propinquo
      iustitiae et proximo religionis</head>
          <p xml:id="bb-d1e9390-d1e203">Respondeo : Ad praedictorum intelligentiam est notandum quod, licet latria notificetur per
      cultum sive per servitutem, ut dicatur latria esse servitus sive cultus Deo debitus, et ista
      duo quasi pro eodem accipiantur, differunt tamen secundum propriam acceptionem. Cultus enim
      Dei respicit actum interiorem et exteriorem et magis interiorem quam exteriorem ; servitus
      vero proprie respicit actum exteriorem. Et ideo, cum latria de ratione sui vocabuli idem sit
      quod servitus, secundum quod exponit <name ref="#Augustine">Augustinus</name>, in libro De Trinitate, latria proprie
      respicit actum exteriorem ; theosebia vero vel eusebia idem est quod cultus divinus, sive
      bonus cultus, et ideo proprie respicit actum interiorem. Et quoniam virtus quae respicit
      actum exteriorem versatur quodam modo circa actionem et est in genere virtutis cardinalis,
      hinc est quod latria est virtus cardinalis. Et quia considerat actum exteriorem sub ratione
      debiti et in comparatione ad. alterum, et hoc est ipsius iustitiae ; ideo latria continetur
      sub virtute cardinali, quae quidem est iustitia. Rursus, quia species iustitiae, secundum
      quam ordinatur ad venerandam naturam superiorem, est ipsa religio ; sicut dicit Tullius,
      hinc est quod latria non solum est in genere virtutis tamquam in genere re moto, sed in
      genere virtutis cardinaIis tamquam in genere subalterno ; in genere vero iustitiae sicut in
      genere propinquo ; in genere vero religionis sicut in genre proximo.</p>
          <p xml:id="bb-d1e9390-d1e209">Et hoc est quod innuit <name ref="#Augustine">Augustinus</name>, De civitate Dei, X, capitulo 1, ubi dicit quod idem est
      apud Graecos latria quod apud nos religio, excepto quod nomen religionis est in plus. Unde
      ibidem dicit quod cultus Deo debitus quatuor nominibus nuncupatur : duobus apud Graecos et
      duobus apud nos. Apud Graecos namque dicitur latria et theosebia sive eusebia ; apud nos
      vero dicitur pietas et religio, ita quod ista duo nomina respondent illis duobus, licet
      quodam modo sint in plus quantum ad modum consuetum. Differunt autem latria et theosebia
      secundum propriam acceptionem, licet aliquando accipiantur pro eodem, quia theosebia dicit
      cultum interiorem, qui proprie spectat ad virtutes theologicas, sed latria servitutem
      exteriorem, quae spectat ad iustitiam, scilicet virtutem cardinalem. Concedendum est ergo
      latriam esse virtutem cardinalem. Concedenda sunt etiam argumenta hoc probantia.</p>
        </div>
        <div xml:id="bb-d1e9390-Dd1e217">
          <head xml:id="bb-d1e9390-Hd1e219">Ad rationes</head>
          <p xml:id="bb-d1e9390-d1e222">1-2. Ad duas autem auctoritates <name ref="#Augustine">Augustini</name> patet responsio per iam dicta. Cum enim dicit
      <name ref="#Augustine">Augustinus</name> quod cultus Deo debitus est ipsa dilectio vel sapientia, loquitur de cultu
      interiori ; cum autem dicimus latriam esse cultum, intelligimus de cultu exteriori, nisi
      vocabulo abutimur. Et hoc patet per oppositum, quia non dicitur idololatra qui credit idolum
      esse Deum vel amat ipsum sicut Deum, sed infidelis. Tunc autem dicitur idololatrare, cum
      exterius colit ; et sic per oppositum intelligimus in proposito.</p>
          <p xml:id="bb-d1e9390-d1e231">Ad illud quod obicitur, quod virtus per quam adoratur Deus est fides et caritas, dicendum
      quod sicut est cultus interior et exterior, sic et adoratio interior et exterior. Adorare
      interius est tota mente in Deum tendere, sicut dicit Rabanus ; adorare exterius est aliquam
      reverentiam corporaliter exhibere. Cum ergo dicitur quod per fidem et caritatem adoratur
      Deus, dicendum quod verum est de adoratione interiori, quae incipit in fide et terminatur in
      caritate, sed non habet veritatem de adoratione. exteriori, quae ortum habet a virtute
      cardinali. Et si tu obicias : tam fides quam caritas dictat tam interius quam exterius
      adorandum, dicendum breviter quod aliquis actus potest esse alicuius virtutis multipliciter
      : aut sicut imperantis aut sicut elicientis. Licet autem exterior adoratio sit ipsius fidei
      et caritatis sicut imperantis, et maxime fidei, quae dictat Deum adorandum, alterius tamen
      est ut elicientis, scilicet latriae, quae, quoniam elicit. actum sub ratione debiti, ideo
      continetur sub iustitia, quae est virtus cardinalis.</p>
          <p xml:id="bb-d1e9390-d1e234">Ad illud quod obicitur, quod impletio primi praecepti spectat ad virtutem theologicam sicut
      impletio secundi, dicendum quod impletio secundi, videlicet non assumas tibi nomen Dei tui
      in vanum, quantum ad actum exteriorem est virtutis cardinalis, quantum ad actum interiorem
      impletur virtute theologica, quae quidem est fides. Per hunc modum intelligendum est in
      primo praecepto Et. quia per latriam impletur per actum exteriorem, ideo non necesse est eam
      esse virtutem theologicam.</p>
          <p xml:id="bb-d1e9390-d1e237">Ad illud quod obicitur, quod circa actum latriae non consistit superfluum vel diminutum,
      responderi. potest quod falsum est, quia, licet quantum ad actum interiorem non contingat
      excedere in colendo Deum, tamen quantum ad actum exteriorem et modum contingit reperire
      excessum, utpote sicut si aliquis sacerdos vellet decem Missas in uno die cantare ad laudem
      Dei, non servaret modum.</p>
          <p xml:id="bb-d1e9390-d1e241">Ad illud quod obicitur, quod latria habet obiectum Deum, dicendum quod, si latria habeat
      obiectum Deum, aliquo modo tamen cum hoc respicit aliquod creatum. Unde sicut obedientia,
      qua quis obedit Deo, respicit ipsum Deum ut cui obediendum est, ipsum autem mandatum. et
      eius obligationem respicit sicut illud quod implendum est, sic et ipsa latria respicit Deum
      ut cui honor exhibendus est ; respicit etiam cultum exteriorem exhibendum ; respicit etiam
      rationem exhibendi, videlicet rationem debiti ; et haec est quasi ratio formalis ipsius et
      est quid creatum. Hinc est quod, cum virtus ponatur in specie vel in genere formali ex parte
      obiecti, quod habet rationem formalis et motivi, quod latria est in genere virtutis
      cardinalis, sicut obedientia. Quod ergo obicitur, quod virtus theologica est illa quae
      respicit obiectum increatum, dicendum quod obiectum principale virtutis theologicae non est
      aliquid creatum, sed est bonum increatum sub conditionibus increatis, quae quidem sunt summa
      bonitas et summa veritas. Hoc. autem non est reperire in proposito ; et ideo non tenet ratio
      illa. Haec autem dicta sunt de latria secundum quod proprie accipitur pro habitu dirigente
      ad cultum exteriorem, qui proprie dicitur servitus Dei et adoratio Et hoc modo non est idem
      latria et theosebia, ut a principio dictum est. Si autem latria dicatur cultus interior, cum
      ille consistat. in. credendo et diligendo et sperando Deum, sicut dicit <name ref="#Augustine">Augustinus</name>, in
      Enchiridio, sic non ponitur esse virtus cardinalis, sed theologica, non, inquam, ab aliis
      distincta, sed consequens ad omnes illas. Sed hoc modo non accipitur ita proprie sicut modo
      praedicto, cum latria, proprie loquendo, sit species religionis sicut dulia ; et nomen eius
      impositum fuit a servitute, sicut dictum fuit a principio. Utroque tamen modo contingit
      reperiri eam dici, et secundum hoc doctorum positiones diversificari, ut quidam ponunt eam
      speciem virtutis cardinalis, scilicet iustitiae, quidam vero tres theologicas circumplecti.
      Et utrumque vere potest dici sine contrarietate propter diversum modum accipiendi. </p>
        </div>
      </div>
    </body>
  </text>
</TEI>