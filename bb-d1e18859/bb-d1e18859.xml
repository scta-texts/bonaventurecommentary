<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 21, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 21, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e18859">
        <head xml:id="bb-d1e18859-Hd1e119">III, D. 21, A. 2, Q. 1</head>
        <head xml:id="bb-d1e18859-Hd1e122" type="question-title">Utrum post instans separationis anima Christi impassibilis effecta
    sit.</head>
        <head xml:id="bb-d1e18859-Hd1e125" type="question-title">Circa primum sic proceditur et quaeritur, utrum post instans
    separationis anima Christi impassibilis sit effecta.</head>
        <div xml:id="bb-d1e18859-Dd1e128" type="rationes-principales">
          <head xml:id="bb-d1e18859-Hd1e130">Rationes Principales</head>
          <p xml:id="bb-d1e18859-d1e133">Et quod sic, videtur. Anima Christi non fuit passibilis nisi propter unionem sui ad corpus.
      Ergo statim, dum fuit separata, amisit passibilitatem : ergo facta fuit impassibilis.</p>
          <p xml:id="bb-d1e18859-d1e136">Item, nihil patitur nisi secundum ordinem naturae, sicut contrarium patitur a contrario ;
      vel secundum ordinem divinae iustitiae, sicut peccator patitur ab aliquo afflictionem ; vel
      secundum dispensationem divinae misericordiae, sicut Redemptor passus est pro sanando nostro
      morbo. Sed nullo istorum modorum post separationem passio potuit inesse ipsi animae Christi
      ; non enim habuit contrarium nec habuit peccatum, et consummatum erat nostrae redemptionis
      mysterium, sicut dicitur Ioannis 19, 30 : Consummatum est. Ergo nullo modo pati poterat :
      restat ergo quod statim impassibilis est effecta.</p>
          <p xml:id="bb-d1e18859-d1e139">Item, animae Sanctorum, quando non habent aliquem reatum, statim efficiuntur impassibiles.
      Ergo, si anima Christi multo velocius digna erat omni glorificatione quam omnis alia anima,
      videtur quod statim impassibilis est effecta.</p>
          <p xml:id="bb-d1e18859-d1e142">Item, nulla passio potuit esse in Christo quae vacaret merito ; sed anima Christi statim
      post separationem amisit potentiam sive statum merendi : ergo statim amisit potentiam
      patiendi : ergo statim facta est impassibilis.</p>
          <p xml:id="bb-d1e18859-d1e146">Sed contra : Sicut passibilitas inerat animae Christi praeter peccati debitum, ita et
      carni. Ergo sicut velociter collata est impassibilitas animae, ita velociter debuit conferri
      ipsi corpori ; sed impassibilitas non est collata ipsi corpori, usque ad triduum quo
      resurrexit : ergo similiter videtur quod nec animae ante tempus illud.</p>
          <p xml:id="bb-d1e18859-d1e149">Item, ponatur quod anima iterum uniretur corpori illi secundum statum in quo ipsum deseruit
      ; tunc arguitur sic : si anima passibili corpori uniretur, esset passibilis ; sed anima
      Christi poterat uniri illi corpori ante glorificationem, quia nihil eam impediebat : ergo
      adhuc poterat pati : non ergo erat impassibilis.</p>
          <p xml:id="bb-d1e18859-d1e152">Item, nihil novum collatum est animae in ipso instanti separationis a corpore. Ergo, si
      prius non habebat impassibilitatem, videtur quod nec tunc habuit ante diem
      resurrectionis.</p>
          <p xml:id="bb-d1e18859-d1e155">Item, anima quae impassibilitatem habet, statim cum a corpore recedit, evolat ; sed anima
      Christi non statim evolavit nec ascendit statim ad caelos, sed descendit ad inferos : ergo
      non statim post instans separationis facta est impassibilis.</p>
        </div>
        <div xml:id="bb-d1e18859-Dd1e159">
          <head xml:id="bb-d1e18859-Hd1e161">Conclusio</head>
          <head xml:id="bb-d1e18859-Hd1e164" type="question-title">Valde probabile est, quod anima Christi statim post separationem a
      corpore fucrit facta impossibilis.</head>
          <p xml:id="bb-d1e18859-d1e167">Respondeo : Dicendum quod ex certitudine auctoritatis non est nobis omnino determinatum,
      utrum anima Christi statim post separationem impassibilis fuerit effecta, sicut <name ref="#Lombard">Magister</name>
      tangit supra, distinctione decima octava. Unde sine periculo fidei potest quis utrumque
      horum sentire, vel quod impassibilis effecta est statim post separationem vel in ipsa
      corporis glorificatione. Verumtamen probabilitati rationis magis consonare videtur quod
      statim post separationem habuerit impassibilitatem. Si enim non patiebatur anima Christi
      nisi dispensative et propter nostram salutem, si iam non erat tempus et locus merendi, iam
      anima Christi non debebat nec poterat pati. Unde non solum de anima Christi probabile est
      quod statim post separationem a corpore facta sit impassibilis, sed etiam de qualibet anima
      viri sancti, in qua non reperitur reatus alicuius peccati. Ideo rationes quae ad partem
      istam sunt satis rationabiliter possunt concedi.</p>
        </div>
        <div xml:id="bb-d1e18859-Dd1e175">
          <head xml:id="bb-d1e18859-Hd1e177">Ad Rationes</head>
          <p xml:id="bb-d1e18859-d1e180">Ad illud ergo quod obicitur in contrarium, quod corpus non statim impassibilitate fuit
      dotatum, dicendum quod non est simile, duplici ex causa. Primum quidem, quia anima
      propinquior erat gloriae quam caro : erat enim beata secundum aliquam sui patem. Secundo
      vero, quia dilatio impassibilitatis in carne faciebat ad fidei nostrae confirmationem,
      videlicet ut ostenderetur Christus veraciter passus et mortuus fuisse ; non sic dilatio
      impassibilitatis in anima : ideo magis dilata fuit impassibilitas corporis quam
      impassibilitas animae ex dispensatione divina.</p>
          <p xml:id="bb-d1e18859-d1e183">Ad illud quod obicitur, quod anima illa iterum uniri poterat corpori passibili, dicendum
      quod quaedam animae separantur a corpore separatione definitiva sive finali, quaedam vero
      separantur a corpore ad tempus propter gloriae Dei manifestationem, sicut est in illis qui
      resuscitantur ad statum vitae praeteritae, sicut fuit in Lazaro et in aliis mirabiliter
      suscitatis. Quae primo modo separantur ingrediuntur novum statum ; quae vero secundo modo
      separantur secundum divinam dispositionem adhuc a statu suo retardantur. Unde primae, nisi
      obstet reatus peccati, statim efficiuntur impassibiles nec unibiles sunt corpori passibili,
      quamvis secundae per divinum miraculum aliquando habeant coniungi. Et primo modo anima
      Christi separata fuit, quoniam Deus non decreverat eam ulterius uniri carni passibili ; et
      ideo positio illa nulla est. Non enim poterat carni passibili uniri, non quia aliquid
      creatum illud impediret, sed quia divina iustitia illud non permitteret.</p>
          <p xml:id="bb-d1e18859-d1e186">Ad illud quod obicitur, quod nihil collatum est animae, dicendum quod illud non constat ;
      quamvis non legatur. Nec etiam cogit. Anima enim Christi per illud quod habebat ex sola
      separatione a carne passibili, iam caruit aptitudine patiendi, et ita reddita est
      impassibilis ; nec oportet propter hoc aliquid novi sibi conferri ; satis enim sufficiebat
      passionis et passibilitatis causam sibi auferri.</p>
          <p xml:id="bb-d1e18859-d1e189">Ad illud quod obicitur, quod animae, quae statim post separationem efficiuntur
      impassibiles, statim evolant, dicendum quod illud veritatem habet hunc post Christi
      ascensionem, sed ante non habebat veritatem. Differebatur enim aliquarum animarum evolatio,
      scilicet sanctorum Patrum, propter primi peccati obligationem ; animae vero Christi
      differebatur propter hominum eruditionem et nostrae fidei confirmationem et rectificationem
      et carnis propinquam glorificationem.</p>
        </div>
      </div>
    </body>
  </text>
</TEI>