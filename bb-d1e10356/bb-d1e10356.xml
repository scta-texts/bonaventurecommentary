<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 10, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 10, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e10356">
        <head xml:id="bb-d1e10356-Hd1e123">III, D. 10, Dubia</head>
        <div xml:id="bb-d1e10361">
          <head xml:id="bb-d1e10356-Hd1e128">Dub. I</head>
          <p xml:id="bb-d1e10356-d1e131"> In parte ista sunt quaestiones circa litteram. Et primo quaeritur de illa distinctione
      quam ponit <name ref="#Lombard">Magister</name> : Secundum aliquando exprimit conditionem naturae, aliquando unitatem
      personae, aliquando habitum, aliquando causam. Videtur enim ista distinctio esse
      inartificialis et superflua et diminuta. Inartificialis, quia membra ista nullam videntur
      habere convenientiam. Superflua videtur, quia eadem vi, qua importat proprietatem naturae,
      importat unitatem et proprietatem personae. Diminuta etiam videtur distinctio, quia sicut
      potest importare habitum, ita etiam potest importare novem genera accidentium : ergo videtur
      quod bis membris octo membra debuerunt adiungi. Item quaeritur, ubi sic diversimode
      accipiatur, cum non videatur habere tot intellectus. </p>
          <p xml:id="bb-d1e10356-d1e137">Respondeo : Dicendum quod haec distinctio, etsi videatur esse rudis, tamen est multum
      rationabilis, et hoc, si attenditur super quid fundatur. Nam prima divisione haec
      praepositio <mentioned> secundum </mentioned> potest importare concomitantiam vel causam. Si
      causam importet, tunc est quartum membrum ; si concomitantiam, sic tripliciter potest
      importare : aut secundum inhaerentiam aut secundum unionem aut secundum adiacentiam sive
      assistentiam. Si secundum inhaerentiam, sic importat proprietatem naturae ; nam proprietas
      inhaeret ei cuius est proprietas. Si secundum unionem, sic importat proprietatem personae.
      Si secundum assistentiam sive adiacentiam, sic dicit habitum. Quartum autem membrum, quod
      est secundum principalis divisionis, <name ref="#Lombard">Magister</name> non subdividit. Potest tamen dividi secundum
      quatuor genera causarum. Omnibus enim modis haec dictio secundum consuevit accipi, sicut
      potest per exempta monstrari. Si enim dicatur : Christus, secundum quod homo, fuit
      passibilis, sic importat conditionem naturae. Si dicatur : Christus, secundum quod homo,
      creavit stellas, sic importat unitatem personae. Sic dicatur : Christus, secundum quod homo,
      fuit vestitus et calceatus et ut homo inventus, sic importat habitum. Si dicatur : Christus,
      secundum quod Deus, creavit mundum, et, secundum quod homo ; praedicavit divinum verbum, sic
      importat causam efficientem. Si dicatur : Christus secundum quod Deus, est suppositum
      divinae naturae, et, secundum quod homo, est animal rationale, sic importat causam formalem.
      Si dicatur : Christus, secundum quod Deus et homo, est praemium nostrum, sic importat causam
      finalem. Possunt autem multa huiusmodi exempla congruentia inveniri. De causa autem
      materiali secundum divinam naturam non contingit invenire ; secundum autem humanam
      contingit, ut si dicatur : Christus, secundum quod homo, conceptus fuit de purissimis
      sanguinibus Virginis.</p>
        </div>
        <div xml:id="bb-d1e10382">
          <head xml:id="bb-d1e10356-Hd1e149">Dub. II.</head>
          <p xml:id="bb-d1e10356-d1e152">Item quaeritur de hoc quod dicit quod nos dicimur filii adoptivi, quia, cum nati fuerimus
      filii irae, per gratiam facti sumus filii Dei. Si enim hoc verum est, tune angeli beati et
      homo in statu innocentiae non fuissent filii adoptivi : ergo nec ius habuissent
      in.hereditate regni ; quod absurdum est.</p>
          <p xml:id="bb-d1e10356-d1e155">Respondeo : Dicendum quod <name ref="#Lombard">Magister</name> loquitur de adoptione secundum plenam rationem ; et sic
      ponit extraneitatem quae secundum actum est, quae quidem extraneitas est elongatio et
      abalienatio a Deo per culpam ; et hoc quidem modo non conveniret angelis ratio filiationis.
      Largius tamen accipiendo extraneitatem, sive quantum ad culpam quae inest sive quia potuit
      inesse, se extendit ad omnes filios adoptivos. Et hoc quidem modo angeli possunt dici
      filii.</p>
        </div>
        <div xml:id="bb-d1e10397">
          <head xml:id="bb-d1e10356-Hd1e164">Dub. III.</head>
          <p xml:id="bb-d1e10356-d1e167">Item quaeritur de hoc quod dicit Christum esse filium Virginis naturaliter et per gratiam.
      Videtur enim quod ista duo non sint compossibilia. Si enim hoc est naturale, iam non est
      gratuitum et e converso.</p>
          <p xml:id="bb-d1e10356-d1e170">Respondeo : Dicendum quod gratia unionis non repugnat nec incompossibilis est cum
      proprietate naturali, immo facit eam communicari. Et <name ref="#Lombard">Magister</name> loquitur hic de gratia
      unionis. Vel potest dici quod gratia et natura bene possunt de eadem re dici per
      comparationem ad diversa. Et sic est in proposito. Nam Christus, in quantum homo, est
      naturalis filius Virginis ; in quantum autem Deus, est filius Virginis, non per naturam nec,
      per adoptionem, sed per gratiam unionis.</p>
        </div>
        <div xml:id="bb-d1e10412">
          <head xml:id="bb-d1e10356-Hd1e179">Dub. IV.</head>
          <p xml:id="bb-d1e10356-d1e182">Item quaeritur de hoc quod dicit Hilarius quod ille, scilicet Christus, est filius origine,
      non adoptione ; veritate, non nuncupatione etc. Videtur enim quod sit ibi verborum
      inculcatio. Idem enim est esse filium origine et nativitate. Item videtur quod sit
      superfluitas. Nam omnis filiatio aut est naturalis aut gratuita : ergo per originem vel
      adoptionem : igitur superfluunt alia membra. Item, quid est quod dicitur aliquis filius
      nuncupatione ? Aut enim vera est nuncupatio aut falsa. Si vera : ergo vel per adoptionem vel
      per generationem ; si falsa : ergo non debet inter membra praedicta reponi. Item si ob
      creationem dicuntur filii, cum ergo asini sint a Deo creati, erunt filii Dei, quod absurdum
      est.</p>
          <p xml:id="bb-d1e10356-d1e185">Respondeo : Dicendum quod in praedicto verbo Hilarius innuit nobis quatuor filiationis
      differentias, quarum sufficientia haberi potest sic. Ille enim dicitur filius alicuius qui
      ab ipso est et ei conformatur ; hoc autem potest esse dupliciter : aut emanatione naturali
      et in unitate essentiae, et sic est filius unigenitus Patris, quem dicit Hilarius esse
      filium origine, contra Photinum ; veritate, contra Sabellium ; nativitate, contra Arium. Et
      hoc in primo libro fuit expositum. Aut potest esse ab alio in diversitate substantiae ; et
      hoc potest esse tripliciter secundum triplicem modum conformitatis. Aut enim conformatur
      quantum ad rationem imaginis naturalis, et sic est filius creatione ; aut quantum ad
      rationem imaginis et similitudinis, quae attenditur in gratia et donis gratuitis, et sic est
      filius per adoptionem ; aut conformatur in natura imaginis, sed discordat per deordinationem
      voluntatis, sicut homo peccator, et sic est filius nuncupatione.</p>
          <p xml:id="bb-d1e10356-d1e188">Ex his patent differentiae filiationis ; patent nihilominus verba praedictae distinctionis,
      quod non inculcantur, sed valde rationabiliter dicuntur. Patet etiam responsio ad obiecta.
      Non enim sine causa dicuntur illa tria vocabula ; et quamvis pro eodem accipi possit origo
      et nativitas, non tamen frustra ponitur unum cum altero ; hoc enim est propter haereses
      elidendas.</p>
          <p xml:id="bb-d1e10356-d1e191">Ad illud quod obicitur, quod omnis filius aut est filius per naturam aut per gratiam,
      dicendum quod falsum est, nisi extendatur nomen naturae et gratiae ad illud quod est ex mera
      Dei benevolentia et ad illud quod habet quis ab origine. Et hoc quidem modo filiatio per
      creationem potest dici quodam modo esse per naturam, quodam modo per gratiam ; sed non
      sequitur propter hoc quod talis sit filius adoptivus vel naturalis.</p>
          <p xml:id="bb-d1e10356-d1e195">Ad illud quod quaeritur de filiatione per nuncupationem, dicendum quod ille sic dicitur
      filius qui habet conformitatem per naturam imaginis, sed difformitatem per culpam ; et hoc,
      inquam, modo nuncupatio ista quodam modo habet veritatem, quodam modo non, quia quodam modo
      est filius, quodam modo adversarius. Et ideo sola nuncupatione dicitur filius, sicut Abraham
      dixit ad divitem damnatum : Recordare, fili etc.</p>
          <p xml:id="bb-d1e10356-d1e198">Ad illud quod ultimo obicitur, quod si pater est per creationem debet dici pater bestiarum,
      dicendum quod non sequitur, quia non quaecumque creatio facit aliquem dici filium, sed
      creatio illa in qua confertur insigne divinae imaginis, per quam configuratur homo Deo et
      idoneus efficitur ad hoc ut sit filius adoptivus.</p>
        </div>
        <div xml:id="bb-d1e10438">
          <head xml:id="bb-d1e10356-Hd1e205">Dub. V.</head>
          <p xml:id="bb-d1e10356-d1e208">Item quaeritur de illo verbo <name ref="#Ambrose">Ambrosii</name> in littera : Per adoptionem sumus filii, ille vero
      per veritatem naturae. Cum enim factum per veritatem et dictum per similitudinem non
      univocentur, sed aequivocentur, sicut homo pictus et homo verus in homine, tunc filiatio
      nobis et Christo competit aequivoce. Et hoc ipsum videtur confirmari per illud quod dicitur
      Ioannis 20, 17 : <quote xml:id="bb-d1e10356-Qd1e213" ana="#io20_17">Ascendo ad Patrem meum et Patrem vestrum</quote> ;
      Gregorius ibi : <quote xml:id="bb-d1e10356-Qd1e216">Aliter meum et aliter vestrum</quote>. Sed contra hoc est quod
      Christus dicitur frater noster; sed non diciretur ex hoc frater, si aequivoce essemus filii
      : ergo etc. Item, cum dicitur : Deus est pater Christi et pater noster, aut eadem paternitas
      aut alia. Si eadem, ergo, si paternitas dicitur uniformiter, pari ratione et filiatio. Si
      alia, ergo in persona Patris sunt duae paternitates, quod simpliciter absurdum est.</p>
          <p xml:id="bb-d1e10356-d1e220">Respondeo : Dicendum quod nos et Christus dicimur filii Dei nec omnino aequivoce nec omnino
      univoce. Non univoce quia una est filiatio temporalis et gratuita, alia naturalis et
      aeterna. Non aequivoce, quia mediante illa filiatione et per conformationem ad illam filii
      efficimur adoptivi. Sicut enim a Patre omnis paternitas in caelo et in terra nominatur, sic
      a Filio omnis filiatio. Similiter si quaeratur, utrum uniformiter dicatur Deus pater noster
      et Filii, dicendum quod nec omnino uniformiter nec omnino difformiter ; quia pater dicitur
      Filii paternitate aeternali et personali, pater vero noster ex tempore et essentialiter. Et
      sicut essentia non ponit in numerum cum persona ut sint res duae, sic nec una paternitas cum
      alia ut sint duae paternitates.</p>
          <p xml:id="bb-d1e10356-d1e223">Et sic patent rationes et obiectiones ad utramque partem. Non enim valet illa obiectio de
      homine picto et vero ; nam homo pictus nihil habet de veritate hominis, filius autem
      adoptivus aliquid habet de veritate filii, quamvis non sit filius naturalis.</p>
        </div>
      </div>
    </body>
  </text>
</TEI>