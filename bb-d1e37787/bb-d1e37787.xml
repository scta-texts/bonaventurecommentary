<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 40, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 40, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e37787">
        <head xml:id="bb-d1e37787-Hd1e119">III, D. 40, A. 1, Q. 3</head>
        <head xml:id="bb-d1e37787-Hd1e122" type="question-title">De differentia utriusque Legis quantum ad onus annexum, videlicet
    quod Lex sit ex gravitatis, Evangelium vero ex suavitatis.</head>
        <p xml:id="bb-d1e37787-d1e125">Tertio quaeritur de differentia Legis et Evangelii quantum ad onus annexum. Dicitur enim Lex
    Moysaica esse lex gravitatis et Lex evangelica dicitur esse lex suavitatis. Et ista
    differentia trahitur ex 11, 30 Matthaei : <quote xml:id="bb-d1e37787-Qd1e127" source="http://scta.info/resource/mt11_30">Iugum enim meum suave est et onus meum
      leve</quote> ; et 15, 10 Actuum dicit beatus Petrus : Hoc est onus, <quote xml:id="bb-d1e37787-Qd1e130" source="http://scta.info/resource/act15_10">quod neque nos
      neque patres nostri portare potuimus</quote>.</p>
        <div xml:id="bb-d1e37787-Dd1e134" type="rationes-principales">
          <head xml:id="bb-d1e37787-Hd1e136">Rationes Principales</head>
          <p xml:id="bb-d1e37787-d1e139">Contra istam differentiam opponitur sic. In I Canonica Ioannis [5, 3] dicitur :
       <quote xml:id="bb-d1e37787-Qd1e141" source="http://scta.info/resource/Iio5_3">Mandata eius gravia non sunt</quote>. Ergo, si Lex Vetus continent mandata Dei,
      videtur quod non sit onerosa nec gravis.</p>
          <p xml:id="bb-d1e37787-d1e145">Item, ad Romanos 13, 8 : <quote xml:id="bb-d1e37787-Qd1e147" source="http://scta.info/resource/rom13_8">Qui diligit proximum Legem implevit</quote> , sed hoc est
      valde facile, cum sit omnino in cordis nostri potestate : ergo facile fuit observare Legem :
      ergo Lex illa debet dicit lex facilitatis, non gravitatis.</p>
          <p xml:id="bb-d1e37787-d1e151">Item, si Lex moysaica dicitur esse lex gravitatis, aut hoc dicitur respectu hominis
      virtuosi aut respectu peccatods et iniusti. Si respectu virtuosi, contra : qui virtuosus est
      caritatem habet et amat, et omnia facilia sunt amanti. Si respectu peccatoris, sed respectu
      talis lex Evangelii non tantummodo est gravis, immo omnino importabilis : ergo non videtur
      quod penes gravitatem debeat differentia Legis Novae et Veteris assignari.</p>
          <p xml:id="bb-d1e37787-d1e154">Item, obicitur contra secundam partem differentiae : Quia <quote xml:id="bb-d1e37787-Qd1e156">ars et virtus circa
       difficilia</quote> : ergo ubi maior est virtus, ibi maior debet esse difficultas ; sed
      perfectioris virtutis sunt homines in Lege Nova quam in Veteri : ergo videtur quod Lex Nova
      debeat esse maioris gravitatis et difficultatis.</p>
          <p xml:id="bb-d1e37787-d1e161">Item, difficilius est cohibere manum et animum quam manum tantum ; sed Evangelium cohibet
      manum et animum, Lex vero manum tantum : ergo maioris difficultatis est Lex evangelica quam
      Lex moysaica.</p>
          <p xml:id="bb-d1e37787-d1e164">Item, quod apponit ad alterum est illo difficilius ; sed lex Evangelii se habet ex
      additione ad Legem Veterem sicut patet ex 5, 21 Matthaei : ergo maior est gravitas et
      difficultas in lege Evangelii quam in Lege Veteri : ergo nulla est.praedicta
      differentia.</p>
        </div>
        <div xml:id="bb-d1e37787-Dd1e168">
          <head xml:id="bb-d1e37787-Hd1e170">Conclusio</head>
          <head xml:id="bb-d1e37787-Hd1e173" type="question-title">Licet Lex evangelica quoad arduitatem praeceptorum sit gravior
      Lege veteri, iure tamen dicitur lex suavitatis, haec vero lexgravitatis.</head>
          <p xml:id="bb-d1e37787-d1e176">Respondeo : Ad praedictorum intelligentiam est notandum quod de his duabus Legibus et loqui
      tripliciter : aut ratione praeceptorum obligantium aut ratione affectionum moventium aut
      ratione sacramentorum adiuvantium. Si ratione praeceptorum obligantium, sic se habent sicut
      excedentia et excessa. Nam quantum ad numerum Lex erat gravior propter multitudinem
      iudicialium et caerimonialium ; quantum vero ad perfectionem et arduitatem gravius et
      difficilius est Evangelium, sicut difficilius est vivere secundum exigentiam perfectionis
      quam secundum sufficientiam iuris communis. Et sic quodam modo ratione oneris praeceptorum
      excedit Lex, in difficultate quodam modo Evangelium. Alio modo est compara re istas duas
      Leges ad invicem ratione affectionum moventium ; et sic levius est Evangelium, quia, cum in
      observantia Legis evangelicae moveat amor - qui alleviat onus et non sentit laborem, sicut
      dicit <name ref="#Bernard">Bernardus</name>, sed potius delectationem in eo quod facit - ratione affectionis moventis
      Lex evangelica est facilis et suavis. Sed econtra, affectio movens ad observantiam Legis
      moysaicae timor erat ; et illi timori iuncta erat gravis punitio, quod significatum est
      Exodi 17, 12, ubi dicitur quod manus Moysi erant graves. Et quia timor de se poenam habet et
      exterius iunctus erat poenae, hinc est quod, quantum ad hoc, Lex moysaica multo gravior erat
      quam evangelica. Tertio modo est istas Leges comparare ad invicem ratione sacramentorum
      adiuvantium ; et sic multo levior est Lex evangelica quam moysaica, quia sacramenta illius
      Legis multum habebant ponderis et parum habebant de efficacia virtutis ; econtra est in
      sacramentis Novae Legis, quia parvam babent difficultatem et multam habent utilitatem. Hinc
      est quod secundum hanc comparationem Lex Nova non tantum modo dicitur levior Lege moysaica,
      immo dicitur iugum levitatis et illa dicitur onus gravitatis. Unde concedendum est
      praedictam differentiam esse recte assignatam.</p>
        </div>
        <div xml:id="bb-d1e37787-Dd1e184">
          <head xml:id="bb-d1e37787-Hd1e186">Ad Rationes</head>
          <p xml:id="bb-d1e37787-d1e189">Ad illud vero quod primo obicitur in contrarium de auctoritate Ioannis, dicendum quod
      dupliciter est loqui de ipsis mandatis : aut per comparationem ad naturam sanam aut per
      comparationem ad infirmam. Si per comparationem ad naturam sanam, sic dicit mandata eius non
      esse gravia, quia sunt naturae consona. Si autem per comparationem ad naturam infirmam, quae
      habet difficultatem ad bonum et pronitatem. ad malum, sic mandata ius et gravia sunt et
      difficilia ; et quantum ad hanc viam, videlicet per comparationem ad naturam infirmam et
      lapsam, assignatur praedicta differentia.</p>
          <p xml:id="bb-d1e37787-d1e192">Ad illud quod obicitur, quod qui diligit proximum Legem implevit, dicendum quod Lex
      arctatur ibi ad mandata Decalogi quae spectant ad secundam tabulam, secundum quod ipse
      Apostolus explanat. Unde in hoc non clauduntur caerimonialia et iudicialia, maxime illa quae
      ad proximum non ordinant ; et illa quidem observare est satis difficile : et ideo non
      sequitur, quodsi facile sit proximum diligere, quod propter hoc facile sit observare totam
      Legem. Praeterea, alius defectus est ibi, quia, licet facile sit diligere proximum ei qui
      ducitur amore, ei tamen qui regitur servili timore valde est difficile quod diligat proximum
      sicut se et in nullo proximum laedat, tunc potissime quando ab eo laeditur et gravatur.</p>
          <p xml:id="bb-d1e37787-d1e195">Ad illud quod quaeritur utrum dicatur Lex gravis homini virtuoso vel non virtuoso, dicendum
      quod intelligitur de homine virtuoso, cui etiam difficilia sunt opera et praecept illa
      caerimonialia, sicut baptismata calicum et urceorum et vitatio immunditiarum carnalium, in
      quibus potius consistit iustitiae significatio quam exercitatio. Unde quod dicitur quod
      virtus reddit opus facile, hoc est verum quantum ad proprium actum. Aliter patest dici quod
      dupliciter est loqui de homine virtuoso : aut quantum ad profectum in bono aut quantum ad
      statum perfectionis. Licet autem quantum ad statum perfectionis efficiantur sibi omnia
      facilia, tamen quantum ad profectum multa sunt ipsi homini habenti virtutem difficilia, et
      hoc ratione defectus ipsius naturae corruptae, cui difficile est cooperari virtuti et
      gratiae, nisi fulciatur magno iuvamine.</p>
          <p xml:id="bb-d1e37787-d1e198">Ad illud quod obicitur, quod ars et virttis est circa difficile, dicendum quod hoc est
      verum de difficili secundum quod sonat in perfectionem arduitatis, non autem, secundum quod
      sonat in onus gravitatis et laboris. Et ideo non sequitur quod Evangelium sit difficilius,
      quamvis sit in eo perfectius virtutis exercitium. Praeterea, quod dicitur virtus esse circa
      difficile, hoc est circa difficile ipsi naturae privatae virtute, non autem respectu ipsius
      naturae informatae et elevatae per gratiam et virtutem, per quem quidem modum in lege
      Evangelii elevatur.</p>
          <p xml:id="bb-d1e37787-d1e202">Ad illud quod obicitur, quod difficilius est cohibere manum et animum quam manum tantum,
      dicendum quod verum est quantum est de genere operis et respectu hominis non habentis
      caritatem ; sed in Lege Nova his qui volunt eam servare et custodire datur gratia et
      caritas, quae ita reddit facilem ad refrenandum animum sicut timor reddebat ad refrenandum
      manum.</p>
          <p xml:id="bb-d1e37787-d1e205">Ad illud quod obicitur, quod lex Evangelii se habet per additionem ad Legem Veterem,
      dicendum quod additiones illae, quae sunt in Lege Nova, faciunt ad caritatis cumulum ; et
      quia secundum quod caritas augetur, secundum hoc alleviatur pondus : hinc est quod
      additiones illae potius alleviant quam gravant. Non enim omnia addita aggravant, sed quaedam
      alleviant, sicut pennae in avibus et rotae in curribus et vela in navibus, quia sine istis
      multo graviores sunt. Per hunc modum intelligendum est in additione facta in Evangelio, quae
      quidem facit ad caritatis profectum, cuius est nos sursum levare ad modum pennae, ad bona
      opera continue ordinare et movere ad modum rotae, per aquas tentationum et tribulationum
      traducere ad modum veli : et ille solus qui hanc caritatem habet spectat ad legem Evangelii,
      quam multo melius et utilius est desiderare quam habere omne donum scientiae et prophetiae ;
      quia qui addit scientiam addit onus et dolorem ; qui vero caritatem, addit et multiplicat
      sibi meritum et consolationem.</p>
        </div>
      </div>
    </body>
  </text>
</TEI>