<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e9208">
        <head xml:id="bb-d4e9208-Hd1e108">Quaestio 1</head>
        <head xml:id="bb-d4e9208-Hd1e111" type="question-title">De forma verbi super panem.</head>
        <p xml:id="bb-d4e9208-d1e114">Quantum ergo ad formam panis, quae est Hoc est corpus meum, quaeritur primo quantum ad
          subiectum, scilicet quoad pronomen.</p>
        <div xml:id="bb-d4e9208-Dd1e117" type="rationes-principales">
          <head xml:id="bb-d4e9208-Hd1e119">Rationes principales</head>
          <p xml:id="bb-d4e9208-d1e122">Cum enim hoc sit pronomen et non relativum, est demonstrativum, quia aliter esset
            cassum, ut dicit Priscianus. Si igitur demonstrat, aut ad intellectum aut ad sensum. Si
            ad intellectum, tunc quaero : quid ? Non potest dici nisi corpus Christi verum : ergo
            sensus est : corpus meum est corpus meum ; hoc nihil videtur, quia nullam rationem
            operandi dicit. Si ad sensum, ergo sensus est : panis est corpus meum ; sed hoc
            simpliciter falsum : ergo neutro modo potest accipi.</p>
          <p xml:id="bb-d4e9208-d1e125">Item, hoc pronomen importat demonstrationem non ut conceptam, sed ut exercitam ; sed
            demonstratio non exercetur nisi circa illud quod actu est tempore prolationis : ergo si,
            cum profertur pronomen, non est ibi nisi panis, demonstratur ergo panis : ergo idem quod
            prius.</p>
          <p xml:id="bb-d4e9208-d1e128">Item, <quote xml:id="bb-d4e9208-Qd1e130">regula est quod terminus supponens verbo de praesenti non habenti vim
              ampliandi supponit pro eo quod actu est</quote>. Sed actu non est ibi nisi panis :
            ergo supponit pro pane. Sed illi non convenit praedicatum ; ergo locutio falsa.</p>
          <p xml:id="bb-d4e9208-d1e134">Quaeritur etiam de compositione, scilicet de verbo <mentioned> est </mentioned>.</p>
          <p xml:id="bb-d4e9208-d1e141">Et cum ista forma sit forma operativa, videtur quod deberet ibi poni verbum operativum
            ; sed hoc verbum est verbum apracticon, id est extra operationem : ergo nullo modo
            deberet ibi poni.</p>
          <p xml:id="bb-d4e9208-d1e144">Item, hoc verbo Christus confecit et sacerdos intendit conficere, sicut Deus Verbo
            increato creavit. Ergo, si ad prolationem huius verbi statim fit, verbum illud est
            imperiosum : ergo videtur potius utendum verbo imperativo, ut diceretur sic : fiat
            corpus meum, sicut in creatione non dicitur fit, sed fiat lux.</p>
          <p xml:id="bb-d4e9208-d1e147">Item, subiectum et praedicatum dicunt formas incompossibiles ; sed verbum substantivum
            praesentis temporis dicit simultatem formarum praedicati et subiecti : ergo non debet
            dici de praesenti <mentioned> hoc est </mentioned>, sed <mentioned> hoc erit
            </mentioned>.</p>
          <p xml:id="bb-d4e9208-d1e156">Quaeritur etiam de hoc praedicato corpus meum.</p>
          <p xml:id="bb-d4e9208-d1e159">Videtur enim quod deberet magis dici caro, quia, caro magis est conveniens cibationi ;
            unde Ioannis 6, 56 : <quote xml:id="bb-d4e9208-Qd1e161" source="http://scta.info/resource/io6_56">Caro mea vere est cibus</quote>.</p>
          <p xml:id="bb-d4e9208-d1e165">Item, si ista verba proferuntur a conficiente, ergo, cum conficiens loquatur de Christo
            ut de tertia persona, non. debet dici meum, sed Christi. Si dicas quod Christus vim
            dedit his verbis sicut vim dedit in nomine suo daemonia expellere, cum dixit : <quote xml:id="bb-d4e9208-Qd1e167" source="http://scta.info/resource/mc16_17">In nomine meo daemonia eiicient</quote>, Marci ultimo ; et tamen
            eicientes dicebant : In nomine Christi.</p>
          <p xml:id="bb-d4e9208-d1e172">Item, cum de forma aliorum sacramentorum sint actu pertinentes ad intentionem et usum
            sive ad consecrantem, ergo videtur quod illud quod antecedit : Accipite et comedite, et
            hoc quod sequitur : In mei memoriam facietis, sit de forma. Quaeritur ergo quae sit
            forma praecise ; et quare non ponatur in verbo exprimente actum ministri.</p>
        </div>
        <div xml:id="bb-d4e9208-Dd1e176">
          <head xml:id="bb-d4e9208-Hd1e178">Conclusio</head>
          <head xml:id="bb-d4e9208-Hd1e181" type="question-title">Conveniens est forma, qua consecratur panis</head>
          <p xml:id="bb-d4e9208-d1e184">Respondeo : Dicendum quod circa hoc multiplex fuit opinio.</p>
          <p xml:id="bb-d4e9208-d1e187">Quidam enim dicunt quod verba illa dicit sacerdos non ut sua, sed ut Christi, unde
            materialiter tenentur ; nec tunc est quaerere quid ibi demonstretur per pronomen vel
            quid copuletur per verbum. Sed hoc non sufficit dicere : primo quidem, quia, etsi verba
            in persona alterius proferantur, non propter hoc omnino materialiter tenentur, sed
            significative, cum recitentur in eo sensu in quo ille dixit. Praeterea, similiter
            possumus quaerere secundum quod a Christo prolata sunt.</p>
          <p xml:id="bb-d4e9208-d1e190">Alii dicunt quod verba tenentur significative ; sed oratio non habet veritatem pro
            tempore in quo profertur, sed pro tempore in quo prolata est, ut haec oratio : ego bibo,
            non est vera pro tempore prolationis, sed pro tempore sibi coniuncto. Sed illud non
            solvit, quia aut demonstratur ibi panis aut corpus Christi. Si panis, nullo tempore est
            oratio vera ; si Christi corpus, est omni tempore vera.</p>
          <p xml:id="bb-d4e9208-d1e194">Alii dicunt quod tenetur significative oratio, et vera est etiam pro tempore in quo
            profertur ; sed non demonstratur ibi aliquid ad sensum, sed ad intellectum : ad
            intellectum, inquam, non sicut simile in simili, ut cum dicitur : haec herba crescit in
            horto meo, sed sicut signatum in signo, ut sit sensus : hoc, id est signatum per hoc,
            est corpus meum. Et haec significatio orationis vera est, etiam si nihil fieret. Sed
            rursus, quia significationi verae addita est ex institutione divina virtus
            efficacissima, ulterius oratio illa et ex Domini institutione et ex sacerdotis
            intentione est conversiva, ut sit sensus : significatum, per hoc quod est convertendum
            in corpus meum, est corpus meum. Et haec opinio probabilior est praedictis ; adhuc tamen
            illud non plene satisfacit. Si enim, ut dicit <name ref="#Augustine">Augustinus</name>,
            verbum debet accedere ad elementum, ut fiat sacramentum ; et elementum non est ibi
            significatum, sed magis illud quod in corpus convertitur : non demonstratur ergo corpus
            Christi, sed substantia panis sub accidentibus, quae possunt oculis conspici. Et hoc
            quidem verum est, maxime cum intentio conficientis super panem feratur, ut convertatur
            in corpus, et illud demonstrat super quod fertur sua intentio.</p>
          <p xml:id="bb-d4e9208-d1e200">Et propterea notandum quod ista oratio singularis est inter omnes orationes ; aliae
            enim sunt indicativae veritatis sive existentiae, haec autem id ipsum quod figurat
            facit. Unde est verbum operativum, et operativum non operatione successiva, sed
            instantanea ; et.operativum non alicuius rei novae vel non existentis, sed terminus eius
            est ens actu completum et non mutatum ; et ad illud quidem terminatur ut est alterius
            signum, id est corporis Christi mystici ; et hoc tofom facit virtute Verbi increati
            adiuncta ministro circa materiam nihil agenti.</p>
          <p xml:id="bb-d4e9208-d1e203">Ex his sex conditionibus patet ratio omnium dictorum in hac forma, si quis inspiciat.
            Quia enim hic sermo conversivus et transitivus sive ad transsubstantiationem ordinatus
            est operativus, et operatio est circa substantiam panis : ideo pronomen demonstrat panis
            substantiam sub accidentibus, quae oculis conspici possunt, et tangitur illud quod
            convertitur, per subiectum, sicut illud in quod, per praedicatum. Quia vero terminus
            operationis est actu ens, non innovatum, ideo debet poni ibi verbum essendi, non fiendi,
            ut significetur conversio esse sine mutatione termini, scilicet in eo quod est. Quia
            subito, ideo simul est fieri et factum esse, ideo praesens verbum instantaneum et non
            futurum : et tale est praesens huius verbi est : ideo melius dicitur est quam erit. Quia
            vero operatio terminatur ad corpus Christi verum ut signum mystici, in quo est
            diversitas operationum, ideo dicitur corpus, non caro, quia corpus commune est ad totum
            heterogeneum et homogeneum, caro autem dicit homogeneum. Quia vero hoc operatur virtute
            Verbi increati coniuncta et ut coniuncta, ideo dicit meum ; loquitur enim sacerdos in
            persona Christi : ideo pro Christo dicit meum. Quia vero minister nihil operatur circa
            materiam nec immutat, ideo nihil plus est de forma ; etenim, si minister non tangat nec
            frangat, dum tamen intendat et verba dicat, confectum est ; non sic est in Baptismo.</p>
        </div>
        <div xml:id="bb-d4e9208-Dd1e208">
          <head xml:id="bb-d4e9208-Hd1e210">Ad rationes</head>
          <p xml:id="bb-d4e9208-d1e213">1-6. Ex his patent omnia obiecta, hoc solo excepto, scilicet de veritate locutionis.
            Quomodo enim est locutio vera, si demonstratur substantia panis, cum haec sit semper
            falsa : panis est corpus Christi, cum sint formae incompossibiles ? Et si tu dicas quod
            hoc verbum est non dicit ibi inhaerentiam, sed potius conversionem, tunc ergo secundum
            hoc potius competeret verbum imperativum.</p>
          <p xml:id="bb-d4e9208-d1e216">Et propterea notandum quod sicut in Verbo aeterno, Filio Dei, Domino nostro Iesu
            Christo, est veritas et omnipotentia, sic verbo suo, ab ipso prolato, est veritas et
            efficacia, ut tale verbum sacramentis Novae Legis competat ; ideo debuit ita dicere
            verbum enuntiativum veritatis, sicut. est ips veritas, ac per hoc indicativum. Et quia
            non esset verum simplici enuntiatione, ut non esset falsus, iunxit verbo efficaciam ore
            suo. Et quia mandavit aliis facere et dicere, et ipse non iubet aliquem esse falsum :
            ideo in ore eorum, quibus dedit mandatum, dedit verbo efficaciam. Et ideo hoc verbum est
            in hac oratione non identitatem nec simultatem significat, sed hoc esse corpus, hoc est,
            ad huius verbi prolationem hoc totum transire in corpus. Unde oratio ista in ore
            alterius quam in ore sacerdotis falsa est, quia non convertit neque transsubstantiat hoc
            in illud ; nec vera est per identitatem. Et hic sensus, quamvis sit huic orationi
            proprius, et similiter formae sanguinis, tamen non est alienus a ratione, pensatis
            conditionibus superius assignatis.</p>
          <p xml:id="bb-d4e9208-d1e219">7-9. Ex quibus alia obiecta patent : Nec videatur inconveniens dicere quod hoc verbum
            est non identitatem dicit, sed potius conversionem in hac oratione, quae non tantum est
            significativa, sed etiam operativa. Magis tamen debuit poni verbum essendi quam
            operandi, quia magis competebat formae ut simul esset efficacia cum veritatis
            enuntiatione, simul etiam notaretur termini immutabilitas cum conversione.</p>
        </div>
      </div>
    </body>
  </text>
</TEI>