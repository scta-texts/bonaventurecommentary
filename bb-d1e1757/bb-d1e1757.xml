<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 2, A. 3, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 2, A. 3, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e1757">
        <head xml:id="bb-d1e1757-Hd1e119">III, D. 2, A. 3, Q. 1</head>
        <head xml:id="bb-d1e1757-Hd1e122" type="question-title">Utrum corpus unitum fuerit Verbo mediante spiritu humano sive
    anima.</head>
        <p xml:id="bb-d1e1757-d1e125">Circa primum sic proceditur et quaeritur, utrum corpus unitum fuerit Verbo mediante spiritu
    humano sive anima.</p>
        <div xml:id="bb-d1e1757-Dd1e128" type="rationes-principales">
          <head xml:id="bb-d1e1757-Hd1e130">Rationes principales</head>
          <p xml:id="bb-d1e1757-d1e133"> Et quod sic, videtur. Primo, auctoritate <name ref="#JohnDamascenus">Damasceni</name>, quam <name ref="#Lombard">Magister</name> inducit in littera
       :<quote xml:id="bb-d1e1757-Qd1e141"> Unitum est carni Verbum Dei per medium intellectum</quote>.</p>
          <p xml:id="bb-d1e1757-d1e145">Item, Gregorius : <quote xml:id="bb-d1e1757-Qd1e147">Carnem deitas mediante anima suscepit</quote>.</p>
          <p xml:id="bb-d1e1757-d1e151">Item, <name ref="#Augustine">Augustinus</name> hoc ipsum, Ad Volusianum : <quote xml:id="bb-d1e1757-Qd1e156">Animam rationalem et per ipsam corpus
       humanum aptavit sibi</quote>.</p>
          <p xml:id="bb-d1e1757-d1e160">Item, hoc ipsum videtur ratione. Extrema multum distantia non uniunur nisi per medium
      aliquod ; sed corporeum creatum et corruptibile, et increatum incorporeum et incorruptibile
      sunt maxime distantia : ergo uniuntur per aliquod medium, quod quidem sit creatum et
      incorporeum. Sed talis est spiritus rationalis : ergo etc.</p>
          <p xml:id="bb-d1e1757-d1e164">Item, maioris dignitatis est esse unitum divinitati quam esse glorificatum ; sed corpus non
      est habile ad glorificationem nisi mediante anima : ergo nec ad unionem.</p>
          <p xml:id="bb-d1e1757-d1e167">Item, circumscripta anima, corpus humanum minus est nobile quam sit brutalis spiritus, quia
      substantia spiritualis dignior est corporali ; sed animal brutum non habet congruentiam ad
      unionem : ergo nec corpus humanum per se ipsum. Si ergo congruentiam habet, hoc est mediante
      spiritu vel intellectu.</p>
          <p xml:id="bb-d1e1757-d1e170">Sed contra : Deus est intimus omni creaturae, tam corporali quam spirituali : ergo nihil
      cadit medium inter ipsum et creaturam. Si ergo unit sibi corpus humanum, videtur quod non
      uniat sibi mediante spiritu.</p>
          <p xml:id="bb-d1e1757-d1e173">Item, magis unitur medium cuilibet extremorum quam extrema ad invicem. Ergo, si divinitas
      unitur carni mediante anima, ergo magis unitur divinitas animae quam carni et caro magis
      unitur animae quam Deo ; sed hoc est falsum, quia anima uniebatur carni separabiliter,
      divinitas inseparabiliter, et ita illa caro erat Dei sicut anima Dei : ergo relinquitur idem
      quod prius.</p>
          <p xml:id="bb-d1e1757-d1e176">Item, soluto medio solvuntur extrema. Ergo, si Deus unitur carni mediante anima, facta
      separatione a carne, fit separatio a divinitate ; sed hoc est falsum, quia in morte anima a
      carne recessit ; Deus autem carnem, quam assunisit, nunquam dimisit : ergo videtur quod
      anima mediante carnem non assumserit.</p>
          <p xml:id="bb-d1e1757-d1e179">Item, Deus non organizavit nec formavit carnem illam mediante anima. Ergo, si eadem virtute
      asstimsit qua formavit, et ita immediate assumsit sicut immediate fecit, non videtur quod
      assumserit mediante spiritu rationali.</p>
        </div>
        <div xml:id="bb-d1e1757-Dd1e183">
          <head xml:id="bb-d1e1757-Hd1e185">Conclusio</head>
          <head xml:id="bb-d1e1757-Hd1e188">Verbum fuit unitum carni mediante creato spiritu, non quasi anima sit medium
      colligantiae, sed tantum ut est medium congruentiae </head>
          <p xml:id="bb-d1e1757-d1e191">Respondeo : Dicendum quod, cum quaeritur, utrum caro assumta fuerit a Verbo mediante
      spiritu humano, hoc dupliciter potest intelligi, secundum quod ad coniunctionem aliquorum
      potest concurrere medium secundum duplicem rationem. Est enim medium colligantiae et est
      medium congruentiae. Medium colligantiae est per quod extrema ligantur ad invicem, sicut duo
      corpora ad invicem coniunguntur, interveniente glutino. Medium vero congruentiae dicitur
      ratione cuius congruum est aliqua duo extrema perduci ad aliquam unionem, sicut mulier
      nobilis mediante nobilitate congruentiam habet ut sit sponsa regis ; cum tamen rex sibi
      unitur, magis unitur sicut coniugi quam sicut nobili.</p>
          <p xml:id="bb-d1e1757-d1e194">Si ergo intelligitur de medio colligantiae, tunc quaeritur : utrum Verbum unitur carni
      mediante spiritu creato ? Respondendum est quod non, pro eo quod immediate et
      inseparabiliter Verbum unitur tam carni quam animae ; et ideo non cadit ibi anima medium
      quasi glutinum vel vinculum inter corpus et Deum. Si autem intelligatur de medio
      congruentiae, sic absque dubio concedendum est quod caro unitur ipsi Verbo mediante spiritu
      creato. Non enim erat congruum quod Dei Verbum, quod est vita, acciperet corpus nisi
      vivificatum ; nec conveniebat eum, qui est Spiritus immortalis, uniri corpori nisi
      vivificato spiritu immortali, unde illud corpus esset idoneum ad incorruptionem. Et hoc est
      quod dicitur in littera, quod incommutabilis et invisibilis Veritas per spiritum animam et
      per animam corpus, totum hominem, sine sui contagione susciperet. Et accipitur spiritus pro
      superiori portione animae, sicut dicit <name ref="#Lombard">Magister</name>, quae maiorem convenientiam habet cum Deo ;
      anima vero pro inferiori parte animae, secundum quam vivificat corpus. Et per haec duo nihil
      aliud datur intelligi quam illud corpus congruum esse ad unionem, quod quidem habet per
      animam vivificari et per spiritum ad perpetuitatem et incorruptionem ordinari. Et quia
      rationes, quae ad primam partem inducuntur, procedunt secundum medium congruentiae, ideo
      sunt concedendae.</p>
        </div>
        <div xml:id="bb-d1e1757-Dd1e202">
          <head xml:id="bb-d1e1757-Hd1e204">Ad rationes</head>
          <p xml:id="bb-d1e1757-d1e207">Ad illud ergo quod primo obicitur in contrarium, quod Deus est intimus creaturae corporali,
      ergo non unitur spiritu mediante, dicendum quod ratio illa procedit de medio distantiae vel
      colligantiae, quod quidem non est ibi reperire ; non autem obviat medio congruentiae.
      Quamvis enim sit intimus per modum essendi potentialiter, essentialiter, praesentialiter in
      omni creatura, non tamen congruum est ut quamlibet assumat in unitatem personae, sicut supra
      visum est, sed eam solam quae est ad eius imaginem vel quae cum sua imagine habet
      compositionem.</p>
          <p xml:id="bb-d1e1757-d1e210">Ad illud quod obicitur, quod non magis unitur Deus animae quam carni, immo aeque immediate
      utrique unitur, dicendum quod verum est de immediatione secundum quam privat medium faciens
      distare ; sed non est verum de immediatione quae privat medium faciens congruere, quia plus
      congruit unioni substantia rationalis, quae est ad eius imaginem, quam substantia
      corporalis.</p>
          <p xml:id="bb-d1e1757-d1e213">Ad illud quod obicitur, quod soluto medio solvuntur extrema, dicendum quod illud non habet
      veritatem de medio congruentiae ; sicut patet, cum aliquis accipit in uxorem aliquam ratione
      pulcritudinis, non tamen ab ea separatur, pulcritudine recedente ; sic et in proposito
      intelligendum est. Praeterea, anima non recedebat a corpore simpliciter, sed solum ad tempus
      ; et corpus illud ex prima, coniunctione sui ad animam dispositionem ad incorruptionem
      habebat ; et ideo propter separationem ipsius animae congruitatem ad unionem non amittebat ;
      et ideo, quamvis anima separaretur a carne, non oportebat divinitatem a carne separari. </p>
          <p xml:id="bb-d1e1757-d1e216">Ad illud quod obicitur, quod Deus non formavit carnem illam mediante anima, dicendum quod,
      etsi teneat hoc de medio per modum causae, non tenet tamen de medio per modum congruentiae.
      Quamvis enlm anima non fuerit causa corporis effectiva, tamen ex communicatione corporis cum
      anima potuit esse aliqua congruentia ad unionem cum divina natura.</p>
        </div>
      </div>
    </body>
  </text>
</TEI>