<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e51139">
        <head xml:id="bb-d4e51139-Hd1e108">Quaestio 1</head>
        <p xml:id="bb-d4e51139-d1e111">De numero et sufficientia dotium.</p>
        <p xml:id="bb-d4e51139-d1e114">Quantum ergo ad primum proceditur sic. Dotes corporis consueverunt quatuor assignari,
          scilicet claritas, impassibilitas, subtilitas et agilitas.</p>
        <div xml:id="bb-d4e51139-Dd1e117">
          <head xml:id="bb-d4e51139-Hd1e119">Rationes principales</head>
          <p xml:id="bb-d4e51139-d1e122">Sed quod debeant esse pauciores, videtur : Quia dotes sunt in corpore secundum quod
            comparatur ad animam ; sed anima tantum dupliciter comparatur, scilicet ut motor et ut
            perfectio : ergo videtur quod tantum sint duae dotes.</p>
          <p xml:id="bb-d4e51139-d1e125">Item, tantum tres dicuntur esse vires secundum quas anima regit corpus et perficiendo
            et movendo, scilicet naturalis, vitalis et animalis ; et secundum hoc dicuntur tres
            spiritus in corpore : ergo videtur quod sint tantum tres.</p>
          <p xml:id="bb-d4e51139-d1e128">Item, dotes animae sunt tres : ergo, si anima pluribus dotibus dotanda est quam corpus,
            si anima non habet nisi tres, nec corpus.</p>
          <p xml:id="bb-d4e51139-d1e131">Contra : Quod sint plures, videtur : Quoniam sicut claritas facit ad pulcritudinem, ita
            et partium congruentia ; unde <name ref="#Augustine">Augustinus</name>, De civitate Dei
            : <quote xml:id="bb-d4e51139-Qd1e136" source="http://scta.info/resource/adcd-l22">Pulcritudo est quaedam partium
              congruentia cum quadam coloris suavitate</quote>. Ergo sicut claritas est dos
            corporis, sic et congruentia, et sic etc.</p>
          <p xml:id="bb-d4e51139-d1e141">Item, sicut corpus, ad hoc quod sit animae congruum organum, requirit debitam
            qualitatem, ita etiam debitam quantitatem. Ergo sicut assignantur dotes a parte
            qualitatis, ita etiam a parte quantitatis : ergo plures sunt quam quatuor dictae.</p>
          <p xml:id="bb-d4e51139-d1e144">Item, <name ref="#Anselm">Anselmus</name>, in libro De similitudinibus, ponit septem
            esse conditiones quibus anima glorificatur in corpore : agilitatem, fortitudinem,
            libertatem, salutem, voluptatem, longaevitatem, pulcritudinem. Ergo videtur quod sint
            multo plures quam praedictae quatuor.</p>
        </div>
        <div xml:id="bb-d4e51139-Dd1e151">
          <head xml:id="bb-d4e51139-Hd1e153">Conclusio</head>
          <head xml:id="bb-d4e51139-Hd1e156" type="question-title">Dotes corporis erunt quatuor: claritas, impassibilitas,
            subtilitas et agilitas; quarum sufficientia quadruplici via insinuatur</head>
          <p xml:id="bb-d4e51139-d1e159">Respondeo : Dicendum quod numerus istarum dotium sive qualitatum perficientium corpus
            accipitur ex Sapientiae 3, 7 : <quote xml:id="bb-d4e51139-Qd1e161" source="http://scta.info/resource/sap3_7">Fulgebunt iusti et tanquam
              scintillae in arundineto discurrent</quote> : in fulgore claritas ; in iustitia
            impassibilitas, quia iustitia est perpetua et immortalis ; in scintillae nomine
            subtilitas ; in discursu agilitas.</p>
          <p xml:id="bb-d4e51139-d1e165">Ratio autem istius numeri accipitur multipliciter a diversis. Et primo modo secundum
            causam finalem, hoc modo. Dicunt enim quod corpus resurgit, disponitur et dotatur
            propter gloriam animae, quae consistit in perfecta cognitione cognitivae et unione
            affectivae. Ad cognitionem autem duo requiruntur, scilicet spiritualitas et luminositas,
            quia cognoscens debet esse spirituale et debet habere lumen ; et ideo propter
            cognitionem animae est in corpore subtilitas et claritas. Unio autem amoris est
            liberalis et fortis : Fortis enim est ut mors dilectio. Propter libertatem debet esse
            corpus agile, propter fortitudinem et indissolubilitatem debet corpus esse impassibile.
            Et sic patet quod quatuor sunt dotes.</p>
          <p xml:id="bb-d4e51139-d1e168">Secundo modo accipitur secundum causam efficientem. Dotes enim huiusmodi in corpore, ut
            supra ostensum est, consummatum et perfectum esse habent ab influentia animae in corpus.
            Anima autem in corpus influit dupliciter, scilicet ut perfectio et ut motor. Ut
            perfectio anima gloriosa influit vivificando vita immortali, ut motor movendo motu
            infatigabili ; alioquin non esset gloriosa nisi excluderet mortem et poenam. Quia ergo
            vivificat vita, ideo necesse est in corpore esse dispositionem ad vitam, et haec est
            lucis abundantia et claritas ; quia vero vita immortali, necesse est corpus habere
            dispositionem ad immortalitatem, et ita est impassibilitas. Quia vero motu infatigabili
            movet, ideo oportet quod nihil resistat, et ideo subtilitas est in corpore ; oportet
            etiam quod nihil retardet, et sic agilitas. Et sic patet similiter quod quatuor
            sunt.</p>
          <p xml:id="bb-d4e51139-d1e172">Tertio modo accipitur secundum causam formalem. Dicunt enim aliqui quod in corpore
            nostro, cum sit natura caelestis concilians et elementaris, modo dominatur elementaris,
            sed post dominabitur natura caelestis, quae est natura lucis ; haec erit sicut formalis
            et completiva corporis. Et quia lux habet quatuor istas proprietates, sicut patet in
            radio, scilicet claritatem, quia illuminat ; impassibilitatem, quia nihil ipsum
            corrumpit ; agilitatem, quia subito vadit ; penetrabilitatem, quia corpora diaphana sine
            eorum corruptione pertransit : sic etiam corpus gloriosum, in quo dominatur natura
            lucis, quatuor habet dotes.</p>
          <p xml:id="bb-d4e51139-d1e175">Quarto modo accipitur secundum causam materialem sic. Corpus nostrum est compositum ex
            quatuor elementis. Et quia elementa sunt imperfecta, quadruplicem habet ab eis
            defectibilitatem. Ab aqua, quae est elementum humidum et passibile, habet passibilitatem
            et corruptionem ; unde humidum aqueum corpus corrumpit. A terra vero habet obscuritatem,
            quia est elementum opacum. Ab igne animalitatem, quia calor consumit continue ; ideo
            continua indiget alimonia ciborum. Ab aere vero habet infirmitatem ; aer enim facillime
            immutatur et cedit cuilibet impellenti. Quoniam igitur quatuor isti defectus debent per
            bona opposita removeri, ad hoc quod corpus sit perfectum perfectione completa, ideo
            quatuor sunt dotes : contra corruptionem impassibilitas, contra obscuritatem claritas,
            contra animalitatem spiritualitas, contra infirmitatem virtus sive penetrabilitas.</p>
          <p xml:id="bb-d4e51139-d1e178">Et haec ultima sumptio convenientior est inter omnes, quoniam concordat auctoritati et
            rationi : auctoritati Apostoli, I ad Corinthios 15, 42-44 : <quote xml:id="bb-d4e51139-Qd1e180" source="http://scta.info/resource/Icor15_42">Seminatur in corruptione, resurget in incorruptione</quote> ; ecce impassibilitas.
              <quote xml:id="bb-d4e51139-Qd1e183" source="http://scta.info/resource/Icor15_43">Seminatur in ignobilitate, surget in gloria</quote> ; ecce
            claritas. <quote xml:id="bb-d4e51139-Qd1e186" source="http://scta.info/resource/Icor15_43">Seminatur in infirmitate, surget in virtute</quote> ;
            ecce penetrabilitas. <quote xml:id="bb-d4e51139-Qd1e189" source="http://scta.info/resource/Icor15_44">Seminatur animale, surget
              spirituale</quote> ; ecce agilitas. Unde Apostolus sumit dotes per comparationem ad
            illos quatuor defectus quos removent Similiter <name ref="#Augustine">Augustinus</name>,
            De civitate Dei, XXII : Aberit a corporibus nostris omnis deformitas, omnis tarditas,
            omnis infirmitas, omnis corruptio. Omnis deformitas per claritatem, omnis tarditas per
            agilitatem, omnis infirmitas per spiritualitatem, omnis corruptio per impassibilitatem.
            Concordat etiam haec suppositio rationi. Dotes enim corporis dicunt non omnes
            qualitates, sed qualitates nobiles et principales de novo superadditas naturae. Et quia
            de novo superadditae, debent accipi secundum naturales defectus, et hi secundum causas
            principales, quae sunt quatuor elementa : patet quod ista via inter omnes est magis
            congrua. Ex his patent obiecta.</p>
        </div>
        <div xml:id="bb-d4e51139-Dd1e198">
          <head xml:id="bb-d4e51139-Hd1e200">Ad rationes</head>
          <p xml:id="bb-d4e51139-d1e203">1-2. Quod enim obicit, quod anima comparatur dupliciter vel tripliciter tantum,
            dicendum quod anima secundum illas duas comparationes ad corpus, ut motor et perfectio,
            requirit in corpore quatuor dispositiones, ut ostensum est prius.</p>
          <p xml:id="bb-d4e51139-d1e206">Ad illud quod obicitur, quod plures debent esse dotes animae quam corporis, dicendum
            quod dotes animae attenduntur secundum potentias, sed dotes corporis secundum qualitates
            respicientes elementa ; et ideo patet quare illae tres, istae plures.</p>
          <p xml:id="bb-d4e51139-d1e209">1-2. Ad illud quod obicitur de congruentia partium et quantitate, dicendum quod illa
            erit quae nunc est, in quibus convenienter est ; ideo non est aliqua de novo dos penes
            ipsam.</p>
        </div>
      </div>
    </body>
  </text>
</TEI>