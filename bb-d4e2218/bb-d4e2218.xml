<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e2218">
        <head xml:id="bb-d4e2218-Hd1e108">Quaestio 1</head>
        <head xml:id="bb-d4e2218-Hd1e111" type="question-title">Utrum baptismus Ioannis a Deo fuerit institutus.</head>
        <div xml:id="bb-d4e2218-Dd1e114" type="rationes-principales">
          <p xml:id="bb-d4e2218-d1e116">Et quod fuerit a Deo institutus, videtur : Quia ille est institutor rei qui iubet rem
            fieri et cuius auctoritate fit ; sed Ioannes auctoritate Domini et mandato baptizabat ;
            unde Ioannis 1, 33 : <quote xml:id="bb-d4e2218-Qd1e118" source="http://scta.info/resource/io1_33">Qui misit me baptizare, ille mihi
              dixit</quote> : ergo Ioannes a Domino missus erat ad baptizandum ; et sic etc.</p>
          <p xml:id="bb-d4e2218-d1e122">Item, baptizator sive baptista nomen est officii et officii honorabilis ; sed nemo
            assumit sibi honorem, sicut dicitur ad Hebraeos 5, 4, alioquin non est assumptio, sed
            usurpatio : ergo Ioannes fuit factus a Domino baptista ; et si hoc, ergo et baptismus
            eius est a Domino institutus.</p>
          <p xml:id="bb-d4e2218-d1e125">Item, fiat deductio Domini Iesu : <quote xml:id="bb-d4e2218-Qd1e127" source="http://scta.info/resource/mc11_30">Baptismus Ioannis de caelo erat
              an ex hominibus ?</quote> Si ex hominibus ; ergo non erat ei credendum. Si de caelo,
            ergo institutus fuit ab ipso Deo.</p>
          <p xml:id="bb-d4e2218-d1e131">Contra : Si baptismus Ioannis fuit a Domino institutus, cum ergo debeat a quo
            instituitur denominari, non deberet dici baptismus Ioannis, sed Dei. Media patet, quia
            baptismus Christi dabatur a Petro et a Paulo et ab eis non denominabatur, sed tantum a
            Christo, qui erat institutor. Iuxta hoc quaeritur, cum Evangelium non tantum denominetur
            ab auctore principali, sed etiam a scriptore, ut Evangelium Ioannis, quare non similiter
            baptismus ?</p>
          <p xml:id="bb-d4e2218-d1e134">Item, quod sit institutus a Ioanne, videtur, quia, si a Deo, staret utique, Ioanne
            cessante ; sed baptismus Ioannis cessavit statim quando Ioannes missus est in carcerem,
            sicut dicit Chrysostomus, Super Ioannem : ergo baptismus eius fuit ab eo tantum
            institutus, non a Deo.</p>
        </div>
        <div xml:id="bb-d4e2218-Dd1e138">
          <head xml:id="bb-d4e2218-Hd1e140">Conclusio</head>
          <head xml:id="bb-d4e2218-Hd1e143" type="question-title">Baptismi a Ioanne denominati principalis institutor fuit Deus,
            sed Ioannes fuit administrator plenarius et praecipuus</head>
          <p xml:id="bb-d4e2218-d1e146">Respondeo : Dicendum quod baptismi Ioannis Deus fuit principalis institutor, sicut
            ptobant rationes primae ; sed Ioannes fuit administrator plenarius et praecipuus :
            plenarius, quia Deus nihil ibi faciebat quod per ipsum non fieret, totum enim
            administrabat, quia tantum exterius lavabat ; praecipuus vero, quia Deus per ipsum
            instituit et ei officium baptizandi commisit, ut nullus baptizaret mo baptismo nisi ipse
            vel aliquis eius auctoritate. Et inde est quod denominabatur a Ioanne et cessavit ;
            Ioanne cessante. Sed in Baptismo Christi nullus erat administrator plenarius, quia ibi
            est interior regeneratio, quae solum fit a Deo, non ministerio humano ; nullus etiam
            praecipuus, quia Christus instituit Baptisma suum non per aliquem hominem, sed per se
            ipsum ; nulli etiam sic commisit suum officium, ut alii eius auctoritate baptizarent.
            Ideo non denominatur ab eis Baptismus Christi nec cessat, eis cessantibus.</p>
        </div>
        <div xml:id="bb-d4e2218-Dd1e150">
          <head xml:id="bb-d4e2218-Hd1e152">Ad rationes</head>
          <p xml:id="bb-d4e2218-d1e155">Ad illud quod obicitur de Evangelio, dicendum quod Evangelista fuit administrator
            plenarius, quia quantum ad verba et intellectum : verba enim ex se dicebant non omnino
            eadem quae Christus in praedicando dixerat ; rursus, sensum servabant ; sed illi primo
            illuminati fuerunt et postmodum aliis exprimebant. In sacramentis non sic, quia Apostoli
            signa ex se non habebnt, sed a Domino instituta ; rursus, per gratiam, qua erant
            purgati, alios non purgabant. Ideo non sic dicitur Baptismus Matthaei sicut Evangelium
            Matthaei dicitur.</p>
          <p xml:id="bb-d4e2218-d1e158">Ad aliud patet responsio, quod non ideo cessavit baptismus loannis, quia esset
            principalis institutor, sed quia erat praecipuus administrator.</p>
        </div>
      </div>
    </body>
  </text>
</TEI>