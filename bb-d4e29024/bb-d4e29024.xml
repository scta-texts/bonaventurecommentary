<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e29024">
        <head xml:id="bb-d4e29024-Hd1e108">Quaestio 2</head>
        <head xml:id="bb-d4e29024-Hd1e111" type="question-title">De sacramento Poenitentiae quoad significationem.</head>
        <p xml:id="bb-d4e29024-d1e114">Secundo quaeritur de Poenitentia quantum ad significationem, et quaeritur, quid sit hic
          signum et quid signatum.</p>
        <div xml:id="bb-d4e29024-Dd1e117" type="rationes-principales">
          <p xml:id="bb-d4e29024-d1e119">Et videtur quod poenitentia exterior significat interiorem, sic : Sacramentum illud
            significat ex institutione quod repraesentat naturaliter ; sed poenitentia exterior
            naturaliter repraesentat interiorem : ergo illud significat ex institutione.</p>
          <p xml:id="bb-d4e29024-d1e122">Item, sicut se habet Baptismus corporalis ad spiritualem, sic poenitentia exterior ad
            interiorem ; sed Baptismus fluminis significat Baptismum flaminis : ergo et poenitentia
            exterior interiorem.</p>
          <p xml:id="bb-d4e29024-d1e125">Item, Poenitentia-sacramentum liberat a naufragio ; sed impossibile est peccantem
            actualiter a naufragio liberari nisi per poenitentiam interiorem : ergo
            Poenitentia-sacramentum in se continet eam ; sed non in ratione signi : ergo in ratione
            signati.</p>
          <p xml:id="bb-d4e29024-d1e128">Item, poenitentia perfecta ad Baptismi puritatem conatur reducere ; sed peccator
            nunquam reducitur ad puritatem illam nisi per poenitudinem.cordis : ergo poenitentia
            exterior interiorem significat.</p>
          <p xml:id="bb-d4e29024-d1e131">Contra : <name ref="#HughOfStVictor">Hugo</name> : <quote xml:id="bb-d4e29024-Qd1e136" source="http://scta.info/resource/hds-l1p9c2">Sacramentum est materiale elementum
              foris sensibiliter propositum, ex similitudine repraesentans</quote>. Sed exterior
            poenitentia non est talis, quia non est elementum : ergo non est sacramentum nec
            signum.</p>
          <p xml:id="bb-d4e29024-d1e141">Item, interior poenitentia est virtus vel actus virtutis ; sed gratiae virtutum et
            sacramentorum differentes sunt : ergo interior poenitentia non est res alicuius
            sacramenti.</p>
          <p xml:id="bb-d4e29024-d1e144">Item, quandocumque recte ordinantur signum et sigatum in sacramento, signum est causa
            signati, per definitionem sacramenti superius habitam ; sed poenitentia exterior non est
            causa interioris, nec illa effectus, immo e converso : ergo etc.</p>
          <p xml:id="bb-d4e29024-d1e147">Item, cum in perfectione Poenitentiae tria sint, scilicet contritio, confessio et
            satisfactio, quaeritur, ratione cuius dicitur exterior et ratione cuius dicitur interior
            ? Si dicitur interior ratione contritionis et exterior ratione confessionis et
            satisfactionis, contra : ista non significant contritionem, sed potius voluntatem
            confitendi et satisfaciendi. Si dicitur exterior latione trium, tunc ergo, cum sint tria
            diversa, erunt tria sacramenta. Si dicas quod uniuntur, quaero : quo genere unitatis
            uniuntur.</p>
        </div>
        <div xml:id="bb-d4e29024-Dd1e151">
          <head xml:id="bb-d4e29024-Hd1e153">Conclusio</head>
          <head xml:id="bb-d4e29024-Hd1e156" type="question-title">Poenitentiae Sacramenti res est peccati remissio perfecta;
            signum vero est humiliatio exterior secundum ecclesiasticam formam; res vero et signum
            est interior poenitudo</head>
          <p xml:id="bb-d4e29024-d1e159">Respondeo : Dicendum quod sicut in iudicando de institutione oportet iudicium variari
            de poenitentia, secundum quod est sacramentum reconcilians Deo, et secundum quod
            reconciliat non solum Deo, sed etiam Ecclesiae ; sic et in proposito. Secundum namque
            quod est sacramentum reconcilians Deo, pro re habet peccati remissionem ; pro signo
            habet exteriorem humiliationem, sive in habitu sive in verbo ; pro re et signo
            interiorem poenitudinem. Nec oportet quod primum sit causa medii, sed potius e converso,
            et hoc, quia est ex naturali dictamine ; et ideo procedit exterius ab interiori, non
            exterius facit id quod interius est. Sed in quantum est sacramentum Ecclesiae,
            institutionem habens, sic habet rationem causae et signi, sicut alia sacramenta ; et
            ratio salitatis residet penes id quod formale est, ratio vero signi penes id quod
            materiale est. Materiale autem in hoc sacramento est humiliatio poenitentis sive quantum
            ad actum contritionis, sive quantum ad verbum accusationis ; sive quantum ad poenam
            satisfactionis ; formate vero est absolutio sacerdotis. Haec duo simul iuncta
            significant poenitentiam interiorem, secundum quod per ipsam est remissio culpae
            perfecta quantum ad poenam et quantum ad culpam ; et quantum ad remissionem peccati
            quantum ad culpam, habet rationem signi exterius sacramentum ; quantum ad remissionem
            poenae, habet quodam modo rationem causae.</p>
          <p xml:id="bb-d4e29024-d1e162">Et sic patet quid in hoc sacramento sit res, scilicet peccati remissio perfecta ; et
            quid signum, scilicet exterior poenitentia secundum ecclesiasticam formam, in qua est
            humiliatio et absolutio ; res et signum est interior poenitudo. Unde concedende sunt
            rationes ad primam partem.</p>
        </div>
        <div xml:id="bb-d4e29024-Dd1e167">
          <head xml:id="bb-d4e29024-Hd1e169">Ad rationes</head>
          <p xml:id="bb-d4e29024-d1e172">Ad illud ergo quod obicitur, quod non est elementum, dicendum quod <name ref="#HughOfStVictor">Hugo</name> valde large sumit elementum ad omne illud quod
            exterius apparet sensibus. Vel si approprietur ad corporalia sacramenta, tunc non
            intelligitur nisi de sacramentis propriis Novae Legis.</p>
          <p xml:id="bb-d4e29024-d1e178">Ad illud quod obicitur, quod gratiae virtutum differunt a gratia sacramentorum,
            dicendum quod verum est aliquo modo ; sed non oportet quantum ad essentiam, sed sufficit
            quantum ad effectum, ut supra determinatum est in principio ; et sic est in proposito.
            Nam poenitentia interior est res exterioris, secundum quod ultra rectitudinem virtutis
            addit ulteriorem effectum, scilicet remissionis perfectae quantum ad culpam et poenam,
            quando exterior est perfecta ; et est simile in Baptismo, ut visum est supra.</p>
          <p xml:id="bb-d4e29024-d1e181">Ad illud quod obicitur, quod interior est causa exterioris, dicendum quod, quia hoc
            sacramentum partim est naturalis dictaminis partim institutionis, ideo signum exterius
            quodam modo causatur et quodam modo causat. Nam detestatio interior, in quantum
            detestatio est, bene facit exterius hominem humiliari ; sed secundum quod absolvit in
            integrum a culpa et poena, hoc habet ab exteriori absolutione et poenitentia. Et sic
            patet quod convenientissime est ordinatio in significando et causando secundum quod ei
            competit.</p>
          <p xml:id="bb-d4e29024-d1e184">Ad illud quod obicitur, ratione cuius illorum trium est signum, dico quod ratione
            omnium ; sumitur enim contritio pro exteriori gemitu. Nec tamen tria sunt sacramenta,
            sed illa tria ut unum perfectum signum significant poenitentiam perfectam. Et hoc patet,
            quia, si vere poenitet corde, ergo dolet, et hoc significatur per gemitum contritionis ;
            ergo detestatur culpam et se redarguit, et hoc significatur per verbum confessionis ;
            ergo habet voluntatem emendandi, et hoc significatur per poenam satisfactionis. Haec
            tria continet poenitentia interior, quae est una et vera virtus ; et ideo omnia signa
            exteriora in unum perfectum signum concurrunt et sunt unum sacramentum et habent
            unitatem sacramenti. Et est modus specialis unitatis, cum multi modi assignerttur a
            diversis. Et si tu obicias, quod non sunt simul, dicendum quod saltem quantum ad
            propositum sive voluntatis votum, unum manet in alio, ut qui conteritur vere proponit
            confiteri et satisfacere ; aliter non est contritio vera. Sic intelligendum est de
            aliis.</p>
        </div>
      </div>
    </body>
  </text>
</TEI>