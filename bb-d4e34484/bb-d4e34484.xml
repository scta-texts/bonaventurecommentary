<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 5</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 5</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e34484">
        <head xml:id="bb-d4e34484-Hd1e108">Quaestio 5</head>
        <head xml:id="bb-d4e34484-Hd1e111" type="question-title">Utrum consensus de praesenti expressus in occulto faciat
          matrimonium</head>
        <p xml:id="bb-d4e34484-d1e114">Quinto quaeritur, utrum consensus de praesenti, expressus in occulto, verum faciat
          Matimonium.</p>
        <div xml:id="bb-d4e34484-Dd1e117" type="rationes-principales">
          <head xml:id="bb-d4e34484-Hd1e119">Rationes principales</head>
          <p xml:id="bb-d4e34484-d1e122">Et quod non, videtur : Quia <ref xml:id="bb-d4e34484-Rd1e124">Evaristus Papa</ref> dicit, et habetur <ref xml:id="bb-d4e34484-Rd1e127" target="http://scta.info/resource/pl-l4d28c1-d1e142">in littera</ref>, loquens de
            occultis et clandestinis connubiis : <quote xml:id="bb-d4e34484-Qd1e130">Non coniugia, sed adulteria vel
              fornicationes sunt</quote>.</p>
          <p xml:id="bb-d4e34484-d1e134">Item, hoc ipsum videtur ratione, quia personae, quae secundum institutionem Ecclesiae
            non sunt legitimae ad Matrimonium contrahendum, ut frater et soror, in secundo gradu, si
            de facto contrahunt, nihil faciunt, immo separantur. Cum ergo huiusmodi clandestina sint
            contra Ecclesiae. prohibitionem, ergo nihil fit in eis.</p>
          <p xml:id="bb-d4e34484-d1e137">Item, si aliquis contrahat cum aliqua in occulto et cum alia in manifesto et veniatur
            ad iudicium Ecclesiae, Ecclesia dicit illam uxorem quam accepit in manifesto : ergo, si
            recte iudicat illa est uxor, ergo alia non fuit uxor.</p>
          <p xml:id="bb-d4e34484-d1e140">Item, Matrimonium. est sacramentum Ecclesiae, ergo debet accipi in facie Ecclesiae :
            ergo, si accipitur in occulto, non est sacramentum Ecclesiae : ergo nec verum
            sacramentum, ergo nec Matrimonium.</p>
          <p xml:id="bb-d4e34484-d1e144">Contra : Sacramentum Matrimonii pro materia habet personas legitimas et pro forma
            consensum ; sed haec duo integre possunt esse in occulto : ergo etc.</p>
          <p xml:id="bb-d4e34484-d1e147">Item, ita baptizatus est aliquis in occulto sicut in manifesto : ergo Matrimonium est
            ita in occulto sicut in manifesto, a simili.</p>
          <p xml:id="bb-d4e34484-d1e150">Item , contractus Matrimonii est per verba maris et feminae, aliis nihil agentibus nec
            dicentibus : ergo ita est integrum, si fiat illis absentibus, sicut et praesentibus</p>
          <p xml:id="bb-d4e34484-d1e153">Iuxta hoc quaeritur : quare Ecclesia prohibuit Matrimonium contrahi in occulto, cum
            alias esset licitum ; et non prohibuit aliquem baptizare in occulto vel etiam consecrare
            ?</p>
        </div>
        <div xml:id="bb-d4e34484-Dd1e157">
          <head xml:id="bb-d4e34484-Hd1e159">Conclusio</head>
          <head xml:id="bb-d4e34484-Hd1e162" type="question-title">Matrimonia clandestina secundum ius antiquum vera sunt
            matrimonia, sed prohibita.</head>
          <p xml:id="bb-d4e34484-d1e165">Respondeo : Dicendum quod ad esse Matrimonii ista duo sufficiunt, scilicet legitimitas
            in personis et unitas in consensu. Ad solemnitatem vero et decorem sive honestatem,
            requiritur et parentum traditio et sacerdotum benedictio ; haec autem ita sunt ad
            decorem sacramenti, ut tamen sint de necessitate praecepti. Et ratio huius est vitatio
            periculi, quia frequenter qui in occulto contrahunt poenitent et cum aliis de facto
            contrahunt ; et cum non potest primus contractus probari, necesse habet Ecclesia decipi
            et contra veritatem dare sententiam : et ideo oportuit talia prohiberi. Hinc est quod,
            si aliquis cum aliqua contrahit in occulto, quamvis sit Matrimonium, tamen coniunctio
            illa non est sine peccato, sicut nec coniunctio fornicarii, non tamen tantum.</p>
        </div>
        <div xml:id="bb-d4e34484-Dd1e170">
          <p xml:id="bb-d4e34484-d1e172">Et inde est quod Evaristus : dicit, quod <quote xml:id="bb-d4e34484-Qd1e174">non sunt connubia, sed
              adulteria</quote>, propter culpam.</p>
          <p xml:id="bb-d4e34484-d1e178">Ad illud quod obicitur, quod illud Matrimonium, quod fit contra institutionem
            Ecclesiae, irritatur, dicendum quod quaedam instituit Ecclesia circa hoc sacramentum
            tamquam necessaria, utpote quod personae sint legitimae ; quaedam tamquam expedientia,
            utpote in aperto contrahere ; et Matrimonium, quod primo modo fit contra institutionem
            Ecclesiae, irritat Ecclesia ; quod secundo modo, minime.</p>
          <p xml:id="bb-d4e34484-d1e181">Ad aliud respondendum quod Ecclesia in casu illo necessario decipitur ; nou tamen
            decipitur ut non iuste iudicet, quia iuste iudicare est iudicare secundum allegata ;
            decipitur tamen secundum veritatem latentem</p>
          <p xml:id="bb-d4e34484-d1e184">Ad illud quod obicitur, quod est sacramentum Ecclesiae, dicendum quod verum est ; tamen
            accipitur etiam ab his qui sunt extra Ecclesiam, ut Baptismus, non tamen ad salutem,
            nisi ab his qui sunt in ipsa Ecclesia ; et Baptismus accipitur in occulta, quia est
            sacramentum necessitatis, et non est ibi periculum, immo vitatur periculum ; sed illud
            in facie Ecclesiae accipitur salubrius, in occulto vero accipitur vere, sed non
            salubriter, quia contra ecclesiasticam sanctionem.</p>
        </div>
      </div>
    </body>
  </text>
</TEI>