<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 6</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 6</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e27093">
        <head xml:id="bb-d4e27093-Hd1e108">Quaestio 6</head>
        <head xml:id="bb-d4e27093-Hd1e111" type="question-title">Utrum indulgentiae tantum valeant, quantum praedicatur.</head>
        <p xml:id="bb-d4e27093-d1e114">Sexto et ultimo quaeritur, quantum valeant huiusmodi indulgentiae quae fiunt.</p>
        <div xml:id="bb-d4e27093-Dd1e117" type="rationes-principales">
          <head xml:id="bb-d4e27093-Hd1e119">Rationes principales</head>
          <p xml:id="bb-d4e27093-d1e122">Et quod valeant tantum quantum praedicatur, videtur : Quia Iob 13, 7 : <quote xml:id="bb-d4e27093-Qd1e124" source="http://scta.info/resource/iob13_7">Non indiget Deus nostro mendacio</quote> : ergo videtur quod Summus
            Pontifex in suis litteris mentiri non debeat. Si ergo verum dicit, tantam tribuit
            indulgentiam, quantam in suis litteris promittit.</p>
          <p xml:id="bb-d4e27093-d1e128">Item, qui promittit aliquantam summam pecuniae alicui, tenetur ei, si est in solvendo ;
            sed Summus Pontifex et alii qui dant indulgentias promittunt aliquam partem poenitentiae
            relaxare : ergo, si potest, solvere tenetur. Quod autem possit, videtur per illud quod
            dicitur II ad Corinthios 2, 10 : <quote xml:id="bb-d4e27093-Qd1e130" source="http://scta.info/resource/IIcor2_10">Si quid donavi in persona
              Christi</quote> ; Glossa : <quote xml:id="bb-d4e27093-Qd1e133">Ac si Christus donasset ; sed Christus potuit totum
              condonare</quote> : ergo etc.</p>
          <p xml:id="bb-d4e27093-d1e137">Item, aliquis episcopus potest aliquantam indulgentiam facere, esto quod viginti dierum
            vel quadraginta ; sed Summus Pontifex plus potest quam omnes episcopi, eo quod
            plenitudinem habet potestatis super omnes : ergo plus potest dare quam omnes : ergo
            videtur quod totum possit condonare : ergo, si totum, et per consequens quantamlibet
            partem.</p>
          <p xml:id="bb-d4e27093-d1e140">Item, Summus Pontifex potest facere indulgentiam generalem unius diei : ergo centum
            millibus potest dare unum diem, ita quod cuilibet unum : ergo pari ratione uni potest
            dare quod divisim dat omnibus : ergo totum condonare : ergo tantum valent indulgentiae,
            quantum faciunt litterae pontificales.</p>
          <p xml:id="bb-d4e27093-d1e144">Contra : Si tantum valent indulgentiae quantum dicitur, ergo, cum multae et largae
            indulgentiae fiant, et merita sint adeo pauca nunc, quod vix potest homo sibi sufficer,
            videtur quod iam totus thesaurus Ecclesiae a longo tempore defecisset, et ita nulla
            indulgentia nunc valeret.</p>
          <p xml:id="bb-d4e27093-d1e147">Item, si tantum valent quantum dicitur, sed in aliquibus indulgentiis pro adiutorio
            facto fabricae ecclesiae vel consimili indulgentiae partis tertiae poenitentiae
            promittuntur : ergo, si detur primo unus denarius et secundo secundus et tertio tertius,
            videtur quod ille qui mille peccata commisit pro tribus obolis vel denariis sit
            liberatus ; quod non tantum falsum, sed etiam irrisione dignum iudicat omnis anima
            recta.</p>
          <p xml:id="bb-d4e27093-d1e150">Item, si tantum valent quantum dicitur ergo, si peccatori qui debet novem annos
            remittitur triennium, similiter illi qui debet triginta remittitur tertia pars, et ita
            decennium, videtur quod reportet commodum de malitia sua.</p>
          <p xml:id="bb-d4e27093-d1e153">Item, si tantum valent quantum dicitur ergo me qui habitat iuxta ecclesiam, in qua est
            indulgentia unius anni, dum visitat ecclesiam, tantum habet quantum ille qui longe
            distat per decem dietas ; et dives offerens unum obolum tantum habet quantum una
            paupercula. Sed haec omnia sunt abusiones ; ergo non tantum valent indulgentiae quantum
            Ecclesia praedicat.</p>
        </div>
        <div xml:id="bb-d4e27093-Dd1e157">
          <head xml:id="bb-d4e27093-Hd1e159">Conclusio</head>
          <head xml:id="bb-d4e27093-Hd1e162" type="question-title">Indulgentiae, quantum est ex parte concedentis, tantum valent,
            quantum promittitur; non tamen cuilibet tantum nec aequaliter, sed secundum
            aestimationem concedentis</head>
          <p xml:id="bb-d4e27093-d1e165">Respondeo : Dicendum quod communiter secundum doctores, ad hoc quod indulgentiae vel
            relaxationes aliquid valeant, exigitur duplex conditio ex parte donantis et duplex ex
            parte recipientis. Ex parte dantis requiritur potentia, requiritur etiam honesta et
            rationabilis causa. Non enim credenda esset indulgentia alicuius valoris, si quis daret
            eam euntibus videre torneamenta. Ex parte recipientis duplex, scilicet confessio cum
            vera, contritione et fides cum vera devotione, ut vere de peccatis sit poenitens et vere
            confidens quod pastoris indulgentia sibi valeat.</p>
          <p xml:id="bb-d4e27093-d1e168">His praesuppositis, dixerunt aliqui huiusmodi indulgentias aliquid valere, sed nunquam
            tantum quantum promittitur ; sed aliquid valent modicum, secundum quod meretur fides et
            devotio. Praedicat tamen hoc, Ecclesia, ut filios suos bona quadam deceptione ad bonum
            alliciat, sicut mulier filio pomum promittit, quod postea non donat. Sed istud Ecclesiae
            est derogare, dicendo eam sub specie quadam mentiri et opera inania et puerilia et
            iocosa esse quae facit ; quod abhorret mens recta.</p>
          <p xml:id="bb-d4e27093-d1e171">Alii dixerunt quod simpliciter tantum valent quantum promittitur, quia non consideratur
            hic emptio, sed Ecclesiae largitas ; et aequa est hic conditio, quicumque sit ille qui
            se disponat. Unde sicut dives, mittens ad tabernam, tantum habet de vino quantum habet
            vetula paupercula : si par pretium mittat, sic in ecclesiastica volunt intelligi
            indulgentia. Sed ista positio nimis videtur adhuc magnum forum facere de indulgentiis,
            ac per hoc potius facit ad vilificationem ipsarum quam ad laudem.</p>
          <p xml:id="bb-d4e27093-d1e175">Tertii dixerunt quod, ad hoc quod valeant istae indulgentiae tantum quantum
            promittitur, necessario requiritur existimatio iusta. Iustam autem existimationem
            vocaverunt quando homo tantum eleemosynae facit pro Ecclesiae sublevatione quantum
            vellet dare ad hoc ut remitteretur tertia pars poenitentiae suae sive quantum deberet
            velle dare. Sed certe, si ita esset, nulla in mundo esset relaxatio, sed solum
            commutatio, si quis inspiciat.</p>
          <p xml:id="bb-d4e27093-d1e178">Possumus igitur dicere quod quantitas indulgentiae attenditur respectu poenae, secundum
            quod habet rationem pretii vel debiti solvendi, non ratione antidoti vel purgationis
            scoriae peccati, quam necesse est amoveri per propriam poenam, ut puta per contritionem
            vel alicuius poenae perpessionem. Haec autem quantitas mensuratur secundum rectum
            iudicium Summi Pontificis vel eius qui indulgentias facit. Ille autem qui dat
            indulgentias, cum eas tribuit, considerat causam, pro qua reputat eum dignum tanta
            gratia ; et secundum quod plus vel minus accedunt homines ad illam causam, plus vel
            minus participant de indulgentia ; ut verbi gratia stationes Romae institutae sunt, ubi
            sunt indulgentiae determinatae. Hoc instituerunt sancti Patres propter peregrinos qui
            veniebant de locis remotis ; nec existimaverunt dignum esse tanta gratia eum qui est
            natus iuxta ecclesiam, sicut eum qui longa venit via ; unde nec tantam recipit
            indulgentiam, sed aliquantam.</p>
          <p xml:id="bb-d4e27093-d1e181">Concedo ergo quod indulgentiae, quantum est ex parte dantis, tantum valent quantum
            promittunt, sicut ostendunt primae rationes. Concedo nihilominus quod non cuilibet
            valent tantum nec aequaliter omnibus, sed secundum existimationem eius quam habuit vel
            habere debuit qui indulgentiam fecit ; quam non oportuit exprimere, quia omnes fideles
            debent illud in corde praesupponere, quod dona et miserationes Sancti Spiritus donentur
            cum aequo libramine. Nec hoc debet aliquem ab his retrahere, quia semper plus valent, si
            homo sit in caritate ; quam valeat obsequium vel aliud aliquid pro quo indulgentia
            conceditur vel donatur. Et ex hoc patent omnia obiecta.</p>
        </div>
      </div>
    </body>
  </text>
</TEI>