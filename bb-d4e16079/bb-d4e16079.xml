<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e16079">
        <head xml:id="bb-d4e16079-Hd1e108">Quaestio 1</head>
        <head xml:id="bb-d4e16079-Hd1e111" type="question-title">Quae vis animae sit subiectum virtutis poenitentiae.</head>
        <p xml:id="bb-d4e16079-d1e114">Primo quaeritur, quae vis animae sit subiectum virtutis poenitentiae.</p>
        <div xml:id="bb-d4e16079-Dd1e117" type="rationes-principales">
          <p xml:id="bb-d4e16079-d1e119">Et ostenditur quod sit in vi animae irascibili. <name ref="#Augustine">Augustinus</name>, in libro De poenitentia, poenitentiam definiens, dicit quod est
            quaedam dolentis vindicta. Constans autem est quod vindicta est ipsius irascibilis et
            vindictam appetere : ergo etc.</p>
          <p xml:id="bb-d4e16079-d1e125">Item, super illud Psalmi [4, 5] : <quote xml:id="bb-d4e16079-Qd1e127" source="http://scta.info/resource/ps4_5">Irascimini</quote> etc., Glossa :
              <quote xml:id="bb-d4e16079-Qd1e130">Quid iustius quam ut suis quisque irascatur peccatis potius quam alienis, seque
              puniens per poenitentiam Deo offerat</quote>. Ergo irasci peccatis est per
            poenitentiam ; sed constat quod irasci est ipsius irascibilis : ergo et poenitere.</p>
          <p xml:id="bb-d4e16079-d1e134">Item Ioannes Chrysostomus : <quote xml:id="bb-d4e16079-Qd1e136">Perfecta poenitentia cogit poenitentem omnia
              libenter sufferre</quote>. Sed hoc est ipsius irascibilis : ergo poenitentia est in vi
            irascibili.</p>
          <p xml:id="bb-d4e16079-d1e140">Item, poenitere, sicut patet ex ratione nominis, est poenam tenere, et ipse <name ref="#Augustine">Augustinus</name> hanc etymologiam ponit ; sed vis, quae respicit
            poenam et sustinet, est irascibilis : ergo etc.</p>
          <p xml:id="bb-d4e16079-d1e146">Item, poenitentia virtus est, non solum secundum quod respicit culpam, sed secundum
            quod est in subiectum, scilicet in hominem qui offendit, ut puniatur et per poenam
            emenda fiat : et hoc patet per duo quae <name ref="#Lombard">Magister</name> dicit in
            littera. Dicit enim quod poenitentia dicitur a puniendo ; dicit etiam quod per
            poenitentiam : mata plangimus cum emendationis proposito. Ergo cum virtus qua volumus
            proximum peccantem puniri sit in irascibili, scilicet ira per zelum, pari ratione et
            poenitentia erit in irascibili.</p>
          <p xml:id="bb-d4e16079-d1e153">Sed contra : Videtur quod poenitentia sit in synderesi, quia cuius est actus, eius est
            habitus ; sed actus poenitentiae est gemere, et gemere est synderesis : ergo et
            poenitentia. Prima patet. Secunda probatur, quia scribitur ad Romanos 8, 26 : <quote xml:id="bb-d4e16079-Qd1e155" source="http://scta.info/resource/rom8_26">Spiritus postulat pro nobis gemitibus inenarrabilibus</quote> ; sed,
              <ref xml:id="bb-d4e16079-Rd1e158">Glossa</ref> dicit quod spiritus est synderesis : ergo etc.</p>
          <p xml:id="bb-d4e16079-d1e162">Item, videtur quod in rationali, quia in ea vi est poenitentia cuius est agere
            poenitentiam ; sed agere poenitentiam est ipsius rationis : ergo et poenitentia. Prima
            patet. Minor probatur ; super illud Psalmi [41, 6] : <quote xml:id="bb-d4e16079-Qd1e164" source="http://scta.info/resource/ps41_6">Spera in
              Deo</quote> etc., Glossa : <quote xml:id="bb-d4e16079-Qd1e167">Id est, de peccatis poenitentiam agam</quote> ; et
            ut habetur in Glossa : <quote xml:id="bb-d4e16079-Qd1e170">Quare tristis</quote> etc. : <quote xml:id="bb-d4e16079-Qd1e173">Ratio confortat animam
              sensibilem</quote>. Ergo ratio agit poenitentiam : ergo etc.</p>
          <p xml:id="bb-d4e16079-d1e177">Item, videtur quod in concupicibili, quia <quote xml:id="bb-d4e16079-Qd1e179">opposita nata sunt fieri circa
              idem</quote> ; sed delectatio et tristitia sunt opposita, similiter dolor et gaudium,
            amor et odium ; sed in poenitentia est dolor, tristitia et odium peccati : cum ergo
            horum opposita, scilicet amor, gaudium et delectatio, sint in concupiscibili, per
            praedictam regulam poenitentia est in concupiscibili : non ergo in irascibili.</p>
          <p xml:id="bb-d4e16079-d1e183">Item, videtur quod sit in qualibet vi animae, quia quae mutuo se expellunt, habent esse
            circa idem susceptibile ; sed poenitentia expellit omnia peccata : ergo, cum diversa
            genera peccatorum sint in diversis viribus, poenitentia non est in una vi, sed in
            diversis.</p>
        </div>
        <div xml:id="bb-d4e16079-Dd1e187">
          <head xml:id="bb-d4e16079-Hd1e189">Conclusio</head>
          <head xml:id="bb-d4e16079-Hd1e192" type="question-title">Probabilius est, poenitentiam esse in voluntate, et quidem in
            irascibili</head>
          <p xml:id="bb-d4e16079-d1e195">Respondeo : Dicendum quod circa hoc varie opinati sunt diversi.</p>
          <p xml:id="bb-d4e16079-d1e198">Quidam enim dixerunt quod poenitentia circuit omnes vires, quia expellit omnia peccata
            et omnia deflet. Et quoniam pro omnibus deflet, et ad perfectum fletum concurrit motus
            omnium virtutum, et ad expulsionem vitiorum concurrunt habitus virtutum omnium,
            voluerunt quod poenitentia in omnibus viribus esset tamquam iustitia generalis. Et hoc
            nituntur ostendere per Glossam super illud Isaiae 16, 11 : Venter meus ad Moab quasi
            cithara sonabit ; Interlinearis exponit : Sonabit in plangendo, et Glossa dicit : Sicut
            cithara compositum sonum non emittit, si una chorda rupta fuerit, sic spiritualis venter
            Prophetae, si una chorda virtutum rupta fuerit, dulces melodias non resonabit. Et ex hoc
            volunt habere quod similiter est in luctu poenitentiae, et ita quod poenitentia sit in
            omni vi. Et ideo dicunt quod poenitentia definitur per actu diversarum virium. Dicunt
            etiam quod ei respondent actus virium diversarum : satisfacit enim poenitens orando, et
            hoc est rationalis ; ieiunando, et hoc est concupiscibilis ; miserendo sive eleemosynam
            tribuendo, et hoc est similiter concupiscibilis ; poenam sufferendo, et hoc est
            irascibilis. Sed ista positio partim supra improbata est. Si enim poenitentia est
            habitus specialis et unus, ut supra monstratum, et unus habitus in una est potentia, cum
            unum accidens sit in uno subiecto, et subiectum virtutis sit potentia : necesse est quod
            poenitentia non in omni, sed in aliqua vi sit determinate. Sed illud est quod decepit
            ponentes quod in omnibus viribus esset, quia poenitentia ab omnibus imperatur ; et hinc
            est quod ad luctum poenitentiae omnes virtutes concurrunt ut annexae, et videtur quod
            poenitentia sit in omnibus viribus et virtutes ceteras complectatur. Istud etiam decepit
            eos, quia actum specialem et proprium poenitentiae non respexerunt, qui non est omnis,
            sed alicuius specialis vis. Et ideo haec positio non est multum probabilis.</p>
          <p xml:id="bb-d4e16079-d1e201">Secunda positio est quod Poenitentia est in vi determinata, sed non est in aliqua trium
            virium praedictarum, sed in vi superiori ad illas tres ; et hanc vocant liberum
            arbitrium, in quo coniugatae sunt vis cognitiva et motiva, eo quod imperat aliis viribus
            et ei non imperatur, et circa quod residet meritum ex parte nostra. Et quia virtus a
            nulla potentia imperatur, quia etiam virtus est ad merendum, posuerunt omnes virtutes et
            poenitentiam esse in libero arbitrio tamquam in subiecto. Quia vero liberum arbitrium
            regit potentias inferiores, et per unam virtutem potest regere multas potentias, sicut
            per iustitiam et poenitentiam : hinc est quod poenitentia videtur esse in inferioribus
            viribus, videtur etiam esse in pluribus, quamvis subiective sit in una sola. Verumtamen,
            sicut alibi melius patet, liberum arbitrium non dicit aliam potentiam ab his, scilicet
            rationali, concupiscibili et irascibili, licet dicat per alium modum, quia dicit per
            modum moventis et imperantis : sed istae potentiae sunt ei obedientes, ita quod eadem
            potentia in quantum libera imperat sibi ut natura ; et ideo, si ista positio velit
            dicere quod liberum arbitrium dicat potentiam secundum rem et naturam distinctam ab his,
            rationali, concupiscibili et irascibili, tunc non intelligo nec credo quod habeat
            veritatem. Si vero vult dicere quod nominent eamdem potentiam, sed tamen secundum alium
            modum se habendi, hoc ego non nego.</p>
          <p xml:id="bb-d4e16079-d1e205">Sed adhuc remanet eadem dubitatio, si potentiae animae diversae sunt, in qua sit
            secundum rem, quia vel oportet ad hoc venire quod illae tres potentiae sint in una
            potentia secundum rem, vel quod liberum arbitrium sit potentia distincta ab illis, vel
            quod omnis virtus sit in aliqua istarum trium, scilicet vel in rationali vel
            concupiscibili vel irascibili, in quibus consueverunt communiter a doctoribus et
            patribus nostris tres virtutes theologicae poni, cum actus harum virium immediate
            tendant in Deum. Et certe, si theologicae ibi reponuntur, quare non et cardinales
            secundum aspectum earum ad inferius ?</p>
          <p xml:id="bb-d4e16079-d1e208">Tertia positio est quod poenitentia est in rationali ; et ratio huius positionis haec
            est, quia poenitentia est pars iustitiae cardinalis. Cum enim sit virtus et non sit
            theologica, necesse est quod reducatur ad aliquam virtutem. Cum ergo virtus cardinalis
            sufficienter et secundum Sanctos et secundum philosophos dividatur in quatuor, et
            poenitentia non sit sub aliqua aliarum, constat quod poenitentia, ut praemissum est, sub
            iustitia continetur ; iustitia autem, cum sit habitus unus, non potest esse in pluribus
            viribus : ergo necesse est qtiod sit in una. Rursus, cum actus iustitiae, qui est
            reddere unicuique quod suum est, proprie sit rationis, quia iste est actus iudicialis,
            et ratio est iudex in regno animae, dicunt quod iustitia est in ratione ut est iudex,
            sicut prudentia est in ea ut est dux sive consiliarius. Et quoniam ratio, ut est iudex
            imperat toti animae, hinc est quod iustitia cardinalis dicitur omnes vires animae
            circuire. Et hinc est quod habitus continet qui videntur ad affectionem pertinere, sicut
            obedientiam et poenitentiam ; et hinc est quod poenitentia in una vi est tamen multas
            circuire videtur ; et ideo in rationali est ut est regitiva irascibilis et
            concupiscibilis, ut moveat concupiscibilem ad gemendum pro culpa et irascibilem ad
            puniendum ipsam animam.</p>
          <p xml:id="bb-d4e16079-d1e211">Sed nec illud est multum rationabile inspicienti quod poenitentia, quae in affectu
            maxime sonat, et humilitas, quae est species iustitiae, sit in rationali. Et ulterius,
            habitus virtutis non debet poni circa virtutem imperantem, sed elicientem. Nam in
            eliciendo est difficultas et respectu illius sive ratione illius est habilitatio ; unde
            motus virtutis non dicitur esse huius proprie vel illius nisi virtutis elicientis :
            sicut si caritas imperet continere vel iustitia pugnare, tamen continere semper est
            continentiae et recte pugnare est fortitudinis. Sicut ergo poenitere non est nisi
            poenitentiae, sic habitus non est in virtute imperante, sed eliciente ; haec autem non
            est vis rationalis, sed vis affectivae et maxime irascibilis, sicut patet ex rationibus
            prius visis. Nam poenitentia non tantum respicit vitium quod abominatur, quantum
            subiectuin peccati contra quod insurgit et quod insurgendo punit ; et non tam respicit
            culpam sive offensam quam etiam emendam ; et ista emenda est in poenae sufferentia, et
            ideo recte dicitur vindicta.</p>
          <p xml:id="bb-d4e16079-d1e214">Et ideo est alia opinio, quod poenitentia, ut est specialis virtus, est in irascibili.
            Hanc positionem credo probabiliorem. Non enim capio quomodo poenitentia in omnibus
            viribus esse possit, cum sit habitus specialis. Sic nec secundum capio, quomodo omnis
            virtus sit in una vi, supposito quod potentiae rationales sint plures, quae sunt proprie
            ipsius animae ut rationalis est, sive sint plures in quantum potentiae sive, ut dicunt
            alii, plures vires. Nec tertium, quomodo poenitentia et humilitas sint in ratione, cum
            dicant quod est affectionis, ut etiam ipsa spes vel caritas. Et ideo dicendum quod, cum
            poenitentia de se dicat habitum affectionis, quod est in potentia affectiva ; cum autem
            dicat affectionem odii vel doloris ut vindictae et ut punientis, sicut patet ex
            multiplici auctoritate et ratione in opponendo ; et illud odium, quod est cum
            insurrectione, sit in irascibili potentia, quod ipsa poenitentia est in irascibili.</p>
          <p xml:id="bb-d4e16079-d1e217">Si obiciatur, quomodo hoc possit esse, cum sit species iustitiae, iustitiam autem
            necesse sit esse in una potentia tamquam habitum unum, haec autem non potest esse
            irascibilis, quia magis est vis rationis ius reddere quam potentiae irascibilis,
            dicendum quod ipsa iustitia est in tribus viribus, secundum quod dicit <ref xml:id="bb-d4e16079-Rd1e219">Glossa super
              Genesis 2, 14</ref>, quod comparatur iustitia Euphrati. Et si obicias : quomodo potest
            esse habitus unus ? dico quod iustitia cardinalis esse habitus unus dicitur, non sicut
            conclusio particularis dicitur habitus unus, sed sicut una totalis scientia dicitur unus
            habitus, ut grammatica, quae multos. continet habitus particulares, et geometria, sic et
            iustitia obedientiam, humilitatem, poenitentiam et largitatem et veritatem ; et secundum
            istos habitus particulares potest esse in diversis potentiis. Nam veritas est in
            rationali, largitas in concupiscibili, poenitentia et humilitas in irascibili ; uniuntur
            tamen omnes in unam rationem, quae est reddere unicuique ius suum ; et ideo subeunt
            rationem unius virtutis cardinalis. Si ergo iustitia cardinalis esset unus habitus
            particularis et simplex omnino et indivisus, tunc haberet locum obiectio ; quod cum non
            sit, patet illud.</p>
        </div>
        <div xml:id="bb-d4e16079-Dd1e225">
          <head xml:id="bb-d4e16079-Hd1e227">Ad rationes</head>
          <p xml:id="bb-d4e16079-d1e230">Ad illud ergo quod obicitur, quod sit in synderesi, dicendum quod argumentum illud
            deficit, quia gemere non est synderesis ut elicientis nec ut perfecte imperantis, quia
            sic nihil potest imperare libero arbitrio ; sed potius est ut remurmurantis malo et
            dictantis bonum, quia naturaliter remurmurat malo, et in hoc errare non potest. Et
            quoniam virtus est in potentia penes quam residet facultas et imperium eliciendi actum,
            ideo non est in synderesi, sed in libero arbitrio. Libertas autem arbitrii. non solum
            est in ratione, sed in concupiscibili et irascibili, quia complectitur rationem et
            voluntatem ; et voluntas continet potentiam amandi et detestandi, scilicet
            concupiscibilem et irascibilem.</p>
          <p xml:id="bb-d4e16079-d1e233">Ad illud quod obicitur, quod sit in rationali, dicendum quod ratio dicitur
            multipliciter, tamen, quantum pertinet ad propositum, dicitur communiter et proprie.
            Communiter comprehendit totam portionem animae divisam contra sensualitatem ; in qua
            ponuntur tres potentiae ; et sic accipitur in Glossa praedicta. Proprie accipitur pro
            potentia divisa contra concupiscibilem et irascibilem ; et sic obicitur, et sic non
            valet obiectio.</p>
          <p xml:id="bb-d4e16079-d1e236">Ad illud quod obicitur, quod sit in concupiscibili, propter hoc quod odium est in
            eadem, dicendum quod odium dicitur dupliciter : aut cum quadam displicentia aut cum
            insurrectione, vindicta et ira ; et primum est in concupiscibili, secundum in irascibili
            ; et tale est in poenitentia. Sicut enim per iram et per zelum irascitur homo et
            indignatur peccatis proximi, sic per poenitentiam peccatis suis.</p>
          <p xml:id="bb-d4e16079-d1e239">Ad illud quod obicitur, quod sit in omnibus, dicendum quod expellere omnia vitia est
            dupliciter : vel per modum detestantis vel per modum informantis. Per poenitentiam
            expelluntur omnia vitia per modum detestantis et salisfacientis ; sed per modum
            informantis unumquodque vitium expellitur per virtutem sibi oppositam. Quod primo modo
            expellit, non necesse est esse in eadem potentia, sed quod secundo modo. Et sic patet
            illud.</p>
        </div>
      </div>
    </body>
  </text>
</TEI>