<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 37, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 37, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e34839">
        <head xml:id="bb-d1e34839-Hd1e119">III, D. 37, A. 1, Q. 3</head>
        <head xml:id="bb-d1e34839-Hd1e122" type="question-title">Utrum obligatio mandatorum Decalogi attendatur secundum legem
    naturae an secundum legem scriptam.</head>
        <p xml:id="bb-d1e34839-d1e125">Tertio quaeritur, utrum obligatio mandatorum Decalogi attendatur secundum legem naturae an
    secundum legem scriptam.</p>
        <div xml:id="bb-d1e34839-Dd1e128" type="rationes-principales">
          <head xml:id="bb-d1e34839-Hd1e130">Rationes Principales</head>
          <p xml:id="bb-d1e34839-d1e133">Et quod secundum legem naturae, videtur. Illud enim est naturale quod est commune apud
      omnes ; sed ad mandata Decalogi obligantur omnes : ergo obligatio illa est secundum legem
      naturae.</p>
          <p xml:id="bb-d1e34839-d1e136">Item obligatio, quae se extendit ad omne tempus, attenditur secundum illam legem cuius
      dictamen currit in omni teinpore ; sed obligatio mandatorum Decalogi manet in statu legis
      naturae et legis scriptae et legis gratiae : ergo obligatio illorum mandatorum attenditur
      secundum legem naturae.</p>
          <p xml:id="bb-d1e34839-d1e139">Item, mandata quae obligant hominem, circumscripta Scriptura et gratia, habet obligare
      secundum legem naturae ; sed talia sunt mandata Decalogi : sunt enim de dictamine rationis
      rectae, circumscripta lege Moysi et lege Evangelii : ergo etc.</p>
          <p xml:id="bb-d1e34839-d1e142">Item, quaedam sunt prohibita, quia mala, quaedam mala, quia prohibita ; similiter quaedam
      sunt bona, quia sunt in praecepto, quaedam vero ideo sunt in praecepto, quia bona sunt ; ea
      autem . quae in Decalogo prohibentur vel praecipiuntur de se sunt mala vel bona, secundum
      quod dictat ratio recta, sicut Deum esse colendum et parentes honorandos, hoc utique bonum
      est de se ; falsum testimonium et homicidium, hoc utique de se malum est ; sed talia
      spectant ad legem inditam : igitur obligatio mandatorum Decalogi attenditur. secundum
      vinculum legis naturalis.</p>
          <p xml:id="bb-d1e34839-d1e146">Sed contra : Exodi 20, 18 legitur quod primo mandata ista fuerunt de caelo audita ; et
      postea subiungitur quo modo fuerunt in tabulis scripta. Si ergo ibi tradebatur lex scripta,
      vieltur quod obligatio mandatorum Decalogi secundum legem scriptam principaliter habeat
      attendi.</p>
          <p xml:id="bb-d1e34839-d1e149">Item, ad Romanos 7, 7 : <quote xml:id="bb-d1e34839-Qd1e151" source="http://scta.info/resource/rom7_7">Concupiscentiam nesciebam, nisi Lex diceret : Non
       concupisces</quote>, Glossa : <quote xml:id="bb-d1e34839-Qd1e154">Concupiscentiam nesciebam esse peccatum</quote> ; sed
      mandatum, quod obligat secundum legem naturae, manifestum est homini etiam sine lege scripta
      : ergo mandatum illud non concupisces etc. non spectat ad legem naturae, sed potius ad legem
      scdptani.</p>
          <p xml:id="bb-d1e34839-d1e158">Item, quod est de dictamine legis naturae spectat ad statum innocentiae ; sed distinctio
      mandatorum Decalogi ad statum innocentiae non spectat, quia in statu illo locum non habebat
      homicidium nec furtum nec adulterium : ergo videtur quod obligatio mandatotum Decalogi non
      sequatur instinctum legis naturalis.</p>
          <p xml:id="bb-d1e34839-d1e161">Item, quae sunt secundum dictamen legis naturae non solummodo se extendunt ad statum viae,
      verum etiam ad statum patriae ; sed obligatio ista mandatorum Decalogi ad statum patriae non
      se extendit, quia ibi nec furtum potest esse, ubi nihil est proprium, nec concupiscentia,
      ubi nullum potest esse vitium : ergo videtur quod obligatio huiusmodi mandatorum non
      sequatur legis naturalis instinctum.</p>
          <p xml:id="bb-d1e34839-d1e164">Iuxta hoc quaeritur : si obligatio mandatorum necalogi sequitur legem naturae, unde hoc est
      quod magis fuerunt mandata illa scripta in tabulis lapideis quam alia mandata Legis ?</p>
          <p xml:id="bb-d1e34839-d1e167">Item, quaeritur : propter quid Dominos immediate ipsi populo decem verba Legis proposuit,
      sicut. legitur Exodi 20, 1, magis quam alia mandata, iudicialia scilicet et caerimonialia,
      quae mediante Moyse pervenerunt ad populi notitiam ?</p>
        </div>
        <div xml:id="bb-d1e34839-Dd1e171">
          <head xml:id="bb-d1e34839-Hd1e173">Conclusio</head>
          <head xml:id="bb-d1e34839-Hd1e176" type="question-title">Obligatio mandatorum Decalogi radicaliter sequitur legem naturae,
      sed quantum ad explicationem et distinctionem sequitur legem scriptam.</head>
          <p xml:id="bb-d1e34839-d1e179">Respondeo : Ad praedictorum intelligentiam est notandum quod est loqui de obligatione
      mandatorum Decalogi tripliciter, secundum quod et de ipsa sufficientia fidei. Secundum enim
      quod articulas fidei contingit credere tripliciter, videlicet implicite et explicite et
      quosdam implicite et quosdam explicite, sic et de praeceptis Decalogi intelligendum est.</p>
          <p xml:id="bb-d1e34839-d1e182">Et secundum istum triplieem modum obligatio mandatorum Decalogi respicit triplicem statum,
      videlicet statum naturae institutae et statum naturae lapsae et statum legis scriptae, ita
      quod statum legis scriptae respicit simpliciter explicite, ubi lucide vel distincte illa
      decem mandata a Deo fuerunt pronuntiata et scripta. Statum vero naturae lapsae respicit
      obligatio mandatorum Decalogi implicite secundum duo praecepta iuris naturalis, quae natura
      semper dictabat, videlicet quod faceret alii quod sibi vellet fieri et non faceret alii quod
      sibi nollet fieri. Statum autem naturae institutae respiciebat quodam modo implicite, quodam
      modo explicite. Quaedam enim sunt praecepta ordinantia ad Deum, quaedam vero ordinantia. ad
      proximum. Ad praecepta namque illa quae ordinant ad Deum, explicite obligabatur homo in
      statu naturae institutae, ubi idoneus erat et dispositus ad colendum Deum integre et
      perfecte. Ad mandata vero quae ordinant ad, proximum, obligabatur implicite, pro eo quod
      necessitas explicandi mandata illa ortum habet ex multiplici deordinatione, quae subsecuta
      est ex prima transgressione. Et illud colligi potest ex eo quod dicitur Ecclesiastici 17,
      6-13, loquens de hominis conditione : Sensu implevit cor illorum et mala et bona ostendit
      illis, posuit oculos ipsorum super corda ipsorum etc., usque ibi : Attendite ab omni iniquo,
      et mandavit illis unicuique de proximo suo ; ubi colligitur explicita obligatio hominis
      respectu cultu divini et implicita respectu vitandae laesionis ipsius proximi.</p>
          <p xml:id="bb-d1e34839-d1e185">Secundum hoc igitur patet quod obligatio mandatorum Decalogi radicaliter sequitur legem
      naturae, sed quantum ad explicationem sequitur legem Scripturae. Explicatio enim plenaria
      mandatorum Decalogi opportuna fuit secundum statum peccati propter obscurationem luminis
      rationis et propter obliquationem voluntatis. Quia enim voluntas corrupta prompta erat ad
      multiplicem deordinationem, oportebat eam religari per multiplicia mandata. Rursus, quoniam
      scriptura cordis interior propter peccatum erat obnubilata, et homo, qui fuerat spirituali
      mente praeditus, effectus erat sensibilis et carnalis, opportunum erat, ut exterius legeret
      et audiret per sensus corporis ea, per quae posset in rectitudinem iustitiae regulari. Et
      ideo explicatio et distinctio mandatorum Decalogi spectabat ad legem scriptam, quamvis
      obligatio spectaret ad legem inditam, sicut rationes ad primam partem inductae ostendunt,
      quae concedi possunt, quoniam verum concludunt.</p>
        </div>
        <div xml:id="bb-d1e34839-Dd1e190">
          <head xml:id="bb-d1e34839-Hd1e192">Ad Rationes</head>
          <p xml:id="bb-d1e34839-d1e195">Ad illud vero quod primo obicitur in contrarium, quod verba Decalogi audita fuerunt in
      datione Legis, iam patet responsio, quia hoc non erat propter introducendam novam
      obligationem, sed potius propter ipsius obligationis explicationem, quae quidem necessaria
      erat propter peccati obnubilationem.</p>
          <p xml:id="bb-d1e34839-d1e198">Ad illud vero quod obicitur de auctoritate Apostoli, quod concupiscentiam nesciebat esse
      peccatum, potest dici quod loquitur in persona hominis carnalis ; aut certe hoc dicit quia,
      etsi aliquo modo nosset per legem naturae in generali, non tamen in speciali cognoscebat
      nisi per legem scriptam ; unde ipsemet ibidem dicit quod per Legem est cognitio peccati.
      Propterea ex verbo illo non habetur quod obligatio huiusmodi mandatorum ortum habeat a lege
      scripta, sed solum quod ipsius obligationis explicatio in lege illa sit facta.</p>
          <p xml:id="bb-d1e34839-d1e201">Ad illud quod obcitur, quod ea, quae sunt de dictamine legis naturae, conveniunt statui
      innocentiae, dicendum quod verum non est de his quae sunt de dictamine legis naturae in
      speciali ; quae autem sunt de dictamine legis naturae in generali et implicite illi statui
      habent convenire ; et hoc modo ad illum statum spectabant mandata secundae tabulae.</p>
          <p xml:id="bb-d1e34839-d1e204">Ad illud quod obicitur, quod ea quae sunt de dictamine legis naturae manent in statu
      gloriae, responderi potest dupliciter. Primum quidem, quia, sicut dicitur de virtutibus quod
      manent in patria secundum excellentiores et nobiliores usus et actus, sic concedi potest
      quod adimpletio mandatorum Decalogi salva erit in patria, multo tamen nobiliori et
      excellentiori modo quam sit in via, secundum quod ibi excellentiori modo ordinabitur et ad
      Deum et ad proximum et secundum quod voluntas excellentiori modo erit ad bonum ordinata et a
      malo remota. Aliter etiam posset dici, sicut tactum est prius, ut fiat vis in his quae
      natura dictat generaliter et in his quae dictat specialiter, sive implicite et explicite ;
      et rursus, in his quae natura dictat explicite vel dictat secundum omnem statum naturae vel
      secundum statum naturae lapsae ; et quod est de dictamine legis naturae simpliciter et
      explicite, illud manebit in statu gloriae. Explicatio autem et distinctio mandatorum
      Decalogi respicit statum naturae lapsae et instructionem legis scriptae</p>
          <p xml:id="bb-d1e34839-d1e208">Ad illud vero quod quaeritur, quare magis ista decem verba scripta fuerint in tabulis
      lapideis quam alia, cum minus spectarent ad legem scriptam, dicendum quod hoc fuit quoniam
      in ipsis maxime consistebat regula iustitiae et alia habebant reduci ad haec ; et ipsa
      quidem stabilia erant nec evacuari habebant per Legem supervenientem : ideo in tabulis
      lapideis scripta fuerunt, ut ostenderetur eorum praerogativa quantum ad dignitatem et
      quantum ad stabilitatem.</p>
          <p xml:id="bb-d1e34839-d1e211">Ad illud quod quaeritur, quare magis data sunt ipsi populo a Deo immediate mandata Decalogi
      quam iudicialia et caerimonialia, dicendum quod hoc fuit quia, cum mandata Decalogi essent
      de dictamine legis naturae, modica indigebant expositione ; unde simplices statim potuerunt
      illa capere. Caerimonialia vero et iudicialia indigebant maiori instructione ; unde illorum
      cognitio principalius spectabat ad iudices et sacerdotes ; ideo non sic fuerunt data populo
      immediate, sed mediante legislatore.</p>
        </div>
      </div>
    </body>
  </text>
</TEI>