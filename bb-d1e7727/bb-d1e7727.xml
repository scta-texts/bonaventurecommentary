<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 7, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 7, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e7727">
        <head xml:id="bb-d1e7727-Hd1e119">III, D. 7, Dubia</head>
        <div xml:id="bb-d1e7727-Dd1e122">
          <head xml:id="bb-d1e7727-Hd1e124">Dub. I.</head>
          <p xml:id="bb-d1e7727-d1e127">In parte ista sunt quaestiones circa litteram. Et primo quaeritur de hoc quod dicitur :
      Inexplicabile est mysterium huius unionis, quae non est ratio partium. Videtur enim in tali
      unione esse partem et partem, quia super Levitici 5, 11 : Decimam partem etc., Glossa
      Hesychii : Decima pars Ephi est humanitas Christi. Ephi autem mensura trium modiorum
      significat Trinitatem. Et sicut se habet signum ad signum, ita signatum ad signatum ; sed
      signum est pars signi : ergo et signatum est pars signati : ergo humanitas Christi est pars
      Christi. Item, in Symbolo dicitur : Sicut anima rationalis et caro unus est homo, ita Deus
      et homo unus est Christus Sed anima et caro sunt partes hominis : ergo humanitas et
      divinitas sunt partes Christi, cuius contrarium traditur ibidem.</p>
          <p xml:id="bb-d1e7727-d1e130">Respondeo : Dicendum quod pars multis modis dicitur. Uno modo dicitur pars communiter omne
      quod venit in compositionem alicuius, sive secundum realem compositionem sive secundum
      rationem ; et hoc modo illa quae cadunt in definitione dicuntur esse partes rei notificatae.
      Alio modo dicitur pars illud quod venit in constitutionem alicuius secundum rem et naturam,
      sive habeat quantitatem sive non ; et hoc modo anima pars est rei animatae. Tertio modo
      dicitur pars magis proprie illud quod venit in constitutionem alicuius secundum rem et
      naturam et secundum quantitatem continuam vel discretam, sicut manus et pes est pars
      corporis et binarius pars quaternarii. Quarto modo dicitur pars magis proprie quod venit in
      constitutionem alicuius realem vel quantitativam secundum certam et determinatam mensuram,
      ita quod aliquoties sumta reddit totum ; et ista pars dicitur aliquota, cui propriissime
      convenit intentio partis.</p>
          <p xml:id="bb-d1e7727-d1e133">Cum ergo quaeritur, utrum humana natura sit pars Christi, dicendum quod, si pars accipiatur
      communiter primo modo, potest concedi quod sit <mentioned> pars </mentioned>. Si enim quis
      velit notificare quid sit Christus, dicet ipsum unam hypostasim in duabus naturis, divina
      scilicet et humana. Si autem pars proprie accipiatur, sic humana natura non dicitur pars
      Christi ; et hoc modo intelligitur verbum <name ref="#Lombard">Magistri</name> in littera. Et per hoc patet responsio ad
      obiecta ; in talibus enim non est similitudo omnimoda.</p>
        </div>
        <div xml:id="bb-d1e7727-Dd1e143">
          <head xml:id="bb-d1e7727-Hd1e145">Dub. II.</head>
          <p xml:id="bb-d1e7727-d1e148">Item quaeritur de hoc quod dicit <name ref="#JohnDamascenus">Damascenus</name> : Non hominem deificatum dicimus, sed Deum
      hominem factum Videtur enim falsum dicere. Sicut enim divina natura humanae unita est, ita
      et humana divinae : ergo sicut dicimus Deum humanatum, ita et hominem deificatum. Item, in
      unione divinae naturae ad humanam divina natura non est imminuta, sed humana est exaltata :
      ergo humana natura magis tracta est ad conformitatem divinae quam divina ad conformitatem
      humanae : ergo potius debet dici in Christo humana natura deificata quam divina humanata. Si
      tu dicas quod denominatio debet fieri a notiori, hoc non solvit, quia denominatio non solum
      debet fieri a notiori, sed etiam a digniori. Si etiam dicas quod esse humanatum praedicat
      habitum, sicut dicit tertia opinio hoc non solvit, quia non tantum dicitur humanatus, sed
      dicitur factus homo. Ergo, si debemus dicere quod homo est Deus et Deus est homo, videbitur
      quod nullum inconveniens sit dicere hominem esse deificatum.</p>
          <p xml:id="bb-d1e7727-d1e154">Respondeo : Dicendum quod hoc adiectivum <mentioned> humanatum </mentioned> non solum
      praedicat habitum, sed etiam unionem. Unde nihil aliud est dicere Deum esse humanatum quam
      carni unitum. Hoc autem quod est deificatum, etsi possit importare unionem, importat simul
      ordinem et antecessionem. Deificatum enim componitur a deitate et factum : unde deificatum,
      hoc est fadum esse Deum. Et quoniam humanitas divinitatem non antecedit, ideo <name ref="#JohnDamascenus">Damascenus</name>
      hanc non concedit, hominem esse deificatum. </p>
          <p xml:id="bb-d1e7727-d1e163">Vel dicendum quod <name ref="#JohnDamascenus">Damascenus</name> non negat simpliciter, sed quod non est ita propria homo est
      deificatus, sicut haec <mentioned> Deus est factus homo </mentioned>. Nam ipse dicit, III
      libro : Oportet scire quod non secundum exterminationem naturae vel confusionem caro
      deificata est. Tantum enim valet dicere carnem esse deificatam quantum deitati esse
      coniunctam. Ideo non negat praedictam locutionem tamquam falsam simpliciter, sed non est ita
      propria sicut eius conversa. Posset etiam vis fieri in hoc quod dico hominem, quia ex parte
      subiecti stat pro hypostasi, ex parte vero appositi pro forma ; non sic autem hypostasis
      huius hominis est deificata, cum semper fuerit Deus, sicut est humanata, cum non semper
      fuerit homo. Et sic patet utraque obiectio.</p>
        </div>
        <div xml:id="bb-d1e7727-Dd1e173">
          <head xml:id="bb-d1e7727-Hd1e175">Dub. III.</head>
          <p xml:id="bb-d1e7727-d1e178">Item quaeritur de hoc quod dicitur quod non dicitur homo dominicus, et videtur quod sit
      concedenda, per illud quod habetur in libro 83 Quaestionum : <quote xml:id="bb-d1e7727-Qd1e180" source="http://scta.info/resource/a83-q35">Monendum est ut illa aeterna bona expectentur
       quae fuerunt in homine dominico</quote>, hoc enim intelligitur de Christo. Si tu dicas hoc
      retractatum esse, obicitur contra hoc : quia super I libri Regum 1, 20 dicit Glossa Bedae :
       <quote xml:id="bb-d1e7727-Qd1e183">Quis est iste homo nisi homo dominicus</quote>. Ergo, si hoc potest dici de aliis
      hominibus, multo magis de Christo.</p>
          <p xml:id="bb-d1e7727-d1e187">Respondeo : Dicendum quod hoc nomen <mentioned> dominicus </mentioned> secundum communem
      usum dicitur dupliciter, scilicet possessorie et similitudinarie. Unde dicitur homo
      dominicus qui possidetur a Domino vel qui est similis Domino. Et quia secundum utramque
      comparationem distinctionem dicit et disparationem eius de quo dicitur ad dominum, respectu
      cuius dicitur, cum Christus sit Dominus, non est concedendum Christum esse hominem dominicum
      ; est enim ipse vere Dominus. Ec ideo hoc retractat <name ref="#Augustine">Augustinus</name> ostendens quod potest malum
      generare intellectum. Posset tamen sane intelligi ratione humanae naturae, quae a Domino
      possidetur et Domino assimilatur et a Domino causatur ; et ideo sic retractat <name ref="#Augustine">Augustinus</name>
      quod hoc modo potest habere sanum intellectum.</p>
          <p xml:id="bb-d1e7727-d1e199">Ad illud vero quod obicitur de aliis hominibus, dicendum quod non est simile ; non enim est
      tanta disparatio illius hominis ad Deum quanta est aliorum hominum.</p>
        </div>
      </div>
    </body>
  </text>
</TEI>