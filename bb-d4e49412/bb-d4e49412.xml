<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e49412">
        <head xml:id="bb-d4e49412-Hd1e108">Dubia</head>
        <div xml:id="bb-d4e49412-Dd1e111">
          <head xml:id="bb-d4e49412-Hd1e113">Dub. I.</head>
          <p xml:id="bb-d4e49412-d1e116">In parte ista sunt. dubitationes circa litteram. Et primo quaeritur de hoc quod dicit,
            quod illi saltem verba iudicis audient qui saltem fidem verbo tenuere. Videtur enim
            falsum dicere, quia qui fidem habuit et non fecit quod fides didavit, gravius peccavit,
            sicut dicitur II Petri 2, 21 ; similiter Lucae [11, 26] : Facta sunt novissima hominis
            illius peiora prioribus. Ergo ipsi sunt minus digni : ergo nec verba iudicis debent
            audire, sicut nec infideles.</p>
          <p xml:id="bb-d4e49412-d1e119">Respondeo : Dicendum quod sicut Ecclesia iudicat illos quos aliquando regeneravit unda
            Baptismatis, alios vero minime, propter hoc quod aliquo modo sunt facti de Ecclesia, ita
            sponsus Ecclesiae filios, ut ostendat eos falso gestasse characterem. Unde quia de aliis
            satis apparet quod a Dei regno sint excludendi, propter defectum signaculi Christi, hos
            necesse est argui, ut pateat eos falso signaculum Christi gestasse.</p>
          <p xml:id="bb-d4e49412-d1e122">Quod obicitur, quod minus merentur, dicendum quod credentibus prodest ex parte
            credidisse pro tempore quo fuerunt in fide, pro alio autem tempore nocet ; et pro primo
            tempore, quia habuerunt assensum et crediderunt verbo Dei, merentur audire verbum Dei ;
            sed quoniam in bono coepto non permanserunt, ideo verbum eruditionis convertitur eis in
            verbum redargutionis.</p>
        </div>
        <div xml:id="bb-d4e49412-Dd1e126">
          <head xml:id="bb-d4e49412-Hd1e128">Dub. II.</head>
          <p xml:id="bb-d4e49412-d1e131">Item quaeritur de hoc quod dicit, quod ministerio angelorum non est dubitandum illa
            fieri. Videtur enim male dicere, quia angeli sunt nobiles ministri et quasi filii in
            curia Dei ; sed non decet tortorum officium committi filio sive filiis aut nobilissimis
            principibus : ergo videtur quod nec ministerium mittendi malos in ignem.</p>
          <p xml:id="bb-d4e49412-d1e134">Respondeo : Dicendum quod aliud est deducere ad tormenta, aliud est in ipsis tormentis
            cruciare. Primum non est tortorum, sed nobilium ministrorum, qui assistunt regi ad eius
            iussa complenda ; unde non dicitur quod angeli sancti torqueant in igne, sed producent
            et mittent in caminum. Et sic patet illud.</p>
        </div>
        <div xml:id="bb-d4e49412-Dd1e138">
          <head xml:id="bb-d4e49412-Hd1e140">Dub. III.</head>
          <p xml:id="bb-d4e49412-d1e143">Item de hoc quod dicit, quod veniente ad iudicium Domino, emittetur vox illa, quaeritur
            de illa voce : quare Dominus istorum trium ministerium praemittit, scilicet ignis,
            angeli et vocis, cum totum solo nutu possit facere ?</p>
          <p xml:id="bb-d4e49412-d1e146">Respondeo : Dicendum quod Deus in prima conditione condidit substantiam spiritualem,
            corporalem et mediam, et omnibus communicavit et dedit potentiam. Ut ergo ordo servetur
            in rebus et ostendatur virtus creaturae collata, et amplius, virtus illa ostendatur a
            Deo, voluit Dominus ministerium creaturarum sibi deservire, et iterum creaturam
            angelicam, corporalem et mediam. Unde fiet ad ministerium angeli, ad actionem ignis,
            postremo ad nutum et vocem Christi hominis ; et vox aliquid corporale habet, nihilominus
            aliquid spirituale.</p>
        </div>
        <div xml:id="bb-d4e49412-Dd1e150">
          <head xml:id="bb-d4e49412-Hd1e152">Dub. IV.</head>
          <p xml:id="bb-d4e49412-d1e155">Item quaeritur de hoc quod dicit : Quibusdam videtur quod sint tortores in poena, sicut
            fuerunt incentores in culpa. Videtur enim male dicere, quia boni angeli suggesserunt et
            consuluerunt bona, et tamen non praeerunt in praemio : ergo similiter mali in
            contrarium. Item, illi qui magis peccaverunt debent magis puniri : ergo daemones debent
            fieri hominibus inferiores, propter maioritatem supplicii. Item, ad confusionem daemonum
            convertitur multitudo damnatorum quantum ad culpam et poenam : ergo non videtur quod in
            poenis eorum tunc delectentur : ergo non torquebunt.</p>
          <p xml:id="bb-d4e49412-d1e158">Respondeo : Dicendum quod probabilior est alia opinio, quod daemones non erunt tortores
            in poena post iudicium, quoniam ipsi erunt totaliter absorpti a poenis. Et illud quod
            dicitur, quod erunt tortores, solum secundum statum ante iudicium intelligitur esse
            verum.</p>
        </div>
      </div>
    </body>
  </text>
</TEI>