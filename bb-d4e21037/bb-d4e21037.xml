<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e21037">
        <head xml:id="bb-d4e21037-Hd1e108">Dubia</head>
        <div xml:id="bb-d4e21037-Dd1e111">
          <head xml:id="bb-d4e21037-Hd1e113">Dub. I.</head>
          <p xml:id="bb-d4e21037-d1e116">In parte ista sunt dubitationes circa litteram. Et primo quaeritur de ista divisione
            quam ponit <name ref="#Lombard">Magister</name> in littera, quod tribus modis agitur
            poenitentia, utrum sit poenitentiae-virtutis an poenitentiae-sacramenti. Et videtur quod
            non virtutis, quia haec simplex est et species specialissima. Item, quod nec sacramenti,
            quia, multiplicato superiori, multiplicatur inferius : ergo secundum hoc videtur quod
            poenitentia secundum tres differentias sit triplex sacramentum. Praeterea, omne
            sacramentum, ut dicit <name ref="#Ambrose">Ambrosius</name>, simplex est.</p>
          <p xml:id="bb-d4e21037-d1e125">Respondeo : Dicendum quod poenitentia, quae est ante Baptismum, est poenitentia-virtus,
            non poenitentia-sacramentum ; et poenitentia, quae est post Baptismum, est
            poenitentia-sacramentum ; et ideo poenitentia in hac divisione accipitur communiter ad
            virtutem et sacramentum ; nec est dictum aequivoce, sed analogice per reductionem ad
            unam naturam. Ulterius notandum quod partes istae non sunt diversificantes poenitentiam
            essentialiter, sed secundum statum ; et ideo non est divisio in partes essentiales nec
            oportet ex hoc sacramentum multiplicari nec esse compositum. Et sic patet illud.</p>
        </div>
        <div xml:id="bb-d4e21037-Dd1e129">
          <head xml:id="bb-d4e21037-Hd1e131">Dub. II.</head>
          <p xml:id="bb-d4e21037-d1e134">Item quaeritur de hoc quod dicit, quod poenitentia fit pro peccatis, quae Legis
            decalogus continet. Videtur enim non bene dicere, quia in decalogo non prohibetur
            superbia nec hypocrisis nec consimilia. Ergo pro his non videtur esse poenitendum.</p>
          <p xml:id="bb-d4e21037-d1e137">Respondeo : Dicendum quod sicut in ordine praedicamenti quaedam sunt in genere per se,
            quaedam sunt in genere per reductionem, sicut principia et etiam privationes, sic
            intelligendum est in articulis fidei. Quaedam enim sunt antecedentia, quaedam
            consequentia et quaedam sunt directe credibilia, sicut articuli ; et in omnibus his
            iudicatur quis haereticus, si perverse sentiat. Per hunc modum intelligendum est in
            praeceptis decalogi, quod quaedam sunt ibi prohibita principaliter et explicite, quaedam
            ut annexa et implicite, ut verbi gratia, si dicatur : Non moechaberis, principaliter
            prohibetur et explicite actus adulterii, sed implicite et in generali omnis actus coitus
            ut antecedens ; et sic prohibetur concupiscentia coitus sive aspectus mulieris ad
            moechandum ; consequenter vero prohibetur omnis effusio seminis inordinata. Sic
            intelligendum in aliis, quod in primo praecepto praecipitur cultus Dei, et in hoc
            praecipitur actus fidei antecedenter et consequenter omnis elatio et superbia prohibetur
            ; et sic in aliis.</p>
        </div>
        <div xml:id="bb-d4e21037-Dd1e141">
          <head xml:id="bb-d4e21037-Hd1e143">Dub. III.</head>
          <p xml:id="bb-d4e21037-d1e146">Item quaeritur de hoc quod dicit : Cum dicimus : Dimitte nobis debita nostra etc.,
            manifestamus nos habere quod nobis dimittatur. Esto ergo quod aliquis non habeat
            conscientiam peccati in aliquo instanti, utpote quando Missam cantat, et est bene
            confessus et intentus caelestibus, tunc videtur quod talis dicendo istam orationem
            peccet mortaliter, quia facit contra conscientiam.</p>
          <p xml:id="bb-d4e21037-d1e149">Respondeo : Dicendum quod omnis homo potest rationabiliter habere conscientiam de
            peccato veniali, tum propter frequentiam, tum propter ignorantiam, quia in multis
            ignoranter delinquimus, etiam cum credimus bene facere ; tum propter adhaerentiam, quia
            amor rei temporalis et affectiones istae inordinatae frequenter multum nobis adhaerent.
            Et ideo quilibet potest dicere : Ab occultis meis munda me, Domine, etc. Vel potest dici
            quod adhuc potest dicere in persona aliorum ; et ideo non peccat, sed pro aliis impetrat
            pro illo tempore vel petit pro se ipso pro statu alio.</p>
        </div>
        <div xml:id="bb-d4e21037-Dd1e153">
          <head xml:id="bb-d4e21037-Hd1e155">Dub. IV</head>
          <p xml:id="bb-d4e21037-d1e158">Item quaeritur de hoc quod dicit : Delet omnino haec oratio minima et quotidiana etc.
            Videtur enim ex hoc dicere <name ref="#Augustine">Augustinus</name>, quod oratio
            dominicalis deleat peccata. Sed contra : solius gratiae est delere peccata : ergo etc.
            Si tu dicas, quantum ad poenam ; contra : non est par poena venialis et mortalis ; sed
            ista est satisfactio pro venialibus : non ergo pro mortalibus.</p>
          <p xml:id="bb-d4e21037-d1e164">Respondeo : Dicendum quod ipse loquitur de deletione quantum ad poenam. Valet enim haec
            oratio contra poenam venialis et mortalis ; sed plus contra poenam debitam alicui
            veniali quae tota potest remitti in hac oratione, si dicatur devote. Ad poenam mortalis
            valet, sed non tantum, quia non totum remittit ; valet tamen aliquantulum, immo multum,
            non tantum ratione orationis, sed ratione eleemosynae implicitae ; et ista est
            eleemosyna praecipua, scilicet remittere peccatum proximo ; et ideo dicit : <quote xml:id="bb-d4e21037-Qd1e166">Si
              veraciter dicitur : Dimitte nobis, sicut et nos dimittimus</quote>.</p>
        </div>
        <div xml:id="bb-d4e21037-Dd1e172">
          <head xml:id="bb-d4e21037-Hd1e174">Dub. V.</head>
          <p xml:id="bb-d4e21037-d1e177">Item quaeritur de hoc quod dicit : Si ita veraciter dicatur : sicut et nos dimittimus
            etc. Secundum hoc enim videtur quod omnis qui habet rancorem : in dicendo istam
            orationem peccet mortaliter quia omnis qui petit sibi dimitti sicut dimittit alii, si
            non dimittit, ex hoc petit sibi non dimitti : sed quicumque petit sibi peccatum non
            dimitti, peccat mortaliter : ergo videtur, quod semper peccat mortaliter quando hanc
            orationem dicit.</p>
          <p xml:id="bb-d4e21037-d1e180">Respondeo : Dicendum quod nullus dicens hanc orationem intendit ipsam dicere ad
            petendum iram, sed potius ad petendum misericordiam. Quando ergo dicit illam
            conditionem, non intendit vim conditionis aggravare, sive sit homo intelligens sive
            simplex ; et ideo non est ibi novus contemptus, ac per hoc nec novum peccatum ;
            nihilominus peccatum aggravatur occasionaliter. Et si tu obicias, quod tunc deberet
            abstinere, dico quod adhuc aggravaretur magis dum ab aliis petitionibus saluberrimis cor
            petentis arceretur. Si tu dicas quod illam deberet dimittere, adhuc gravius peccaret,
            dum Domini orationem scienter infringeret. Et ideo sanum consilium est cuilibet quod in
            fraterno odio nullatenus perseveret ; apparet enim quod sine dispendio maximo esse non
            potest.</p>
        </div>
      </div>
    </body>
  </text>
</TEI>