<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 24, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 24, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e21847">
        <head xml:id="bb-d1e21847-Hd1e119">III, D. 24, A. 2, Q. 2</head>
        <head xml:id="bb-d1e21847-Hd1e122" type="question-title">Utrum fides sit de his de quibus habetur opinio probabilis.</head>
        <p xml:id="bb-d1e21847-d1e125">Secundo quaeritur, utrum fides sit de his de quibus habetur opinio probabilis.</p>
        <div xml:id="bb-d1e21847-Dd1e128" type="rationes-principales">
          <head xml:id="bb-d1e21847-Hd1e130">Rationes Principales</head>
          <p xml:id="bb-d1e21847-d1e133">Et quod sic, videtur. I Peri 3, 15 : <quote xml:id="bb-d1e21847-Qd1e135">Parati omni poscenti reddere rationem de ea
       quae est in nobis fide et spe</quote> ; sed ratio probabilis est generativa opinionis : si
      ergo fides compatitur secum probabilem rationem, compatitur ergo et probabilem
      opinionem.</p>
          <p xml:id="bb-d1e21847-d1e139">Item, Petrus, archiepiscopus Ravennas : <quote xml:id="bb-d1e21847-Qd1e141">Non est tutum credere sine ratione</quote>.
      Ergo ratio pro habilis facit ad fidei utilitatem et securitatem : si igitur opinio generari
      habet ex probabili ratione, videtur etc.</p>
          <p xml:id="bb-d1e21847-d1e145">Item, donum scientiae, intellectus et sapientiae simul potest stare cum fide ; sed quod
      credimus, debemus auctoritati, quod intelligimus, rationi : ergo ratiocinatio potest simul
      stare cum fide. Sed cum quocumque stat probabilis ratiocinatio, stat etiam et opinio : ergo
      etc.</p>
          <p xml:id="bb-d1e21847-d1e148">Item, doctrina theologiae stat simul cum fide, cum sit fidei explicativa, et circa ea est
      circa quae fides consitit. Si ergo in doctrina theologiae multae fiunt probabiles rationes,
      videtur quod rationis probabilitas simul cum fide maneat : ergo pari ratione et probabilitas
      opinionis ex rationibus generatae poterit esse in eodem et respectu eiusdem ; in quo et
      respectu cuius est ipsa fides.</p>
          <p xml:id="bb-d1e21847-d1e152">Sed contra : Ad Hebraeos 11, 1 : <quote xml:id="bb-d1e21847-Qd1e154">Fides est argumentum rerum non apparentium</quote>
      ; sed ea de quibus habetur opinio probabilis sunt apparentia - probabile enim est - quod
      videtur omnibus vel pluribus - ergo videtur quod opinio probabilis et fides circa idem simul
      esse non possunt.</p>
          <p xml:id="bb-d1e21847-d1e158">Item, acceptio opinionis probabilis colligitur ex humana ratiocinatione ; sed, sicut dicit
      Gregorius, <quote xml:id="bb-d1e21847-Qd1e160">fides non habet meritum, cui humana ratio praebet experimentum</quote> :
      ergo videtur quod probabilis acceptio auferat meritum ipsi fidei : ergo non potest se
      compati cum habitu ipsius fidei.</p>
          <p xml:id="bb-d1e21847-d1e164">Item, <quote xml:id="bb-d1e21847-Qd1e166">opinio est acceptio unius partis cum formidine alterius</quote>, igitur ubi
      est opinio, ibi est vacillatio ; sed fides excludit omnem vacillationem, dum facit firmiter
      adhaerere : ergo fides non potest simul stare cum opinione.</p>
          <p xml:id="bb-d1e21847-d1e170">Item, opinio adhaeret rationi propter se : unde, deficiente probabilitate rationis, deficit
      probabilitas opinionis ; sed fides adhaeret ipsi Veritati propter se et super omnia : ergo
      fides et opinio habent repugnantiam : ergo non videtur quod simul possint esse in anima
      circa eamdem materiam,</p>
        </div>
        <div xml:id="bb-d1e21847-Dd1e174">
          <head xml:id="bb-d1e21847-Hd1e176">Conclusio</head>
          <head xml:id="bb-d1e21847-Hd1e179" type="question-title">De eodem potest esse fides el opinio probabilis, non qualenus
      habet dubitationem annexam, sed quatenus dicit acceplionem generatam et derelictam ex
      rationibus probabilibus.</head>
          <p xml:id="bb-d1e21847-d1e182">Respondeo : Dicendum quod opinio probabilis dupliciter consuevit accipi : uno modo dicitur
      opinio <quote xml:id="bb-d1e21847-Qd1e184">acceptio unius partis cum formidine alterius</quote> ; alio modo dicitur
      opinio acceptio animae generata ex rationibus probabilibus, secundum quod consuevit dici
      quod syllogismus dialecticus generat opinionem, syllogismus vero demonstrativus generat
      scientiam.</p>
          <p xml:id="bb-d1e21847-d1e188">Si igitur opinio dicatur primo modo, prout habet secum annexam formidinem et vacillationem,
      sic non potest simul stare cum habitu fidei circa eamdem materiam, pro eo quod fides facit
      plene consentire in alteram partem, ita quod omnino reputat eius oppositum falsum et
      erroneum, nec propter aliquam rationem supervenientem posset ad oppositum inclinari ; et
      ideo, quia tollit fluctuationem opinionis, isto modo dicendi opinionem opinio simul cum fide
      non potest se compati. Si autem opinio dicatur secundo modo, scilicet acceptio derelicta ex
      rationibus probabilibus, sic dicendum est quod circa idem simul et semel potest esse opinio
      et fides, quoniam multi fideles habent ad ea quae credunt multas verisimiles rationes et
      multas probabiles, quae habent generare opinionem quantum ad secundum modum dicendi
      opinionem ; et illa quidem acceptio generata fidei non repugnat, immo subservit et
      famulatur. Est enim in fidei fomentum quantum ad infirmos et in oblectamentum quantum ad
      perfectos.</p>
          <p xml:id="bb-d1e21847-d1e191">Ex his patet responsio ad quaestionem propositam, patet etiam responsio ad obiecta. Opinio
      enim probabilis secundum unum modum dicendi potest stare simul cum fide, sicut rationes ad
      primam partem ostendunt ; immo multum confert fidei probabilitas rationum, sicut dictum fuit
      in principio primi libri. Secundum alium modum dicendi, in quantum sonat in imperfectionem,
      videlicet prout dicit vacillationem et innitentiam ipsius assensus super probabilitatem
      rationis principaliter, sic habet repugnantiam cum fide ; et sic procedunt rationes ad
      secundam partem, maxime duae ultimae, quarum una sumpta est ex ipsius opinionis
      incertitudine, altera vero ex ipsius opinionis fulcimento, quia principaliter innititur
      rationi probanti.</p>
        </div>
        <div xml:id="bb-d1e21847-Dd1e196">
          <head xml:id="bb-d1e21847-Hd1e198">Ad Rationes</head>
          <p xml:id="bb-d1e21847-d1e201">Ad illud vero quod primo obicitur de verbo Apostoli, quod fides est argumentum non
      apparentium, dicendum quod Apostolus removet ibi a credibili apparentiam non quamcumque ;
      non enim removet apparentiam probabilis opinionis, sed certitudinalis apprehensionis, sicut
      apparet Deus Beatis.</p>
          <p xml:id="bb-d1e21847-d1e204">Ad illud quod obicitur de verbo Gregorii : Fides non habet meritum etc., dicendum quod hoc
      intelligit Gregorius quando credulitas fidei omnino innititur experimento rationis
      probabilis ; et hoc modo fides vera non stat cum opinione, ita quod innitatur opinioni
      tamquam fundamento, immo multo magis acceptio illa probabilis, ex rationibus acquisita, de
      qua udictum est. quod potest opinio dici, innititur ipsi fidei tamquam firmiori. Et huius
      signum est quia multae rationes videntur nobis probabiles et valde rationabiles circa fidem,
      quae videntur esse abusiones quaedam hominibus infidelibus. Ideo magis illa acceptio
      innititur fidei quam e converso, licet aliquo modo illa fidem foveat et delectet, sicut
      dictum est.</p>
          <p xml:id="bb-d1e21847-d1e207">Ad duas ultimas rationes non oportet respondere, quia procedunt de ipsa opinione secundum
      alterum modum dicendi, secundum quem non potest simul stare cum fide, sicut prius tactum
      est.</p>
        </div>
      </div>
    </body>
  </text>
</TEI>