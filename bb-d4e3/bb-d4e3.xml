<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title/>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title/>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e3">
        <p xml:id="bb-d4e3-d1e106"> Verbum istud scribitur Ecclesiastici 38, 1, in quo diligentius considerato explicatur et
          commendatur materia quarti libri Sententiarum ad nostram eruditionen et exercitationem.
          Explicatur autem sub duplici tropo sive metaphora, scilicet pigmentorum suavitatis et
          unctionum sanitatis. Ex quibus datur nobis intelligi quod medicamenta sacramentalia et
          sunt suavia et sunt salubria, et in hoc est tam. medicamenti quam medici taus perfecta.
          Nihil enim ultra quaerit aegrotus in medicina nisi ut habeat suavitatem in usu et
          efficaciam in effectu ; et qui hoc tribuit medicinae medicus est perfectus, secundum illud
          poeticum : omne tulit punctum qui miscuit utile dulci. Sunt igitur medicamenta
          sacramentalia pigmenta odorifera et unguenta salutifera. Sed unguenta salutifera sunt
          respectu aegroti curandi, pigmenta odorifera repectu Dei placandi ; et haec contra duo
          quae facit culpa : Deum enim offendit et naturam laedit ; et offendendo Deum hominem
          gratia exspoliat, et laedendo naturam vulnerat naturalia. Sacramenta igitur sunt
          medicamenta perfecta, quoniam Deum sua suavitate placant et placando faciunt propitium et
          impetrant gratiam ; et vestiunt hominem exspoliatum et hominem infirmum sua curant
          virtute, et sic reparant naturalia.</p>
        <p xml:id="bb-d4e3-d1e109">Et sic homo descendens ab Ierusalem in Iericho exspoliatus et vulneratus reinduitur et
          curatur a Samaritano, scilicet Christo Domino, in cuius persona nunc dicitur :
          Unguentarius faciet pigmenta suavitatis, id est, instituet sacramenta redolentia ad
          placandam maiestatem divinam. Faciet futurum dicit, loquens in tempore legis Moysaicae pro
          tempore legis gratiae. Etsi enim in illo fuisse dicantur pigmenta et sacrificia Deo
          redolentia, non tamen vi sua erant Deum placantia. Praecepit namque Dominus Moysi, Exodi
          30, 35, ut faceret thymiama compositum opere pigmentarii : Facies thymiama, inquit etc. ;
          praeceperat Aaron, ut offerret : Pones altare contra velum ; et post subdit : Et uret
          super illud Aaron incensum mane, suave fragrans, et ad vesperum uret thymiama. Et in omni
          oblatione fere dicitur in Levitico : In odorem suavissimum Domino. Sed odor ille non
          placabat Dominum propter vacuitatem oblatorum, sicut dicit Apostolus, ad Hebraeos 10, 1 :
          Umbram habens Lex futurorum bonorum etc. Non placabat etiam propter immunditiam
          offerentium, sicut Isaiae 1, 13 dicitur : Ne offeratis ultra sacrificium frustra ;
          incensum abominatio est mihi, et ratio subiungitur post [1, 15] : Manus enim vestrae
          sanguine plenae sunt. Ad hoc ergo quod aliquis faceret pigmenta redolentia, necesse erat
          quod nulla in eo esset immunditia et quod plenus esset veri odoris fragrantia ; nullus
          talis poterat inveniri nec ab homine generari propter immunditiam generantis : et ideo
          necesse fuit quod Dominus ipse virtute sua corpus ei aptaret, secundum illud Psalmi [39,
          7], quod assumit Apostolus, ad Hebraeos 10, 5, loquens de Christo : Ingrediens mundum,
          dicit : Hostiam et oblationem noluisti, corpus autem aptasti mihi. Holocausta pro peccato
          non tibi placuerunt, tunc dixi : Ecce venio. Bene dicit aptasti, quia mundus Dominus,
          mundificans Virginem ea puritate qua maior sub Deo nequit intelligi, aptavit corpus ei, ut
          esset vas munditiae contentivum omnis fragrantiae ; quod praesentiens patriarcha Iacob
          dixit, Genesis 27, 27 : Ecce odor filii mei sicut odor agri pleni, cui benedixit Dominus :
          Hic ergo erat perfectus pigmentarius, quia non aliunde mendicabat odorem, sed ipse in se
          Patri redolebat. Et ut odor iste, quo plenus erat, ad alios derivaretur, obtulit
          semetipsum Deo et Patri pro omnibus, secundum illud ad Ephesios 5, 2 : Dilexit nos et
          tradidit semetipsum oblationem et hostiam Deo in odorem suavitatis. Tunc fractum est
          alabastrum, et domus repleta est ex odore unguenti ; tunc de hac plenitudine accepimus
          omnes, dum non solum placatur Deus ex ipsa passione, immo etiam in memorialibus
          passionibus ; ut non tantum passio sit pigmentum suavitatis, immo etiam memorialia, utpote
          sacramenta, secundum illud Ecclesiastici 49, 1 : Memoria Iosiae in compositione odoris
          facta opus pigmentarii ; ut per Iosiam intelligamus Christum passum ; Iosias enim
          interpretatur : ubi est incendium Domini vel in quo est sacrificium. Memorialia vero sunt
          sacramenta passionem praeteritam significantia. His memorialibus abundat et impleta est
          domus Ecclesiae militantis ; et ideo impleta est ex odore unguenti, secundum quod dicit
          Spiritus Sanctus in Canticorum 4, 10 : Odor unguentorum tuorum super omnia aromata.
          Unguentarius igitur faciet pigmenta suavitatis, scilicet Deum placantia.</p>
        <p xml:id="bb-d4e3-d1e112">Conficiet nihilominus unctiones sanitatis, id est sacramenta morbum curantia. Erant
          quippe in Lege figurativae unctiones, sed non erant sanativae, quia morbus erat lethalis
          et unctio erat superficialis. Unde Apostolus dicit ad Hebraeos 9, 9, quia non poterant
          medicamenta legalia iuxta conscientiam perfectum facere servientem solummodo in cibis et
          potibus et variis baptismatibus et iustificationibus carnis. Quia ergo ungebant carnem, et
          vulnus lethale erat in mente, ideo non poterant curare. Unde ad Hebraeos 10, 4 :
          Impossibile est sanguine taurorum et hircorum auferri peccata. Ideo clamabat Isaias et
          dicebat I capitula, 6 : Vulnus et livor et plaga lumens non est circumligata nec curata
          medicamine neque fota oleo. Hoc dicit quantum ad triplex genus peccati quo homo
          infirmabatur : per vulnus intelligitur originale, per livorem veniale, per plagam tumentem
          mortale. Et ideo praemittit : Omne caput languidum etc.</p>
        <p xml:id="bb-d4e3-d1e115">Ad hoc ergo quod aliquis faceret unguenta sanitatis, necessarium erat quod afferret
          unctionem spiritualem et virtutem vitalem. Hic autem fuit Christus Dominus, qui vere
          Christus fuit, quia unctus, secundum quod dicitur Isaiae 61, 1 : Spiritus Domini super me,
          eo quod unxerit me ; ad annuntiundum mansuetis etc. Et quod hoc intelligatur de Christo
          ipsemet perhibet sibi testimonium, Lucae 4, 21, ubi, postquam legit hoc verbum, dixit :
          Hodie impleta est haec Scriptura in auribus vestris. Hic potuit unctioriem conficere
          sanativam, secundum quod Actuum 10, 38 dicit de ipso beatus Petrus : Unxit eum Deus
          Spiriiu Sancto et virtute, qui pertransiit benefaciendo et sanando omnes oppressos a
          diabolo, quoniam Deusi erat in illo. Unxit eum Spiritu Sancto, et ideo attulit unctionem
          spiritualem ; et virtute, et ita habuit virtutem vitalem ; quoniam Deus erat in illo per,
          unctionem, quoniam ipse erat Deus, et ita vitam habebat in semetipso, secundum illud
          Ioannis 5, 26 : <quote xml:id="bb-d4e3-Qd1e117" source="http://scta.info/resource/io5_26">Sicut Pater habet vitam in semetipso, sic dedit et
            Filio vitam habere in semetipso</quote>.</p>
        <p xml:id="bb-d4e3-d1e121">Et quia in se vitam habebat, mortuos vivificare poterat ; et ideo fecit unguenta curantia
          a morbo lethali. Dum enim mortalitatem nostram univit vitae, et ille qui vita erat mortuus
          est, facta est confectio, in qua et per quam mortuus reviviscit et ex morte ipsius
          sacramenta habent vivificandi efficaciam. Unde super illud ad Ephesios 5, 32 : Sacramentum
          hoc magnum est ; ego autem dico in Christo et Ecclesia ; dicit <name ref="#Augustine">Augustinus</name> : Dormit Adam, ut fiat Eva ; moritur Christus, ut fiat Ecclesia.
          Dormiente Adam, fit Eva de latere ; mortuo Christo ; lancea percutitur latus, ut profluant
          sacramenta, quibus formetur Ecclesia. Ideo dicuntur magis sacramenta profluxisse de latere
          quam de pedibus vel manibus - cum inde profluxcrit sanguis - propter ipsam convenientiam
          in significando, quia simul profluxit sanguis et aqua ; et profluxit quidem de iam mortuo,
          in quo convenienter exprimitur sacramentorum confectio et institutio. Sicut enim in
          promerendo sacramentis efficaciam, mors iuncta est cum vita, sic sanguis vitalis exiit cum
          aqua. Sic ergo sacramenta sunt in verbo et elemento pariter instituta ; et ideo ad
          sanandum non tantum facta, sed etiam confecta dicuntur.</p>
        <p xml:id="bb-d4e3-d1e128">Haec igitur sacramenta sunt perfecta medicamenta, quae fecit unguentarius ad placandum
          Deum, et ideo sunt pigmenta suavitatis ; et ad sanandum hominem aegrotum, et ideo sunt
          unctiones sanitatis. Unctiones autem sanitatis sunt, quia sanitatem tribuunt et ad
          sanitatem disponunt : tribuunt sanitatem sufficienter, quae est sanitas gratiae, de qua in
          Psalmo [146, 3] : Qui sanat contritos corde et alligat contritiones eorum ; disponunt ad
          sanitatem perfectam, quae est sanitas gloriae ; de qua in Psalmo [102, 3] : Qui
          propitiatur omnibus iniquitatibus tuis, qui sanat omnes infirmitates tuas. Et hoc quidem
          facit in gloria.</p>
      </div>
    </body>
  </text>
</TEI>