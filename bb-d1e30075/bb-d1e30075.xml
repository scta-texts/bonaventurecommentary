<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 32, A. 1, Q. 6</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 32, A. 1, Q. 6</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e30075">
        <head xml:id="bb-d1e30075-Hd1e119">III, D. 32, A. 1, Q. 6</head>
        <head xml:id="bb-d1e30075-Hd1e122" type="question-title">Utrum Christus magis dilexerit Ioannem quam Petrum.</head>
        <p xml:id="bb-d1e30075-d1e125">Sexto et ultimo quaeritur, utrum magis dilexerit Ioannem quam Petrum.</p>
        <div xml:id="bb-d1e30075-Dd1e128" type="rationes-principales">
          <head xml:id="bb-d1e30075-Hd1e130">Rationes Principales</head>
          <p xml:id="bb-d1e30075-d1e133">Et quod sic, videtur. Primo, per textum Evangelii, Ioannis 19, 26 : <quote xml:id="bb-d1e30075-Qd1e135">Hic est
       discipulus ille quem diligebat Iesus</quote> ; sed hoc non dicltur per discretionem, quia
      alios non diligeret. Iesus : ergo dicitur per excellentiam, quia ipsum prae ceteris
      diligebat.</p>
          <p xml:id="bb-d1e30075-d1e139">Item, hoc videtur per verbum Ecclesiae, quod trahitur de verbis Bedae ; cantat enim
      Ecclesia : <quote xml:id="bb-d1e30075-Qd1e141">Hic est Ioannes, qui privilegio amoris praecipui ceteris altius a Domino
       meruit honorari</quote> .</p>
          <p xml:id="bb-d1e30075-d1e145">Item, hoc ipsum videtur per testimonium Glossae super ultimum, 20 Ioannis, ubi dicit Glossa
      <name ref="#Augustine">Augustini</name> quod Petrus magis amabat, sed Ioannes magis amabatur.</p>
          <p xml:id="bb-d1e30075-d1e151">Item, hoc videtur per signum familiaritatis divinae. Si enim Christus Ioanni se
      familiariorem exhibebat et maiora signa dilectionis ostendebat, cum nihil per fictionem
      faceret, videtur quod ipsum Ioannem non solum magis quam Petrum, sed etiam prae ceteris
      diligebat.</p>
          <p xml:id="bb-d1e30075-d1e155">Sed contra : Ioannis ultimo, 15 : Dixit Dominus Petro : <quote xml:id="bb-d1e30075-Qd1e157">Simon Ioannis, diligis me
       plus his</quote> ? Sed constat quodnon sic quaereret Dominus nisi sciret quod eum Petrus
      plus amaret : unde et Glossa dicit quod tacite hoc innuit Iesus, dum, interrogans de amore,
      dicit hic quod non alibi ; sed Deus magis diligit eos qui magis se diligunt : ergo etc.</p>
          <p xml:id="bb-d1e30075-d1e161">Item, Deus dicitur diligere quantum ad effectum, et magis diligere quantum ad
      excellentiorem effectum. Si ergo caritas est excellentissimus effectus divinae bonitatis, si
      ergo maiorem caritatem dederat Petro, quia Petrus magis ipsum amabat, sicut aperte innuit
      Glossa, ergo videtur quod magis dilexit Petrum quam Ioannem.</p>
          <p xml:id="bb-d1e30075-d1e164">Item, Christus specialissime dilexit Ecclesiam et eam commisit Petro gubernandam. Ergo
      videtur quod non solum quantum ad effectum, sed etiam quantum ad signum magis dilexerit
      Petrum.</p>
          <p xml:id="bb-d1e30075-d1e167">Iuxta hoc quaeritur : quis erat melior, utrum Petrus an Ioannes ? Si enim Petrus magis
      diligebat, et qui magis diligit melior est, ergo melior erat Petrus quam Ioannes. Rursus, si
      Christus magis diligebat Ioannem quam Petrum, et qui magis diligitur, ille est melior, ergo
      melior erat Ioannes quam Petrus ; quae duo simul stare non possunt.</p>
        </div>
        <div xml:id="bb-d1e30075-Dd1e171">
          <head xml:id="bb-d1e30075-Hd1e173">Conclusio</head>
          <head xml:id="bb-d1e30075-Hd1e176" type="question-title">Istae dilectiones Christi erga Petrum et Ioannem secundum diversas
      considerationes se mutuo excedebant.</head>
          <p xml:id="bb-d1e30075-d1e179">Respondeo : Ad huius intelligentiam est notandum quod hic est triplex modus respondendi,
      quorum unus facit ad explicationem alterius. Primus est secundum <name ref="#Augustine">Augustinum</name>, alter secundum
      <name ref="#Bernard">Bernardum</name> et tertius secundum communem modum dicendi.</p>
          <p xml:id="bb-d1e30075-d1e188">
            <name ref="#Augustine">Augustinus</name> enim ad istam quaestionem, Super Ioannem, dicit respondens quod est dilectio in
      signo exteriori et dilectio in effectu interiori. Si loquamur de dilectione in signo
      exteriori, magis diligebat Christus Ioannem, quia maiorem familiaritatem ei exhibebat, sicut
      patet, quia super pectus eius recubuit in coena. Si vero loquamur de dilectione quantum ad
      effectum interiorem, qui est effectus gratiae, sic magis diligebat Petrum, quia maius munus
      gratiae sibi dederat. Et si tu obicias, quod Deus illi debebat maiora signa dilectionis
      ostendere quem magis diligebat secundum veritatem, respondet <name ref="#Augustine">Augustinus</name> quod per Ioannem et
      Petrum significatur duplex vita : per Petrum activa quae transit, per Ioannem contemplativa
      quae manet. Unde Petro dictum est : Sequere me ; de Ioanne vero : Sic eum volo manere. Et
      quoniam activa laboriosior est et fructuosior, contemplativa vero purior et iucundior, ideo
      ad significandam differentiam huius duplicis vitae familiarius se exhibebat Dominus Ioanni
      quam Petro. In cuius rei signum commisit Dominus Ioanni Matrem custodiendam, Petro vero
      pastoralem curam. Et ex hoc dicit <name ref="#Augustine">Augustinus</name> quod Petrus erat melior, sed Ioannes felicior.
      Et secundum istum modum dicendi satis patet responsio ad obiecta, quia procedunt secundum
      diversas vias.</p>
          <p xml:id="bb-d1e30075-d1e200">Alius modus respondendi secundum <name ref="#Bernard">Bernardum</name> est quod Petrus dilexit ferventius et
      diligebatur fortius, Ioannes vero dilexit dulcius et diligebatur familiarius. Et sic
      secundum diversas vias de utroque potest concedi quod magis diligebat et etiam quod magis
      diligebatur, secundum quod rationes ad utramque partem inductae ostendunt.</p>
          <p xml:id="bb-d1e30075-d1e207">Tertius est modus dicendi quod Petrus magis dilexit Deum in proximo, Ioannes magis dilexit
      Deum in se. Unde Petrus accepit curam regiminis, sed Ioannes gratiam contemplationis ; unde
      Petrus efficaciorem habuit gratiam ad laborem actionis ; Ioannes vero efficaciorem ad
      quietem contemplationis.</p>
          <p xml:id="bb-d1e30075-d1e210">Omnes autem hi modi dicendi sunt satis congrui et unus magis explicat alterum. Ideo enim
      Ioannes dilexit dulcius et Petrus ferventius, quia Ioannes accepit specialiter gratiam ad
      amandum Deum in se per contemplationis saporem ; Petrus vero praecipue ad diligendum Deum in
      proximo per actionis laborem. Et hinc est quod Petrus diligebatur a Christo fortius quantum
      ad effectum gratiae interioris ; Ioannes vero familiarius quantum ad signa exterioris
      conversationis. Haec autem signa familiaritatis Dominus exhibebat Ioanni non solum propter
      significationem, sed etiam propter qualitatem personae. Diligebat enim Dominos Ioannem,
      sicut dicit Chrysostomus, magis familiariter propter ingenitam mansuetudinem et propter
      virginalem puritatem et etiam propter iuventutem, quae etiam, ceteris paribus, facit hominem
      diligi magis tenere.</p>
          <p xml:id="bb-d1e30075-d1e213">His visis, patet responsio ad quaestionem et ad obiecta, quoniam isti duo in dilectione Dei
      secundum diversas considerationes se mutuo excedebant. Hinc est quod secundum quod aliqui
      diversimode afficiuntur, praeponunt Ioannen Petro, quidam vero sentiunt e converso. Sed quis
      eorum apud Deum finaliter fuerit carior, hoc melius sciemus in gloria et melius est
      exspectare quam hic temere definire. Hoc tantum dixisse sufficiat, quia ille altior est in
      caelis qui finaliter maiorem caritatem habuit in terris ; et hoc dico quantum ad
      magnitudinem praemii substantialis. Nam quantum ad decorem aureolae, quae respondet
      continentiae virginali, non est inconveniens Ioannem Petro praeponi.</p>
        </div>
      </div>
    </body>
  </text>
</TEI>