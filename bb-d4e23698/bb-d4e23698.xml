<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e23698">
        <head xml:id="bb-d4e23698-Hd1e108">Dubia</head>
        <div xml:id="bb-d4e23698-Dd1e111">
          <head xml:id="bb-d4e23698-Hd1e113">Dub. I.</head>
          <p xml:id="bb-d4e23698-d1e116">In parte ista sunt dubitationes circa litteram. Et primo de hoc quod dicit <name ref="#Lombard">Magister</name> : Si tamen desit sacerdos, proximo vel socio facienda
            est confessio. Videtur enim male dicere, quia laicus vel socius non potest absolvere :
            ergo nec locum sacerdotis supplere.</p>
          <p xml:id="bb-d4e23698-d1e122">Respondeo : Non fit socio ut suppleatur locus sacerdotis vel confessio-sacramentum ex
            hoc habeatur, sed ut voluntas confitentis probetur et innotescat ; ut totum quod in se
            est faciat. Dixerunt tamen aliqui quod aliquo modo absolvitur iste in ista confessione.
            Dicunt enim quod quinque modis habetur potestas absolvendi, scilicet auctoritate, et sic
            est Dei ; excellentia, et sic est Christi hominis ; potestate sive auctoritate commissa,
            et sic est sacerdotis ; merito vitae, et sic est iusti et sancti ; et virtute unitatis
            ecclesiasticae, et sic est cuiuslibet viri fidelis. Et ideo dicunt quod talis confessio
            quodam modo est sacramentum Ecclesiae. Probabilius tamen est dicere quod non sit
            sacramentum Ecclesiae, cum deficiat ibi formate, scilicet potestas clavis, sed est
            aliquid loco eius.</p>
        </div>
        <div xml:id="bb-d4e23698-Dd1e126">
          <head xml:id="bb-d4e23698-Hd1e128">Dub. II.</head>
          <p xml:id="bb-d4e23698-d1e131">Item quaeritur de hoc quod dicit : Qui confitetur, sacerdoti meliori quam potest
            confiteatur. Videtur enim secundum hoc ; quodsi sacerdos suus non est optimus, quod
            possit eum deserere, quod est contra canones.</p>
          <p xml:id="bb-d4e23698-d1e134">Respondeo : Dicendum quod ipse loquitur de homine qui est in sua libertate, antequm
            committat se alicui sacerdoti, quod debet eligere quanto meliorem potest. Si autem post
            electionem intelligatur, hoc est intelligendum cum licentia sui sacerdotis, vel ita quod
            primum satisfaciat proprio sacerdoti, ut nullo modo contemnatur sacerdotis auctoritas et
            ministerium.</p>
        </div>
        <div xml:id="bb-d4e23698-Dd1e138">
          <head xml:id="bb-d4e23698-Hd1e140">Dub. III.</head>
          <p xml:id="bb-d4e23698-d1e143">Item quaeritur de hoc quod dicit : Quaerendus est sacerdos sapiens et discretus, quare
            hoc debeat fieri. Nam, cum simplex sacerdos ita bonam Missam cantet sicut et sapiens, et
            ita bene baptizet, ergo videtur quod ita bene absolvat. Quaeritur etiam, utrum simplex
            sacerdos peccet in absolvendo vel etiam in audiendo confessiones. Et quod sic, videtur
            per illud quod ante praedixit : Talem oportet esse qui aliorum crimina iudicat. Item,
            qui intromittit se facere quod nescit, usurpat alienum ; et omnis talis peccat
            mortaliter sive graviter : ergo etc.</p>
          <p xml:id="bb-d4e23698-d1e146">Respondeo : Dicendum quod, sive scientia sit clavis sive non, tamen necessaria est
            sacerdoti tanta scientia quod sciat discernere in peccatis communibus et quod sit
            veniale et quod mortale ; et quod sciat semper ad quae peccata potestas sua potest se
            extendere ; et hoc, quia alia poenitentia danda est pro veniali, alia pro mortali ; et
            si ad aliquod genus peccati non potest extendere manum, illud necessarium est ei
            cognoscere, alioquin in periculum animae suae et confitentium audit confessiones. Et si
            subditi cognoscunt eius simplicitatem, tenentur discretos consulere, alioquin utrique
            peccant graviter. Et de hac discretione loquitur <name ref="#Augustine">Augustinus</name>. Alia est discretio, qua sciat per habitum acquisitum discernere
            inter perplexitates peccatorum, et haec est de bene esse ; in talibus autem debet
            securiorem viam semper eligere et sapientes consulere.</p>
          <p xml:id="bb-d4e23698-d1e152">Ad illud quod obicitur de Missa, dicendum quod non est simile, quia ibi est vis in
            verbis a Domino statutis, hic autem requiritur ut consulat et iudicet secundum
            conscientiam quae est in ipso.</p>
          <p xml:id="bb-d4e23698-d1e155">Quod quaeritur, utrum peccet, dicendum quod carens discretione necessaria peccat ipse
            et qui eum sustinet ; de alia non credo.</p>
        </div>
        <div xml:id="bb-d4e23698-Dd1e159">
          <head xml:id="bb-d4e23698-Hd1e161">Dub. IV.</head>
          <p xml:id="bb-d4e23698-d1e164">Item quaeritur de hoc quod dicit : Nec necesse est ut quod sacerdoti semel confessi
            sumus iterum confiteamur. Ex hac enim littera videtur quod peccata, quae semel homo
            confessus est, non debeat iterum confiteri, sive non sit necesse. Et illud videtur per
            rationem, quia in eodem foro non debet quis bis puniri : si ergo quis pro peccato
            commisso semel punitus est, videtur etc. Item, certum est quod peccata nunquam redeunt
            secundum veritatem : ergo, si semel absolutus est, nunquam ligatur iterum : ergo nunquam
            tenetur iterum eadem confiteri. Contra : ponatur quod quis ficte confiteatur ; constans
            est quod talis non reportat commodum, immo damnum de confessione. Si ergo nihil remanet
            in eo de confessione, quia characterem non imprimit, ergo tenetur iterum confiteri.
            Item, ponatur quod aliquis rememoretur peccati mortalis quod oblitus fuit confiteri ;
            constans est quod non est confessus integre pro statu in quo nunc est ; sed confessio
            quae non est integra, sicut infra videbitur, pro nulla reputanda est : ergo tenetur
            iterum totum confiteri ac si nunquam fuisset confessus. Item, ponatur quod aliquis
            recidivet ; constans est quod peccatum sequens ex praecedentibus aggravatur, tum propter
            ingratitudinem, tum propter consuetudinem : ergo non potest sciri quantitas peccati nec
            qualitas confitentis nisi sciatur totum : ergo etc.</p>
          <p xml:id="bb-d4e23698-d1e167">Respondeo : Dicendum quod, si confessio legitime facta est et ea quae ad ipsam
            pertinent servata, non oportet iterum confiteri quae alias sumus confessi. Sed quia
            contingit quod confessio, vel quando primo facta est irrita fuit, vel postmodum
            irritatur, ideo oportet aliquando iterari.</p>
          <p xml:id="bb-d4e23698-d1e170">Sunt autem quatuor casus communes et usitati, in quibus doctores dixerunt confessionem
            esse iterandam. Primus est propter enormitatem sceleris, ob quam oportet peccatorem ad
            superiorem remitti, qui confessionem remissi audire debet et absolvere, nisi malit
            alteri committere. Secundus est propter ignorantiam sacerdotis, utpote quando sacerdos
            ignarus est ; quaerendus enim est tunc sacerdos qui sciat ligare et solvere, et ei
            iterum est confitendum, vel ex licentia sacerdotis proprii vel auctoritate superioris.
            Tertius casus est propter malitiam fictionis, ut si scienter aliquod peccatum in corde
            retinuit vel si accessit cum voluntate peccandi. Quartus est propter contemptum
            satisfactionis, ut quando negligit et contemnit facere poenitentiam sibi iniunctam. Et
            intelligantur isti duo ultimi casus quando mutat sacerdotem. Si enim ad eumdem
            revertitur, tunc distinguendum : quia aut recenter confessus est, aut iam de memoria
            sunt elapsa ab ipso sacerdote propter diuturnitatem temporis. In primo casu non tenetur,
            in secundo tenetur. In his casibus communiter concordant omnes confessionem iterandam
            esse.</p>
          <p xml:id="bb-d4e23698-d1e173">Sunt et alii duo casus in quibus doctores sibi adversantur. Aliqui enim dicunt quod
            tenetur etiam homo iterare confessionem propter peccati obliti recordationem et propter
            recidivationem, quoniam aliter confessio integra non est ; et confessionem oportet
            habere integritatem ad hoc ut habeat utilitatem, sicut melius patebit infra. Alii dicunt
            quod sufficit in generali dicere se alias peccasse et hoc de novo peccatum commisisse
            vel recordatum esse in speciali, quoniam prior confessio valuit et bona fuit. Alii
            dicunt quod peccata eiusdem generis tenetur referre in speciali, sed alia in generali,
            et sic scitur et consuetudo et ingratitudo. Sed quid super his sit sentiendum, melius
            patebit in distinctione vigesima prima ; ad praesens autem tantum dixisse sufficit.</p>
          <p xml:id="bb-d4e23698-d1e177">Quodsi igitur velis praecise scire quid sit necessarium in iteratione confessionis,
            dicendum quod aut est propter defectum ex parte sacerdotis, et hoc non est nisi
            dupliciter : aut quia nescit absolvere aut quia non potest ; et sic sunt duo. Aut
            propter defectum ex parte poenitentis, et hoc dupliciter : aut quia contemnit sacerdotis
            absolutionem aut quia contemnit ligationem. In duobus aliis casibus credo quod confiteri
            iterum eadem sit consilium, et hoc in speciali, nisi interveniat aliquis praedictorum,
            utpote ignorantia sacerdotis, quia non recte ligavit, vel contemptus suae ligationis ;
            aliter non credo iterum teneri nisi conscientia liget. Et hoc melius patebit infra, cum
            agetur de confessionis dimidiatione.</p>
          <p xml:id="bb-d4e23698-d1e180">Ex his satis patent obiecta et melius patebunt infra, distinctione vigesima prima.
            Rationes enim quae ostendunt confessionem non esse iterandam, procedunt de illa
            confessione qua quis est legitime confessus et absolutus, sicut patet, quia aliter non
            concludunt. Rationes vero ad oppositum procedunt de confessione circa quam fuit aliquis
            defectus, vel a parte absolventis vel a parte absoluti, qui potest esse conditionis
            necessariae ; et tunc oportet iterum confiteri, vel totum vel partem, secundum
            qualitatem defectus. Si vero sit defectus conditionis expedientis et congruae, tunc
            iteratio est de congruitate, non de necessitate, ut quando intervenit oblivio vel etiam
            recidivatio. Et sic patet illud totum.</p>
        </div>
      </div>
    </body>
  </text>
</TEI>