<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title/>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title/>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e17957">
        <head xml:id="bb-d1e17957-Hd1e117" type="question-title">Utrum magis congruerit genus humanum reparari per satisfactionem
    quam per aliam viam.</head>
        <p xml:id="bb-d1e17957-d1e120">Secundo quaeritur, utrum magis congruat genus humanum reparari per satisfactionem quam per
    aliam viam. Et quod sic, ostenditur per quatuor suppositiones, quarum prima est haec : Illa
    via magis conveniens fuit ad reparationem humani generis, in qua magis servatur ordo divinae
    iustitiae. Secunda est haec : Illa via magis congruit reparationi humani generis, in qua magis
    servatur ordo divinae sapientiae. Tertia est haec : Illa via magis convenit reparationi humani
    generis, in qua magis servatur praesidentia divinae potestatis. Quartaest haec : Illa via
    magis convenit reparationi humani generis, in qua magis servatur honorificentia divinae
    maiestatis.</p>
        <div xml:id="bb-d1e17965" type="rationes-principales">
          <head xml:id="bb-d1e17957-Hd1e125">Rationes Principales</head>
          <p xml:id="bb-d1e17957-d1e128">His praesuppositis, arguitur sic : Magis servatur ordo divinae iustitiae, cum malum punitur
      quam cum relinquitur impunitum ; sed, cum peccator reparatur per satisfactionem, malum
      punitur ; cum sine satisfactione, relinquitur impunitum : ergo magis servatur ordo divinae
      iustitiae in reparatione per satisfactionem quam sine satisfactione. Ergo per primam
      suppositionem via ista magis convenit reparando generi humano.</p>
          <p xml:id="bb-d1e17957-d1e131">Item, secundo arguitur sic : Ordinatio peccantium in suppliciis sive peccati in poena,
      manifestat decorem divinae. sapientiae, quae non patitur universum ex aliqua sui parte
      turpari ; sed, cum peccator relevatur per satisfactionem, ad culpam sequitur poena ; cum
      vero sine satisfactione, culpa non ordinatur per poenam ; ergo reparatio generis humani per
      satisfactionem plus convenit divinae sapientiae quam sine. Ergo per secundam suppositionem
      via ista reparandi magis est congrua et idonea in se.</p>
          <p xml:id="bb-d1e17957-d1e134">Item, tertio arguitur sic : Si malum non puniretur et relinqueretur sine aliqua
      satisfactione, iniustitia nulli legi subiaceret ; et si hoc, divina potestas non omnibus
      praesideret ; sed, cum pro peccato satisfactio exigitur, peccator subditur poenae
      auctoritate divinae iustitiae : ergo in modo reparandi genus humanum per satisfactionem
      magis praelucet praesidentia divinae potestatis quam per aliam viam. Igitur per tertiam
      suppositionem via ista magis est congrua.</p>
          <p xml:id="bb-d1e17957-d1e137">Item, quarto arguitur sic : Peccator, cum peccat, per praevaricationem Deum inhonorat. Si
      ergo peccatum dimittitur sine satisfactione, peccatum relinquitur absque honoris ablati
      recompensatione ; cum autem satisfactio redditur, honor recompensatur : ergo in modo
      reparandi hominem per satisfactionem magis servatur honorificentia divinae maiestatis quam
      per alium modum. Igitur per quartam suppositionem hac via repatationis magis congruit genus
      humanum reparari.</p>
          <p xml:id="bb-d1e17957-d1e141">Ex his eisdem rationibus non solum potest concludi quod haec via sit magis congrua, sed
      etiam quod alia non potest esse congrua ; verumtamen non sunt ita efficaces ad probandum
      secundum sicut ad probandum primum, quia praeter has congruentias possunt et aliae reperiri,
      licet istae sint magis excellentes.</p>
          <p xml:id="bb-d1e17957-d1e144">Sed contra : Magis decet Deum facere quod magis facit ad ostensionem suae benignitatis et
      misericordiae ; sed dimittere peccata omnia absque aliqua satisfactione poenae, hoc est
      maioris misericordiae quam exigere ab illis poenam : si ergo Deus est misericordissimus et
      benignissimus, adeo ut benignior cogitari non possit, videtur ergo quod modus ille
      reparandi, qui est praeter satisfactionem, magis conveniat divinae excellentiae.</p>
          <p xml:id="bb-d1e17957-d1e147">Item, modus ille magis convenit reparationi humani generis qui magis est ostensivus divinae
      sufficientiae ; sed, si sic Deus genus humanum repararet quod nullam requireret
      satisfactionem, magis appareret divina sufficientia - ostenderetur enim tunc quod emendarum
      nostrarum et bonorum nostrorum non indiget - ergo modus reparandi absque omni satisfactione
      magis esset conveniens humano generi.</p>
          <p xml:id="bb-d1e17957-d1e150">Item, ille modus magis convenit reparationi humanae qui magis est ostensivus divinae
      potentiae, pro eo quod reparatio est quaedam recreatio ; sed, si Deus absque omni
      satisfactione solo verbo reparasset genus humanum, sicut fabricavit mundum, maior esset ibi
      divinae virtutis ostensio ; ergo magis convenit iste modus humano generi reparando.</p>
          <p xml:id="bb-d1e17957-d1e153">Item, modus ille magis convenit reparationi generis humani in quo homo magis astringitur ad
      amandum et laudandum Deum ; sed, si Deus culpam homini reliquisset absque omni satisfactione
      et poena, esset magis amandus et laudandus ab homine, homo enim plura a Deo percepisset :
      ergo talis modus reparationi humanae magis congrueret.</p>
          <p xml:id="bb-d1e17957-d1e156">Item, modus ille magis congruit reparationi generis humani in quo magis eruditur homo ad
      exsecutionem divini mandati et imitationem Dei ; sed homo debet remittere et condonare alii
      culpam et poenam : ergo, si Deus homini debuit dare exemplum perfectionis, videtur quod
      magis Deum decuerit reparare genus humanum totum relaxando quam satisfactionem aliquam
      exigendo.</p>
          <p xml:id="bb-d1e17957-d1e160">Item, ille modus reparandi magis decet Deum qui est a Deo immediate quam qui est a Deo
      mediante adiutorio creaturae, quoniam sicut decuit Deum magis per se ipsum creare, sic magis
      videtur esse decens per se ipsum recreare ; sed reparatio per satisfactionem est mediante
      creatura satisfaciente : ergo videtur quod magis decuerit Deum reparare genus humanum absque
      omni satisfactione per se ipsum quam mediante satisfactione per creaturae adiutorium.</p>
        </div>
        <div xml:id="bb-d1e18006">
          <head xml:id="bb-d1e17957-Hd1e166">Conclusio</head>
          <head xml:id="bb-d1e17957-Hd1e169" type="question-title">Magis fuit congruum et ex parte Dei et ex parte nostra, genus
      humanum reparari per satisfactionem.</head>
          <p xml:id="bb-d1e17957-d1e172">Respondeo : Dicendum quod absque dubio magis congruum fuit genus humanum reparari per
      satisfactionem quam per aliam viam, secundum quod dicit <name ref="#Anselm">Anselmus</name> et <name ref="#Augustine">Augustinus</name>. Et ratio
      huius est ex parte Dei et ex parte nostra. Ex parte, inquam, Dei, quia universae viae Domini
      misericordia et veritas, cum ipse sit summe iustus et misericors. Et ideo in reparatione
      generis humani, quae est excellentissima viarum Dei, congruum est ut simul currat
      misericordia cum iustitia. Et ideo decens fuit ut Deus ab homine satisfactionem exigeret pro
      iniuria sibi facta, et si homo non posset, tunc misericordia divina subveniret dando sibi
      mediatorem qui pro eo satisfaceret. Et iste modus magis fuit congruus quam alius. Nam, si
      Deus culpam non dimisisset, sed vindictam exegisset, non manifestaretur eius misericordia ;
      si vero omnino dimisisset nec satisfactionem exegisset, non manifestaretur iustitia. Si ergo
      istae duae conditiones sunt in Dei opere servandae praecipue, magis congruebat humanam
      naturam reparari per satisfactionem quam per aliam viam, ex parte Dei reparantis.</p>
          <p xml:id="bb-d1e17957-d1e181">Magis etiam congruebat ex parte nostri, pro eo quod reparatio nostra ad hoc erat ut nos
      reduceret a culpa ad iustitiam, a miseria ad gloriam. Sicut ergo, cum genus humanum cecidit
      per culpam, Deum inhonoravit per praevaricationem et inordinatam delectationem, sic, cum
      redit a culpa ad iustitiam, decens est ut Deum honoret sustinendo poenam, et in hoc magis
      reparatur ad normam iustitiae. Rursus, sicut gloriosi us est acquirere vitam aeternam per
      merita quam sine meritis, sic gloriosius est reconciliari Deo per satisfactionem quam sine.
      Modus igitur reparandi per satisfactionem plus convenit nostrae iustificationi et nostrae
      glorificationi. Si igitur haec duo principaliter considerantur in reparatione generis
      humani, planum est quod hic modus reparandi magis conveniens est tam ex parte Dei reparantis
      quam ex parte humani generis reparati. Unde rationes quae hoc ostendunt concedendae
      sunt.</p>
        </div>
        <div xml:id="bb-d1e18027">
          <head xml:id="bb-d1e17957-Hd1e187">Ad Rationes</head>
          <p xml:id="bb-d1e17957-d1e190">Ad illud vero quod obicitur de manifestatione benignitatis et misericordiae, dicendum quod
      summa benignitas et misericordia in Deo non excludunt iustitiam, et ideo non sic debuit
      manifestari in opere reparationis quod iustitia non haberet locum ; sed ita debuit
      manifestari divina misericordia quod simul cum hoc ostenderetur divina iustitia. Et hoc idem
      factum est, cum Deus reparavit genus humanum per mortem Filii sui, ubi fuit maxima aequitas
      in exigendo tantae satisfactionis pretium et maxima benignitas in tradendo unigenitum Filium
      suum.</p>
          <p xml:id="bb-d1e17957-d1e193">Ad illud quod obicitur, quod magis manifestaretur divina sufficientia, si non exigeret
      satisfactionem, dicendum quod sicut Deus exigit a nobis mandatorum suorum observantiam, non
      propter suam indigentiam, sed propter ordinationem nostram, qua debemus ei tamquam Domino
      obedire, sic et peccatorum exigit emendam, non propter hoc quod. indigeat, sed ut nos
      reducat ad ordinationem debitam. Et ideo obiectio illa procedebat ex suppositione falsi, cum
      dicebatur magis sine satisfactione divinam sufficientiam manifestari.</p>
          <p xml:id="bb-d1e17957-d1e196">Ad illud quod obicitur, quod modus alius magis manifestaret divinam potentiam, dicendum
      quod, etsi in omni opere Dei ostendatur divina potentia, in opere tamen reparationis magis
      manifestatur benignitas et misericordia et per consequens tpsa iustitia eis annexa. Et ideo,
      cum posset uno verbo genus humanum reparare, maluit tamen reparare cum difficultate et
      poenaIitate, quia magis opportunum erat ibi ostendi misericordiam quam potentiam. Potentia
      enim satis claruerat in rerum eductione ; sed adhuc latebat. misericordia, quam ostendebat
      Deus in hominis reparatione.</p>
          <p xml:id="bb-d1e17957-d1e199">Ad illud quod obicitur, quod reparatio, praetermissa satisfactione, magis astringeret nos
      ad laudandum et amandum Deum, dicendum quod hoc falsum est. Plus enim nos astringit ad
      amorem et laudem Dei hoc quod dedit Unigenitum suum pro nobis quam si absque hoc condonasset
      nobis et poenam et culpam. Multo enim maius fuit quod Deus pro nobis mortem subiret
      quam.peccata nostra condonaret ; multo etiam maius fuit dando nobis Filium peccaia condonare
      quam si simpliciter peccata condonasset. Qui enim proprio Filio non pepercit, sed pro nobis
      omnibus tradidit illum, quomodo non omnia nabis cum illo donavit ? sicut dicitur ad Romanos
      8, 32. Et sic patet illud quod procedebat ex suppositione falsi.</p>
          <p xml:id="bb-d1e17957-d1e203">Ad illud quod obicitur, quod si satisfactionem non exegisset, magis praebuisset formam
      imitandi se, dicendum quod, etsi debeamus Deum imitari in aliquibus, non tamen nostrum est
      imitari in omnibus. Ad Deum enim spectat quaerere gloriam et vindictam, secundum quod
      dicitur ad Romanos 12, 19 : Mihi vindicta, et ego retribuam ; ad nos autem non pertinet,
      quia nostrum non est iudicare, sed iudicari ; et ideo in hoc non debuit dare formam imitandi
      se. Aliter posset dici quod Deus exigendo satisfactionem magis praebuit nobis formam quam si
      non exegisset. Praebuit enim exemplum et sttbditis et praelatis : subditis in hoc quod
      remisit et pepercit ; praelatis vero in hoc quod emendam requisivit, ut decor iustitiae
      servaretur, quod spectat ad eos qui iudicant terram, secundum illud Sapientiae 1, 1 :
      Diligite iustitiam qui iudicatis terram.</p>
          <p xml:id="bb-d1e17957-d1e206">Ad illud quod ultimo obicitur, quod decentius fuisset reparare genus humanum sine adiutorio
      humano et ita sine satisfactione, dicendum quod hoc falsum est. Summae enim bonitatis est
      communicare creaturae operationes nobiles, secundum quod ipsa nata est suscipere ; et
      creatura aliquid potest facere in reparatione, quamvis solius Dei sit operari in primaria
      rerum productione, tibi non est operatio in aliquam materiam praeiacentem.</p>
        </div>
      </div>
    </body>
  </text>
</TEI>