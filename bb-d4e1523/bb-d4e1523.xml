<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e1523">
        <head xml:id="bb-d4e1523-Hd1e108">Quaestio 2</head>
        <head xml:id="bb-d4e1523-Hd1e111" type="question-title">De forma sive de integritate circumcisionis.</head>
        <p xml:id="bb-d4e1523-d1e114">Secundo quaeritur de forma sive de integritate circumcisionis.</p>
        <div xml:id="bb-d4e1523-Dd1e117" type="rationes-principales">
          <head xml:id="bb-d4e1523-Hd1e119">Rationes principales</head>
          <p xml:id="bb-d4e1523-d1e122">Et dicit <name ref="#HughOfStVictor">Hugo</name>, in libro De sacramentis, quod tria
            sunt quae sunt de integritate eius, scilicet sexus masculinus, membrum praeputii et dies
            octavus. 1. Sed ostenditur quod de integritate huius sacramenti non debet esse sexus,
            quia remedium debet respondere morbo ; sed in morbo non est sexus distinctio nec
            determinatio quia communiter est in omni sexu : ergo nec in remedio debet esse
            distinctio.</p>
          <p xml:id="bb-d4e1523-d1e128">Item, videtur quod membrum praeputii non debeat esse de substantia sacramenti, quia
            sacramenta sunt in honestatem et decorem ; sed illud membrum est verecundum et
            inhonestum : ergo nullo modo debet fieri circa illud membrum ; aut si fit, quaero quare
            magis circa illud quam circa aliud ?</p>
          <p xml:id="bb-d4e1523-d1e131">Item, quod octavus dies non sit de substantia sacramenti, ostenditur : Quia nec in
            Baptismo nec in sacramentis legis naturae est determinatio temporis : ergo nec in
            sacramentis legis scriptae debet esse.</p>
          <p xml:id="bb-d4e1523-d1e134">Item, si tempus illud est de necessitate, si post fiat, sacramentum nullius est
            efficaciae : ergo nihil valuit <name ref="#Abraham">Abrahae</name> nec aliquibus de domo
            eius ; et iterum, nihil valuit illis quos circumcidit Iosue ; et iterum, nihil valebat
            proselytis. Et ex hoc sequitur, quod si aliquis negligebat diem octavum, quod nullo modo
            posset curari ab originali, quia nec per circumcisionem nec alio modo, quia non erat
            aliud remedium.</p>
          <p xml:id="bb-d4e1523-d1e141">Item, si fuit de necessitate, ergo omnes illi viri qui fuerunt in desrto fuerunt
            transgressores, quia nullus eorum fuit circumcisus.</p>
          <p xml:id="bb-d4e1523-d1e144">Item, si erat de substantia, tunc ergo non debebat praeveniri : ergo parvulum morientem
            ante octavum diem necesse erat damnari, quia masculus incircumcisus damnabatur ; et ante
            non debebat circumcidi : ergo etc.</p>
          <p xml:id="bb-d4e1523-d1e147">Sed contra : Quod sit de necessitate, probatur, quia, circumcisio est sacramentum
            necessitatis, quia cadit sub praecepto ; sed omnia ista tria praecepta sunt, Genesis 17,
            14 : ergo omnia sunt de necessitate. Ibi enim dicitur : <quote xml:id="bb-d4e1523-Qd1e149" ana="#gen17_14">Masculus,
              cuius praeputii caro circumcisa non fuerit, peribit</quote> etc. ; et iterum : <quote xml:id="bb-d4e1523-Qd1e152" ana="#gen17_12">Infans octo dierum circumcidetur</quote>.</p>
          <p xml:id="bb-d4e1523-d1e156">Item, quod tempus sit de substantia, ostenditur, quia circumcisio significabat utramque
            circumcisionem, scilicet primam in anima a culpa, et secundam in corpore a miseria, quae
            futura erat in octava resurrectionis. Ergo octavus dies erat de. integritate
            significationis, ergo et de integritate sacramenti.</p>
          <p xml:id="bb-d4e1523-d1e159">Item, praeceptum de circumcisione est praeceptum affirmativum, quod obligat ad aliquod
            tempus, non ad omne, ergo determinato tempore ln praecepto, obligat ad illud : ergo,
            cum. in praecepto illo sit determinatio temporis, in quo instituitur circumcisio, tempus
            determinatum est de necessitate circumcisionis.</p>
        </div>
        <div xml:id="bb-d4e1523-Dd1e163">
          <head xml:id="bb-d4e1523-Hd1e165">Conclusio</head>
          <head xml:id="bb-d4e1523-Hd1e168" type="question-title">De necessitate circumcisionis simpliciter sunt secus
            masculinus et membrum; tempus vero necessario observandum erat ob praeceptum</head>
          <p xml:id="bb-d4e1523-d1e171">Respondeo : Dicendum quod duo ex istis, scilicet sexus et membrum, sunt de necessitate
            circumcisionis simpliciter ; sed tempus uno modo est de necessitate, alio modo non. Est
            enim in hoc sacramento tria considerare, scilicet efficaciam, significantiam et
            observantiam. Quantum ad efficaciam nihil facit ; quantum ad significantiam est de
            congruitate, quia expressius significat ; quantum ad observantiam est de necessitate,
            quia cadit sub praecepto ; unde peccat qui negligit observare.</p>
        </div>
        <div xml:id="bb-d4e1523-Dd1e176">
          <head xml:id="bb-d4e1523-Hd1e178">Ad rationes</head>
          <p xml:id="bb-d4e1523-d1e181">1. Ad illud ergo quod obicitur primo, quod in morbo non est distinctio, ergo etc.,
            dicendum quod circumcisio non tantum fuit in remedium, sed etiam in signum distinctionis
            ; ut gens Iudaeorum ab aliis discerneretur, ex quo Christus debebat ab ea nasci ; et
            quia propagatio et genealogia attenditur penes mares, ideo illis data fuit, non
            mulieribus.</p>
          <p xml:id="bb-d4e1523-d1e184">2. Ad illud quod obicitur, quod membrum illud non deberet esse, quia est verecundum,
            dicendum quod membrum illud maxime conveniebat significationi circumcisionis et
            efficaciae. Circumcisio enim data fuit in pactum ; sicut dicitur Genesis 17, 10, et hoc
            pactum est certitudo quod Christus ex gente illa esset nasciturus. Fuit etiam data in
            remedium contra originale peccatum ; unde dicitur Genesis 17, 14 : <quote xml:id="bb-d4e1523-Qd1e186" ana="#gen17_14">Masculus, cuius caro praeputii circumcisa non fuerit, peribit</quote>
            etc. Fuit similiter data in meritum obedientiae ; meruit enim <name ref="#Abraham">Abraham</name> et posteri eius sic Domino obediendo. Fuit etiam data in signum
            repressionis concupiscentiae ; unde significat quid sit agendum sive a quo sit
            cessandum.</p>
          <p xml:id="bb-d4e1523-d1e193">Et quia per praeputium est generatio, et sic convenit pacto generationis ; est
            originalis culpae transfusio, et sic convenit remedio circumcisionis ; et in praeputio
            regnat inobedientia et concupiscentia, ab oppositis per ipsius significationem et ab
            ipso factam ablationem et meretur obedientia et significatur continentia. Ideo
            rectissime convenit. Quod ergo dicit quod est membrum ignobile, dicendum quod de sui
            natura est nobile, sed factum est ignobile propter culpam, unde per remedium nobilitatur
            ; unde I ad Corinthios 12, 23 dicitur quod <quote xml:id="bb-d4e1523-Qd1e195" ana="#Icor12_23">membris
              ignobilioribus abundantiorem honorem circumdamus</quote> ; et hoc intelligitur, dum
            passionibus et desideriis obviatur.</p>
          <p xml:id="bb-d4e1523-d1e199">Ad illud quod quaeritur de tempore, dicendum, sicut dictum est, quod quantum ad
            efficaciam nihil facit ; unde aeque bene curabat circumcisio proselytos ut etiam
            parvulos, est tamen congruentia quantum ad significationem.</p>
          <p xml:id="bb-d4e1523-d1e203">1. Quod obicitur de Baptismo, dicendum quod res circumcisionis erat circumcisio a culpa
            et a miseria. Circumcisio a culpa significabatur in actu et materia, sed circumcisio a
            miseria per actum et materiam non significabatur ; et ideo congruum fuit tempus addere
            per quod significaretur. Baptismus autem ratione immersionis et elevationis expresse
            significat mortem et resurrectionem ; ideo non fuit congruum addere. Et sic dies octavus
            est de bene esse circumcisionis quantum ad significantiam ; est tamen de necessitate
            quantum ad observantiam, quia cadit in praecepto. Et ratio huius fuit, quia sacramentum
            illud fuit poenale ; ideo oportuit observare tempus, quia, si ante octavum diem
            circumcideretur, propter teneritudinem posset perire ; si ultra differretur, esset
            periculum propter mortem, et liberiter differrent propter dolorem. Ideo voluit eis
            Dominus praefigere terminum.</p>
          <p xml:id="bb-d4e1523-d1e206">3-4. Ad illud quod obicitur, quod, si est de necessitate praecepti, non poterat
            differri nec praeveniri sine peccato, dicendum quod circa hoc duplex fuit opinio : una
            quidem, quod praeveniri non poterat nec differri sine peccato, nisi interveniret Dei
            auctoritas vel etiam necessitas. Et utraque fuit in viris qui fuerunt in deserto
            incircumcisi, ut dicunt : necessitas propter periculum, quia ad motum nubis movebantur,
            et ideo circumcisionem servare non poterant ; divina etiam auctoritas fuit dispensans,
            quia in deserto erant, in quo non poterant gentibus commisceri nec indigebant distingui.
            Rursus, Dominus. voluit ob figuram circumcisionem differri, ut una generalis circumcisio
            fieret in terra promissionis in signum illius quae futura erat in patria. Et isti
            dicunt, quodsi de parvulis timerent, quod tempus circumcisionis poterat et debebat
            praeveniri ; alioquin puer.damnabatur, sicut modo damnatur puer non baptizatus. Sed haec
            positio, licet probabilis videatur, tamen mori repugnat Iudaeorum quem nunc observant et
            credibile est quod a Patribus acceperunt. Nullum enim ante octavum diem circumcidunt.
            Contrarietatem etiam habet in se ipsa, quia, si ob necessitatem infirmitatis poterat
            differri, cum parvulus erat in gravi infirmitate, non debebat secundum eos circumcidi,
            sed diutius exspectari ; et iterum, si non poterat sine peccato differri, qualiter
            poterat praeveniri, ex quo Dominus illum praefixerat ? </p>
          <p xml:id="bb-d4e1523-d1e209">Et ideo alia opinio est et probabilior quod non debebant praevenire nec differre, nisi
            Dominus ipse dispensaret ; alioquin peccabant. Et si tu obicias, quod tunc puer
            damnaretur, quia scribitur : Masculus, cuius caro etc., dicendum quod secundum
            translationem Septuaginta habetur : Carus praeputii caro octava die circumcisa non
            fuerit ; et quamvis in nostra translatione non repetatur, tamen intelligitur repeti sub
            ea conditione in qua fuit praeceptum. Et quia non erant obligati, eodem remedio
            curabantur quo mulieres. Sed huic positioni occurrit difficultas. Esto enim quod
            parvulus ille mundatus illo remedio viveret usque ad octo dies et tunc non
            circumcideretur, aut salvatur aut non. Si non salvatur, ergo ex peccato patris amittit
            gratiam aut eam non habuit ; sed constat quod propter peccatum patris non potest eam
            perdere : ergo nunquam habuit. Si salvatur, et non est octavo die circuincisus, ergo non
            est verum quod dicit Dominus : <quote xml:id="bb-d4e1523-Qd1e211" ana="#gen17_14">Masculus, cuius caro</quote>
            etc.</p>
          <p xml:id="bb-d4e1523-d1e215">Propter hoc igitur respondendum quod, currente circumcisione, alia remedia non
            disponebant parvulum nisi cum hac conditione quod ipse esset impossibilis ad implendum
            mandatum de circumcisione : et ita propter impossibilitatem absolvebatur ; et si
            moriturus erat ante octvum diem, disponebant et curabatur ; sed victurus non curabatur,
            quousque mandatum esset totum impletum. Et hoc totum est probabile ; et ideo hanc
            opinionem credo saniorem. Si autem Dominus dispensaret, tunc secus esset ; et ita dicunt
            factum esse circa viros qui fuerunt in deserto. Aliqui tamen dicunt quod peccaverunt,
            quia ex contemptu dimiserunt ; sed tamen illud non est credibile quod omnes ita mandatum
            Dei contemnerent.</p>
          <p xml:id="bb-d4e1523-d1e218">Si autem obicias similiter de parvulo, qui praeventus morte non baptizatur, utrum in
            fide parentum salvetur, dico quod non quia Baptismus propter suam generalitatem et
            perfectionem et temporis indeterminatiortem alia remedia evacuavit, non sic autem
            circumcisio. Huius autem positionis probabilitas habetur ex auctoritate, quia
            Proverbiorum 4, 3 dicit Salomon : Unigenitus eram coram matre mea, ubi dicitur in Glossa
            quod filius Bersabee, alius parvulus, non fuit nominatus, quia ante octavuru diem est
            mortuus ; et ita non fuit circumcisus. Habetur ex ratione, quia nullum animal
            offerebatur Domino ante octavum diem. Habetur etiam ex more Iudaeorum quem modo
            observant. Et ideo haec positio magis est tenenda. </p>
        </div>
      </div>
    </body>
  </text>
</TEI>