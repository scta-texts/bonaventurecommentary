<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 9, A. 2, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 9, A. 2, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e9522">
        <head xml:id="bb-d1e9522-Hd1e119">III, D. 9, A. 2, Q. 4</head>
        <head xml:id="bb-d1e9522-Hd1e122" type="question-title">Utrum latria sit virtus distincta a dulia.</head>
        <p xml:id="bb-d1e9522-d1e125">Quarto quaeritur, utrum latria sit virtus distincta a dulia.</p>
        <div xml:id="bb-d1e9533" type="rationes-principales">
          <head xml:id="bb-d1e9522-Hd1e130">Rationes principales</head>
          <p xml:id="bb-d1e9522-d1e133">Et quod non, videtur. Super illud Psalmi [7, 1] : <quote xml:id="bb-d1e9522-Qd1e135" ana="ps7_1">Domine, Deus meus, in
       te speravi</quote>, Glossa : <quote xml:id="bb-d1e9522-Qd1e138">Domine omnium per potentiam, cui debetur dulia ; Deus
       omnium per creationem, cui debetur latria</quote>. Ergo, si Domino Deo non debetur nisi
      unica species adorationis, videlicet latria, ergo latria et dulia non sunt diversae species
      virtutis.</p>
          <p xml:id="bb-d1e9522-d1e142">Item, eadem est species virtutis qua creditur omne credendum, scilicet ipsa fides. Ergo
      eadem est species virtutis qua colitur omne colendum ; sed huiusmodi sunt latria et dulia :
      ergo etc.</p>
          <p xml:id="bb-d1e9522-d1e145">Item, eadem est species virtutis qua amatur omne amandum, videlicet ipsa caritas. Ergo
      eadem ratione eadem est species virtutis, qua adoratur omne adorand um ; sed huiusmodi est
      latria et dulia : ergo etc. Si tu dicas, quod non est simile, quia non sic est una ratio
      adorabilium sicut amabilium, obicitur contra : quia sicut proximus non est amandus nisi in
      quantum imago Dei, sic etiam non est adorandus nisi in quantum est Dei imago : ergo sicut
      est unus amor sui et suae imaginis secund um speciem,.sic et unus honor.</p>
          <p xml:id="bb-d1e9522-d1e148">Item, <quote xml:id="bb-d1e9522-Qd1e150">magis et minus non diversificant speciem</quote> ; sed latria et dulia
      differunt sicut maior honor et minor honor : ergo videtur quod non sint diversae species
      virtutis.</p>
          <p xml:id="bb-d1e9522-d1e155">Sed contra : Super illud Psalmi [98, 5] : <quote xml:id="bb-d1e9522-Qd1e157" ana="#ps98_5">Adorate scabellum pedum
       eius</quote> etc. : Latria est adoratio, quae soli Deo debetur ; dulia est adoratio, quae
      etiam creaturae exhibetur. Quae duas habet species : unam, quae omnibus indifferenter,
      alteram, quae exhibetur soli humanati Christi. Si ergo dulia habet duas species adorationis,
      quae creaturae debetur, multo fortius latria et dulia, quae sunt species virtutis
      diversae.</p>
          <p xml:id="bb-d1e9522-d1e161">Item, <quote xml:id="bb-d1e9522-Qd1e163">habitus diversificantur per actus et actus per obiecta</quote>. Ergo, si
      latria est cultus qui debetur Deo ut Deo, et dulia, qui debetur creaturae ut creatura est,
      videtur quod latria sit species virtutis distincta a dulia.</p>
          <p xml:id="bb-d1e9522-d1e167">Item, sapientia et scientia sunt diversa dona, secundum quae dirigimur ad temporalia et
      aeterna. Si ergo latria est cultus debitus aeternae maiestati et dulia honor et reverentia
      debita creaturae temporali, videtur quod sint diversi habitus in genere virtutis.</p>
          <p xml:id="bb-d1e9522-d1e170">Item, si per eum modum fiat honor creaturae quo fit Creatori, iam non erit actus virtutis,
      sed potius vitii : si quis enim sacrificaret homini, crimen idololatriae committeret et
      vituperaretur potius de idololatria quam commendaretur de actu latriae vel duliae. Ergo, si
      diversitas modorum in actibus virtutum introducit diversitatem in habitibus, videtur quod
      latria et dulia differant specifica differentia.</p>
        </div>
        <div xml:id="bb-d1e9579">
          <head xml:id="bb-d1e9522-Hd1e176">Conclusio</head>
          <head xml:id="bb-d1e9522-Hd1e179" type="question-title">Latria et dulia secundum propriam sigificationem sunt species
      virtutis diversae</head>
          <p xml:id="bb-d1e9522-d1e182">Respondeo : Dicendum ad praedictorum intelligentiam quod, si nomen latriae, secundum
      <name ref="#Augustine">Augustinum</name>, X De civitate Dei, importet cultum debitum maiestati divinae ; nomen tamen
      duliae tripliciter dicitur. Uno modo dicitur dulia secundum quamdam analogiam ; alio modo
      secundum antonomasiam ; et tertio modo secundum significationem propriam. Cum autem dicitur
      secundum analogiam, tunc importat cultum debitum naturae superiori, sive creaturae sive
      Creatori, secundum aliquam rationem secundum quam Creator communicat creaturae, utpote
      secundum rationem dominii ; et hoc modo accipitur in Glossa super illud Psalmi [67, 21] : In
      ecclesiis benedicite Deo Domino, Glossa : Deo, cui debetur latri ; Domino, cui debetur
      dulia. Cum autem accipitur secundum antonomasiam, sic dicit debitam reverentiam creaturae
      unitae vel assumtae ; per quem modum accipitur super illud Psalmi [98, 5] : Adorate
      scabellum pedum eius, ubi dicitur quod dulia maior debetur solum humanitati Christi. Cum
      autem accipitur dulia secundum significationem propriam, sic dicitur dublia honor vel
      reverentia debita rationali creaturae et exhibita ; et illo modo consuevit dulia accipi
      secundum communem usum.</p>
          <p xml:id="bb-d1e9522-d1e188">Et hoc modo est quaestio, utrum latria et dulia sint diversae species virtutis. Et ad hoc
      communiter respondetur quod sic. Et ratio huius est quia latria et dulia considerant
      exteriores cultus, qui formalem habent differentiam secundum quod creaturae et Creatori
      exhibentur. Alius enim est modus adorandi Creatorem et alius adorandi creaturam et alia
      ratio motiva ; et ideo alia virtus directiva in hac et in illa. Et ideo concedendum est quod
      latria et dulia sunt diversae virtutes. Concedendae sunt etiam rationes ad hoc inductae.</p>
        </div>
        <div xml:id="bb-d1e9598">
          <head xml:id="bb-d1e9522-Hd1e195">Ad obiecta</head>
          <p xml:id="bb-d1e9522-d1e198">Ad illud vero quod obicitur in contrarium de Glossa, dicendum quod dulia accipitur ibi
      secundum generalem significationem et analogiam, secundum quam communis est ad latriam et ad
      duliam proprie dictam. Et si tu quaeras, quare magis dicit latriam deberi Deo et duliam
      Domino, cum idem sit Deus et Dominus, dicendum quod dominus communicatur creaturae, et de
      Creatore et de creatura dicitur analogice. Deus autem non ita communicatur ; sed si dicatur
      de Creatore et creatura, dicitur aequivoce. Et propterea dicit latriam deberi Deo et duliam
      Domino ut non significetur quod alia specie adorationis adorandus sit in quantum Deus et
      alia in quantum Dominus, sed ut innotescat differentia horum vocabulorum et simul cum
      differentia innuit convenientiam.</p>
          <p xml:id="bb-d1e9522-d1e201">Ad illud quod obicitur, quod una est virtus qua creduntur omnia credenda, dicendum quod
      verum est de credendis quae habent unam rationem moventem ad credendum se, utpote veritatem
      summam, cuiusmodi sunt articuli fidei. Sed si credenda haberent rationes diversas, utpote
      cum credo homini, quia verax est, et Deo, quia verax est, haec fides et illa non sunt
      necessario eiusdem rationis nec speciei. Una enim est fides, quae est virtus theologica ;
      alia, quae magis spectat ad genus virtutis cardinalis, quae quidem magis proprie appellanda
      est fidelitas quam fides. Et quia latria et dulia diversas considerant rationes honorandi in
      Creatore et creatura ; hinc est quod potius, si bene attendatur, surit diversae virtutes
      quam una.</p>
          <p xml:id="bb-d1e9522-d1e204">Ad illud quod obicitur, quod eadem caritate diliguntur omnia diligibilia, dicendum quod hoc
      est quia caritas habet unum obiectum principale, videlicet summum. bonum, quod quidem amat,
      sive diligendo Deum in se sive optando bonum proximo, qui est Dei imago. Latria autem et
      dulia alium et alium respiciunt cultum et modum ; et ideo non est simile de dilectione et
      adoratione nec de ratione imaginis hinc et inde. Et illud melius manifestabitur infra, cum
      agetur de caritate.</p>
          <p xml:id="bb-d1e9522-d1e207">Ad illud quod obicitur, quod magis et minus non diversificant speciem, dicendum quod illud
      habet instantiam et non habet veritatem quantum ad speciem in genere moris. Praeterea, non
      habet veritatem, nisi quando non est alia differentia quam per magis et minus. Sic autem non
      est in proposito, quia latria et dulia non differunt solum quantum ad intensionem et
      remissionem. sed etiam quantum ad alium et alium colendi modum. De quo, inquam, modo plura
      possent adhuc quaeri, sed ista sufficiant, ne nimis elongemus nos ab intentione <name ref="#Lombard">Magistri</name>. In
      omnibus enim praedictis satis potest sumi ratio discutiendi ex his quae dicuntur in littera.
    </p>
        </div>
      </div>
    </body>
  </text>
</TEI>