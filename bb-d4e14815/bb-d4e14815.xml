<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e14815">
        <head xml:id="bb-d4e14815-Hd1e108">Quaestio 3</head>
        <head xml:id="bb-d4e14815-Hd1e111" type="question-title">Utrum homo debeat se retrahere ab hoc Sacramento propter
          immunditiam corporalem.</head>
        <p xml:id="bb-d4e14815-d1e114">Tertio quaeritur, utrum homo debeat se retrahere ab hoc Sacramento propter immunditiam
          corporalem.</p>
        <div xml:id="bb-d4e14815-Dd1e117" type="rationes-principales">
          <p xml:id="bb-d4e14815-d1e119">Et quod sic, videtur : Quia in Lege mulier quae menstrua patiebatur reputabatur immunda
            ; similiter vir qui patiebatur seminis fluxum, <ref xml:id="bb-d4e14815-Rd1e121" target="http://scta.info/resource/leb15_2">Levitici 15, 2</ref>
            ; similiter mulier post partum, Levitici 12, 2 ; et propter istas immunditias arcebatur
            ab ingressu in templum et esu agni : ergo videtur quod multo fortius ab esu Agni veri
            homines arceri debent propter immunditiam corporalem.</p>
          <p xml:id="bb-d4e14815-d1e125">Item, dicitur <ref xml:id="bb-d4e14815-Rd1e127" target="http://scta.info/resource/gd-p3d2-d1e414">De Consecratione,
              distinctione II</ref> : <quote xml:id="bb-d4e14815-Qd1e130">Omnis homo ante sacram communionem abstinere debet ab
              uxore propria tribus diebus</quote> ; sed quilibet potest coniungi cum uxore propria
            sine immunditia mentis : ergo illud dictum est tantum propter immunditiam corporis, et
            sic etc.</p>
          <p xml:id="bb-d4e14815-d1e134">Item, <name ref="#GregoryGreat">Gregorius</name> dicit quod <quote xml:id="bb-d4e14815-Qd1e139">pollutus ex
              cogitatione praecedenti non debet accedere</quote> ; aut ergo hoc est propter
            immunditiam corporalem aut spiritualem. Non spiritualem, quia propter illam
            cogitationem, si non esset secuta pollutio, non impediretur : ergo propter immunditiam
            corporalem.</p>
          <p xml:id="bb-d4e14815-d1e143">Item,<ref xml:id="bb-d4e14815-Rd1e145"> Deuteronomii 23, 12</ref> : <quote xml:id="bb-d4e14815-Qd1e148" source="http://scta.info/resource/deut23_12">Habebis locum</quote>
            etc. Glossa : <quote xml:id="bb-d4e14815-Qd1e151">Munditiam corporalem diligit Deus ; ideo praecipit nihil foedum
              manere in castris</quote>. Ergo etc.</p>
          <p xml:id="bb-d4e14815-d1e155">Item, ratione videtur, quia, si aliquis immundis manibus consecraret, peccaret utique,
            quantumcumque sanctus. Ergo etc.</p>
          <p xml:id="bb-d4e14815-d1e159">Item, in hoc Sacramento non tantum est quid spirituale, sed etiam corporale ; ergo
            debet esse munditia corporalis.</p>
          <p xml:id="bb-d4e14815-d1e162">Contra : Iste cibus non est cibus ventris, sed mentis. Ergo retrahi debet aliquis sola
            immunditia mentis, non carnis.</p>
          <p xml:id="bb-d4e14815-d1e165">Item, magis displicet Deo immunditia peccati venialis, quam immunda quaelibet
            immunditia corporalis ; sed propter peccatum veniale commissum non debet quis se
            retrahere : ergo nec propter aliquam immunditiam corporalem.</p>
          <p xml:id="bb-d4e14815-d1e168">Item, immunditia corporalis, ut pollutio, non impedit manducationem spiritualem, quae
            est nobilior : ergo multo minus nec sacramentalem.</p>
        </div>
        <div xml:id="bb-d4e14815-Dd1e172">
          <head xml:id="bb-d4e14815-Hd1e174">Conclusio</head>
          <head xml:id="bb-d4e14815-Hd1e177" type="question-title"/>
          <p xml:id="bb-d4e14815-d1e179">Respondeo : Dicendum quod immunditia corporalis quadruplex est. Quaedam est coniuncta
            spirituali secundum veritatem, ut pollutio veniens ex turpi cogitatione vel crapula.
            Quaedam est coniuncta spirituali secundum conformitatem, ut pollutio veniens ex
            diabolica illusione vel ex naturae superfluitate, in qua sentitur pruritus et delectatio
            inordinata. Quaedam vero non est coniuncta spirituali, tamen est generans horrorem
            immunditiae in anima, ut pollutio veniens ex infirmitate. Quaedam autem est pure
            corporalis, nullum horrorem immunditiae in anima generans, ut immunditia in pede.</p>
          <p xml:id="bb-d4e14815-d1e182">Prima immunditia impedit, propter hoc quod homo debet reputare se immundum. Unde non
            recipit Sacramentum cum reverentia qui sic immundus est, nisi necessitas compellat ; et
            propter irreverentiam privatur fructu et incurrit damnum. Secunda immunditia, quae est
            in illusione diabolica, arcere debet ex congruo, quoniam, quamvis non sit certum quod
            sit anima ibi maculata, tamen probabiliter potest dubitari ; : et ideo qui se reputat
            immundum bene facit. Unde <name ref="#IsidoreOfSeville">Isidorus</name>, distinctione
            sexta : <quote xml:id="bb-d4e14815-Qd1e187">Quisquis nocturna illusione polluitur, quamvis extra memoriam turpium
              cogitationum sese praesentiat inquinatum, tamen hoc, ut tentaretur, culpae suae
              attribuat suamque immunditiam statim fletibus tergat</quote>. Tertia immunditia est
            indifferens, quia tantum est poena, et ideo non arcet. Si tamen ratione horroris
            abstineat, devotio et reverentia est laudanda : unde nec mulier menstruata arcetur nec
            etiam mulier post partum, sicut dicunt iura. De primo reperies in Decreto, distinctione
            V ; de secundo, Extravagantium libro III, De purificatione post partum. Quarta
            simpliciter est indifferens inter omnes has immunditias. Prima magis impedit, ultima
            nullo modo ; omnes tamen impediunt de congruo secundum gradus.</p>
          <p xml:id="bb-d4e14815-d1e191">Unde si quis quaerat, utrum semper, quando polluitur corporaliter, cessare debeat,
            dicendum est quod, si sentit inquinationem illam multum animam inclinasse, quia in actu
            illo fit homo caro, sive in somnis sive in vigiliis, consulendum esset ei facere
            reverentiam Sacramento. Si autem sentit naturam magis expeditam, et ulterius devotio
            trahat ad perceptionem, et solemnitas etiam trahat vel aliquid quod multum recompenset,
            tunc arbitrarer ipsum sine remorsu posse accedere. Concedendum ergo quod solum propter
            carnis immunditiam non impeditur, sed quia haec immunditia coniuncta est immunditiae
            mentis ; nec solum propter immunditiam mentis, quia cogitatio cito transit, sed
            immunditia carnis horrorem relinquit et diutius durat et inordinat : et ideo, quamvis
            pollutio sit peccatum veniale, magis tamen impedit quam aliud veniale, propter horroris
            diuturnitatem et maiorem deordinationem.</p>
        </div>
        <div xml:id="bb-d4e14815-Dd1e196">
          <head xml:id="bb-d4e14815-Hd1e198">Ad rationes</head>
          <p xml:id="bb-d4e14815-d1e201">Ad illud quod obicitur, quod immunditia corporalis, quia corporalis, impedit per Legem,
            dicendum quod non valet, quia Lex data est in onus et in figuram, et per illas
            immunditias significabantur spirituales immunditiae.</p>
          <p xml:id="bb-d4e14815-d1e204">Ad illud quod obicitur de coniunctione cum uxore, dicendum quod raro contingit quod
            homo coniungatur secundum illum actum, debitum exigendo, quin sit ibi aliqua culpa : si
            autem solum reddendo debitum, non credo quod debeat retrahi nisi de congruo, vel etiam
            causa prolis ; et hoc dicit <name ref="#GregoryGreat">Gregorius</name>, et habetur Causa
            XXXIII, quaestione 4.</p>
          <p xml:id="bb-d4e14815-d1e210">Ad illud quod obicitur, quare pollutio impedit, dicendum quod ratione pollutionis
            carnis coniunctae pollutioni mentis, quia ex hac pollutione se immundum et indispositum
            reputare debet ad hoc Sacramentum ratione praedicta.</p>
          <p xml:id="bb-d4e14815-d1e213">4-6. Ad illud quod. obicitur, quod diligit Deus munditiam corporalem, dicendum quod
            verum est, eatenus qua excitat devotionem mentis ; e contrario abominatur immunditiam
            corporalem quae est via ad irreverentiam mentis ; et talis bene impedit. Et per hoc
            patet sequens, quia immundis manibus non tractat Christi corpus nisi homo qui modicam
            aut nullam adhibet reverentiam.</p>
          <p xml:id="bb-d4e14815-d1e217">Ad illud de immunditia veniali, patet solutio, quia non ita durat nec ita mens abhorret
            nec ita deordinat.</p>
          <p xml:id="bb-d4e14815-d1e220">Ad ultimum dicendum quod in manducatione sacramentali venit Christus corporaliter in
            hominem, non in spirituali ; ideo non est simile.</p>
        </div>
      </div>
    </body>
  </text>
</TEI>