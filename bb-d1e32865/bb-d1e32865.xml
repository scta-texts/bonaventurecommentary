<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 35, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 35, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e32865">
        <head xml:id="bb-d1e32865-Hd1e119">III, D. 35, A. 1, Q. 1</head>
        <head xml:id="bb-d1e32865-Hd1e122" type="question-title">Utrum actus doni sapientiae attendatur penes cognitionem veri an
    penes affectionem boni.</head>
        <p xml:id="bb-d1e32865-d1e125">Circa primum sic proceditur et quaeritur de actu et obiecto ipsius doni sapientiae, utrum
    videlicet actus ipsius doni attendatur penes cognitionem veri an penes affectionem boni.</p>
        <div xml:id="bb-d1e32876" type="rationes-principales">
          <head xml:id="bb-d1e32865-Hd1e130">Rationes Principales</head>
          <p xml:id="bb-d1e32865-d1e133">Et quod actus eius attendatur in cognoscendo, videtur. Primo, per verbum Sapientis,
      Proverbiorum 1, 5 : Audiens sapiens sapientior erit ; sed auditus in nobis est via ad
      acquirendum habitum cognitionis ; si ergo per auditum crescit in nobis sapientia, secundum
      quod dicitur in verbo proposito et in aliis pluribis eiusdem libri auctoritatibus, videtur
      quod actus doni sapientiae sit cognitivus.</p>
          <p xml:id="bb-d1e32865-d1e136">Item, hoc ipsum ostenditur per <name ref="#Augustine">Augustinum</name>, in XIV Libro De Trinitate, ubi definiens
      sapientiam dicit quod <quote xml:id="bb-d1e32865-Qd1e141" source="http://scta.info/resource/adt-l4">sapientia est rerum divinarum humanarumque cognitio</quote>,
      approbans notificationem philosophorum in parte illa de ipsa sapientia. Si ergo definit
      sapientiam recte et per actum proprium, videtur quod actus ipsius doni sapientiae sit divina
      et humana cognoscere.</p>
          <p xml:id="bb-d1e32865-d1e145">Item, Gregorius, in Moralibus, tractans illud Iob 1, 19 : <quote xml:id="bb-d1e32865-Qd1e147">Ventus vehemens</quote>
      etc., dicit quod donum sapientiae datum est in remedium contra stultitiam : ergo defectus
      stultitiae et donum sapientiae directe opponuntur ; <quote xml:id="bb-d1e32865-Qd1e150">opposita autem nata sunt fieri
       circa idem</quote>, secundum quod vult <name ref="#Aristotle">Philosophus</name> : cum ergo stultitia dicat defectum in
      actu cognoscendi, videtur quod actus sapientiae-doni sit potentiae cognitivae.</p>
          <p xml:id="bb-d1e32865-d1e157">Item, hoc videtur ratione, quoniam sapientia appropriatur Filio ; sed cum in imagine creata
      sit aliqua reperire ex parte intellectus et aliqua ex parte affectus : quae sunt affectionis
      appropriantur Spiritui Sancto, qui est amor, quae vero cognitionis appropriantur Filio : cum
      ergo sapientia ei approprietur, videtur etc.</p>
          <p xml:id="bb-d1e32865-d1e161">Item, nullus amans aliquid, quantumcumque circa illud afficiatur, sapiens dicitur ex hoc
      nisi illud cognoscat : ergo actus doni sapientiae maxime attenditur in faciendo
      cognoscere.</p>
          <p xml:id="bb-d1e32865-d1e164">Sed contra : Primo, auctoritate Sapientis, Ecclesiastici 6, 23 : <quote xml:id="bb-d1e32865-Qd1e166">Sapientia doctrinae
       secundum nomen suum est, et non in multis est manifesta</quote>. Si ergo sapientia a
      sapore dicitur et sapor respicit affectionem interiorem, videtur quod proprius actus doni
      sapientiae sit affectivus.</p>
          <p xml:id="bb-d1e32865-d1e170">Item, Gregorius in Moralibus, super 1, 4 Iob, dicit quod sapientia est donum <quote xml:id="bb-d1e32865-Qd1e172">spe et
       certitudine aeternorum mentem reficiens</quote> ; sed refectio spectat ad gusfum et
      affectum : ergo et praecipuus actus ipsius doni sapientiae est affectivus.</p>
          <p xml:id="bb-d1e32865-d1e176">Item, Dionysius dicit, in libro De divinis nominibus, capitula De sapientia : <quote xml:id="bb-d1e32865-Qd1e178">Hanc
       igitur stultam et amentem sapientiam laudamus</quote> etc. ; et alia littera : Hanc igitur
      irrationalem et dementem et stultam sapientiam excellenter laudantes dicimus etc. Si ergo
      loquitur ibi de sapientia, quae est donum Dei, sicut patet, et hanc dicit stultam et
      amentem, videtur quod actus istius doni ex parte affectionis se teneat et nullatenus ex
      parte rationis.</p>
          <p xml:id="bb-d1e32865-d1e182">Item, <name ref="#Bernard">Bernardus</name>, in libro De amore Dei, 2 capitulo, dicit quod <quote xml:id="bb-d1e32865-Qd1e187">amor crescit in
       caritatem, caritas in sapientiam</quote>. Ergo, cum caritas et amor et ipsius caritatis
      actus sint partis affectivae, videtur quod et sapientiae actus sit affectivus, cum
      principalis actus non varietur ratione profectus.</p>
          <p xml:id="bb-d1e32865-d1e191">Item, nec in dono sapientiae nec in eius actu est reperire excessum : nemo enim nimis est
      sapiens ; sed in actu cognitionis circa divina contingit valde de facili excedere : videtur
      ergo quod actus doni sapientiae omnino se teneat ex parte affectionis et nullatenus ex parte
      cognitionis. Si forte dicas quod actus eius simul est ex parte cognitionis et affectionis,
      contra hoc est, quia maior est diversitas in habitibus quam sit in potentiis ; sed ratione
      illorum actuum, qui sunt cognoscere et affici, diversificantur potentiae animae, ita quod
      nunquam sunt actus eiusdem potentiae : ergo pari ratione videtur quod nunquam sint actus
      eiusdem habitus. Si tu dicas quod non possunt esse actus eiusdem habitus principales, tunc
      quaeritur, quis sit eius actus principalis et praecipuus, utrum cognitivus vel affectivus ;
      et per primas rationes videtur quod cognitivus, per secundas, quod affectivus : et ita redit
      eadem quaestio quae prius.</p>
        </div>
        <div xml:id="bb-d1e32943">
          <head xml:id="bb-d1e32865-Hd1e197">Conclusio</head>
          <head xml:id="bb-d1e32865-Hd1e200" type="question-title">Praecipuus actus doni sapientiae est ex parte affectivae, ita ut
      in cognitione inchoetur et in affectione consummetur.</head>
          <p xml:id="bb-d1e32865-d1e203">Respondeo : Dicendum quod sapientia quadrupliciter accipi consuevit tam a philosophis quam
      a Sanctis, videlicet communitei : et minus communiter et proprie et magis proprie.
      Communiter accipiendo sapientiam, sic sapientia dicit cognitionem rerum generalem, secundum
      quod eam definit <name ref="#Augustine">Augustinus</name> et <name ref="#Aristotle">Philosophus</name>, quod <quote xml:id="bb-d1e32865-Qd1e211">sapientia est cognitio rerum
       divinarum et humanarum</quote> ; et <name ref="#Aristotle">Philosophus</name> in Prima Philosophia, dicit quod sapiens
      est qui omnia novit secundum quod convenit.</p>
          <p xml:id="bb-d1e32865-d1e218">Alio modo dicitur sapientia minus communiter, et sic sapientia dicit cognitionem non
      quamcumque, sed cognitionem sublimem, videlicet cognitionem rerum aeternarum. Et sic accipit
      eam Apostolus, I ad Corinthios 12, 8 : <quote xml:id="bb-d1e32865-Qd1e220">Alii datur per Spiritum sermo sapientiae, alii
       sermo scientiae</quote> ; secundum quod exponit <name ref="#Augustine">Augustinus</name>, dicens quod sapientia est
      cognitio aeternorum, scientia vero est cognitio creatorum ; et sic etiam dicit <name ref="#Aristotle">Philosophus</name>
      quod sapientia est cognitio causarum altissimarum.</p>
          <p xml:id="bb-d1e32865-d1e230">Tertio modo accipitur sapientia proprie, et sic nominat cognitionem Dei secundum pietatem ;
      et haec quidem cognitio est quae attenditur in cultu latriae quem exhibemus Deo per fidem,
      spem et caritatem ; secundum quem modum accipit <name ref="#Augustine">Augustinus</name>, XIV De Trinitate, exponens illud
      Iob [28, 28] : Ecce pietas ipsa est sapientia, dicens ibidem quod pietas et sapientia idem
      est quod theosebia, et theosebia idem est quod cultus divinus, qui consistit in tribus
      virtutibus, secundum quod ipse dicit, in principio Enchiridii, Ad Laurentium.</p>
          <p xml:id="bb-d1e32865-d1e237">Quarto modo dicitur sapientia magis proprie, et sic nominat cognitionem Dei experimentalem
      ; et hoc modo est unum de septem donis Spiritus Sancti, cuius actus consistit in degustando
      divinam suavitatem. Et quoniam ad gustum interiorem, in quo est delectatio, necessario
      requiritur actus affectionis ad coniungendum et actus cognitionis ad apprehendendum,
      secundum illud Philosophi, qui dicit quod <quote xml:id="bb-d1e32865-Qd1e239">delectatio est coniunctio convenientis cum
       convenienti cum sensu eiusdem</quote>, hinc est quod actus doni sapientiae partim est
      cognitivus et partim est affectivus, ita quod in cognitione inchoatur et in affectione
      consummatur, secundum quod ipse gustus vel saporatio est experimentalis boni et dulcis
      cognitio. Et ideo actus praecipuus doni sapientiae propriissime dictae est ex parte
      affectivae, ratione cuius dicit Ecclesiasticus [6, 23] quod sapientia secundum nomen suum
      est, et Gregorius dict quod actus eius est reficere ; et Dionysius dicit quod istius
      sapientiae est amentem esse, propter hoc quod melius afficimur circa Deum praevia
      cognitione, quae est per ablationem et negationem, quam per affirmationem, sicut docet in
      libro, De mystica theologia. Ratione etiam istius eiusdem causae dicit <name ref="#Bernard">Bernardus</name> caritatem
      in sapientiam proficere. Et ex hac eadem causa contingit quod sapientia non potest esse
      nimia, quia excessus in experimento divinae dulcedinis potius est laudabilis quam
      vituperabilis, secundum quod patet in viris sanctis et contemplativis, qui prae nimia
      dulcedine modo elevantur in ecstasim, modo sublevantur usque ad raptum, licet hoc contingat
      paucissimis. Concedendum est igitur quod actus doni sapientiae praecipuus est ex parte
      affectionis. Concedendae sunt etiam rationes hoc ostendentes.</p>
        </div>
        <div xml:id="bb-d1e32996">
          <head xml:id="bb-d1e32865-Hd1e250">Ad Rationes</head>
          <p xml:id="bb-d1e32865-d1e253">Ad illud vero quod obicitur in contrarium, quod sapientia crescit per auditum, dicendum
      quod sapientia sumitur ibi communiter pro cognitione generali, quae quidem est rerum
      divinarum et humanarum, quae per studium et auditum suscipit incrementum ; et ideo non habet
      hic locum.</p>
          <p xml:id="bb-d1e32865-d1e256">Ad illud similiter quod obicit de auctoritate <name ref="#Augustine">Augustini</name> ; patet responsio, quia illo modo
      eam accipit <name ref="#Augustine">Augustinus</name>.</p>
          <p xml:id="bb-d1e32865-d1e265">Ad illud vero quod obicitur de auctoritate Gregorii, quod sapientia est contra stultitiam,
      dici potest quod hoc dicit, non quantum ad ultimum actum sapientiae, qui attenditur in
      affectione, sed quantum ad primum actum sive praevium, qui consistit in cognitione ; donum
      enim sapientiae se complectitur utrumque.</p>
          <p xml:id="bb-d1e32865-d1e268">Ad illud quod obicitur, quod sapientia appropriatur Filio, dicendum quod hoc est in quantum
      dicit lumen cognitionis, non in quantum dicit saporem affectionis. Cum enim utrumque in se
      claudat, potest utrique personae appropriari, videlicet Filio et Spiritui Sancto ; et
      quoniam non appropriatur Filio soli, immo etiam persopae Spiritus Sancti : hinc est quod
      ratio illa non cogit.</p>
          <p xml:id="bb-d1e32865-d1e272">Ad illud quod ulterius obicitur, quod nemo est sapiens ex hoc solum quod amat nisi etiam
      ulterius cognoscat, dicendum quod illud est verum ; attamen in amore Dei ipsi gustui
      coniuncta est cognitio. Optimus enim modus cognoscendi Deum est per experimentum dulcedinis
      ; multo etiam excellentior et nobilior et delectabilior est quam per argumentum
      inquisitionis. Unde ex hoc non habetur quod cognoscere sit actus ipsius doni sapientiae
      praecipuus, sed quod quodam modo concurrit ad eius actum praecipuum ; et hoc quidem est
      verum, quia, sicut tactum est, sapientia in se claudit utrumque actum ; unde quodam modo
      respicit intellectum, quodam modo respicit affectum.</p>
          <p xml:id="bb-d1e32865-d1e275">Ad illud vero quod ultimo obicitur, quod imus habitus non potest esse respectu istorum
      duorum actuum, cum penes illos diversificentur potentiae, dicendum quod verum est quod non
      possunt isti actus eiusdem habitus esse, ita quod uterque sit principalis ; nihil tamen
      impedit duos esse, ita quod unus sit primus, alter vero praecipuus ; unus sicut disponens,
      alter vero complens, sicut in praecedentibus habitum fuit de fide. Unde eisdem rationibus et
      responsionibus quantum ad hoc potest quis negotiari circa donum sapientiae, quae supra
      explanatae fuerunt circa virtutem fidei ; et ideo haec ad praesens sufficiant, quia non
      oportet hic illas iterum replicari.</p>
        </div>
      </div>
    </body>
  </text>
</TEI>