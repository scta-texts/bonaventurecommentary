<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e25475">
        <head xml:id="bb-d4e25475-Hd1e108">Quaestio 2</head>
        <head xml:id="bb-d4e25475-Hd1e111" type="question-title">Utrum potestas clavium comitetur inseparabiliter Ordinem
          sacerdotalem.</head>
        <p xml:id="bb-d4e25475-d1e114">Secundo quaeritur circa hoc, utrum haec potestas comitetur inseparabiliter Ordinem
          sacerdotalem.</p>
        <div xml:id="bb-d4e25475-Dd1e117" type="rationes-principales">
          <head xml:id="bb-d4e25475-Hd1e119">Rationes principales</head>
          <p xml:id="bb-d4e25475-d1e122">Et quod sic, videtur : Quia sicut nunquam iteratur Ordinis consecratio, sic nec
            iteratur verbum in quo datur potestas clavium. Ergo sicut ille Ordo inseparabiliter
            possidetur propter characterem, videtur similiter quod naec potestas.</p>
          <p xml:id="bb-d4e25475-d1e125">Item, potestas ista in aliquo est ; constat quod non nisi in sacerdote, non secundum
            carnem, sed secundum animam ; sed quae secundum animam habentur, cum anima sit
            incorruptibilis, non possunt auferri, ut patet in scientia et virtute : ergo talis
            potestas non potest auferri.</p>
          <p xml:id="bb-d4e25475-d1e128">Item, si amittuntur, aut ergo propter ignorantiam, aut propter malitiam, aut propter
            subditi carentiam. Non propter ignorantiam, hoc constat ; non propter malitiam, istud
            constat, quia mali habent, ut visum est prius ; non propter subditorum carentiam, quia,
            si talis faceret carere clave, tunc mutatio subditorum mutaret claves ; quod est
            manifeste falsum : ergo etc.</p>
          <p xml:id="bb-d4e25475-d1e131">Item, si aliquid necessario ponit aliud, non potest aliud auferri, quin ipsum auferatur
            quod ponit ; sed aliquo facto sacerdote secundum Ecclesiae formam, statim habet clavem :
            ergo, remota clave, removetur Ordo. Sed Ordinis character non potest amoveri : ergo
            etc.</p>
          <p xml:id="bb-d4e25475-d1e135">Contra hoc obicitur : 1. Primo de haereticis et schismaticis, qui, secundum quod
            dicitur in littera et habetur in principio praecedentis distinctionis, non possunt
            solvere et ligare, et tamen Ordines habent, sicut infra patebit : ergo clavis non
            sequitur Ordines inseparabiliter, quia, si non possunt, non habent potentiam.</p>
          <p xml:id="bb-d4e25475-d1e138">Item, obicitur de degradatis : constans est quod Ordines non possunt auferri character
            : si ergo degradantur, hoc erit solum quantum ad auctoritatem sive potestatem. Ergo
            videtur quod illa auferatur, maxime cum videantur magis elongari ab hoc actu degradati
            quam haeretici.</p>
          <p xml:id="bb-d4e25475-d1e141">Item, obicitur de anima separata, quae habet characterem Ordinis et non habet
            potestatem clavium ; in patria enim cessat omnis praelatio ; ergo non videtur quod
            inseparabiliter characterem comitetur.</p>
          <p xml:id="bb-d4e25475-d1e144">Si tu dicas mihi ad haec omnia, quod omnes praedicti habent potestatem, sed non
            exsecutionem, hoc improbatur triplici ratione.</p>
          <p xml:id="bb-d4e25475-d1e147">Prima est, quia illa potestas est spiritualis et activa : potestas enim dicitur activa,
            non passiva ; et iterum est in potentia libera, quae scilicet est liberum arbitrium,
            quod exit in actum quando vult. Ergo impossibile est quod aliquis habeat potestatem et
            non habeat et sic per mortem dicitur potestas exsecutionem quando vult.</p>
          <p xml:id="bb-d4e25475-d1e150">Item, frustra est potentia quam non consequitur actus. Ergo, si in talibus est potentia
            sine actu, frustra est ; sed in operibus divinis nihil debet esse frustra : ergo
            etc.</p>
          <p xml:id="bb-d4e25475-d1e154">Item, si talis potentia non est in actu, quaero, unde. hoc sit. Si quia Papa prohibet
            vel superior, sed contra : quantumcumque superior prohibeat, si quis conficit, confectum
            est de facto ; si baptizat, baptizatum est : ergo pari ratione si absolvat vel liget,
            absolutum et ligatum est ; quod est manifeste falsum. Ergo redit primum, quod tales non
            habent potestatem ; et habent characterem : ergo haec potestas non sequitur characterem
            inseparabiliter.</p>
        </div>
        <div xml:id="bb-d4e25475-Dd1e158">
          <head xml:id="bb-d4e25475-Hd1e160">Conclusio</head>
          <head xml:id="bb-d4e25475-Hd1e163" type="question-title">Clavis inseparabiliter sequitur ordinem sacerdotalem quoad
            essentiam, sed quoad exsecutionem sequitur statum viatoris et possessionem
            iurisdictionis</head>
          <p xml:id="bb-d4e25475-d1e166">Respondeo : Dicendum quod sicut de potentia visiva est loqui dupliciter : vel quantum
            ad essentiam vel quantum ad usum ; et quantum ad essentiam fundatur haec potentia
            radicaliter in anima nec animam deserit unquam ; quantum ad usum vero exigit organum
            bene dispositum et medium illuminatum : sic in proposito est intelligendum quod, si
            loquamur de potentia solvendi quantum ad essentiam, sic radicaliter est in ipsa anima
            sicut et character, nec videtur ab illo differre nisi secundum relationem quamdam : et
            hoc modo inseparabiliter se tenet cum sacerdotali Ordine.</p>
          <p xml:id="bb-d4e25475-d1e169">Alio modo possumus loqui quantum ad usum, et hoc modo necessario requiritur status
            viatoris et auctoritas iurisdictionis. Quod status viatoris requiratur, patet, quia,
            sicut ratio merendi non competit caritati extra statum viae, sic nec potestas
            reconciliandi et sacramenta exhibendi sive administrandi nisi in statu Ecclesiae
            militantis ; et sic per mortem dicitur potestas usum amittere in anima separata. Quod
            iterum requiratur iurisdictio, patet sic. Sacerdos enim est mediator, et in quantum
            mediator inferior est Deo et superior poenitente et arbiter et iudex homini constitutus
            loco Dei ad parcendum sive solvendum et ad puniendum ; talis autem iudicatio non est
            sine aliqua iurisdictione in eum qui iudicatur, quia nemo potest aliquem iudicare nisi
            qui iudex eius constituitur ab eo qui potest. Et ideo iurisdictio est tamquam vis motiva
            ipsius clavis sive manus ; hac autem deficiente, quae clavem moveat, etsi adsit clavis,
            nunquam aperiet : et si amittitur haec iurisdictio, cessat clavis exsecutio. Haec autem
            amittitur dupliciter : vel per ablationem subditorum quantum ad rem, et sic est in
            schismaticis, haereticis, praecisis, fornicariis notoriis, excommunicatis et huiusmodi ;
            vel quantum ad ablationem secundum rem et secundum spem, et hoc est in degradatis,
            quibus sine spe recuperandi aufertur. Unde et haeretici et excommunicati dicuntur habere
            manum ligatam, sed degradati amputatam. Ideo dico quod, etsi clavis quantum ad esse
            Ordinem consequatur, tamen quantum ad exsecutionem sequitur statum et
            iurisdictionem.</p>
        </div>
        <div xml:id="bb-d4e25475-Dd1e174">
          <head xml:id="bb-d4e25475-Hd1e176">Ad rationes</head>
          <p xml:id="bb-d4e25475-d1e179">1-3. Et sic patet responsio ad tria prima obiecta de haereticis, de degradatis et
            aliquibus separatis, qui dicuntur non posse, quia non sunt ibi quae necessaria sunt ad
            usum ; et tamen habent potentiam, sicut in anima caeci est potentia visiva, et tamen
            videre non potest.</p>
          <p xml:id="bb-d4e25475-d1e182">Ad illud quod obicitur, quod est potestas activa et libera, dicendum quod, quamvis sit
            activa et in substantia libere agente, tamen est ad alterum et indiget debito
            suscipiente. Unde, quemadmodum matrimonium est ex consensu libero, tamen, quia mater non
            est idonea ad contrahendum cum filio, quantumcumque consentiant, non est matrimonium.
            Sic intelligendum est in proposito.</p>
          <p xml:id="bb-d4e25475-d1e185">Ad illud quod obicitur, quod frustra est potentia quam non consequitur actus, dicendum
            quod, si intelligatur de actu debito pro loco et tempore et opportunitate, potest habere
            locum ; si autem in aliis intelligatur, multas habet instantias. Et quia tales personae
            carent opportunitate ad actum, etsi nunquam exeant, non propter hoc habent potentiam
            frustra. Praeterea, illud verbum intelligitur de actu generaliter, non de hoc vel de
            illo, quia non oportet quod potentia exeat in omnes, sufficit tanien quod aliquid
            faciat, ita quod non sit otiosum in natura. Et sic est in proposito, quia, etsi nihil
            per illam potentiam fiat exterius, tamen illa potest esse in animae ornatum quantum ad
            bonos vel in confusionem quantum ad malos.</p>
          <p xml:id="bb-d4e25475-d1e188">Ad illud quod obidtur : quis aufert illi potentiae exsecutionem ? dicendum quod
            potestas cpntraria sive superior potest ei auferre. Et si tu obicias, quod non potest
            auferre actum conficiendi, dicendum quod non est simile, duplici ex causa. Prima est,
            quia non potest tali auferre materiam, et si posset panem de tritico auferre, tunc
            auferret potentiam ; sed haec aufert materiam, scilicet subditos - superior enim
            potestas potest subditos eximere a potestate inferioris - et hanc auferendo aufert
            iurisdictionem. Praeterea, in potestate conficiendi omnes pares sunt, quia haec
            immediate datur per impressionem characteris ; sed in iurisdictione sive praelatione non
            est aequalitas : et ideo in huiusmodi possunt arceri, non sic in aliis. Et haec est
            ratio quare boni et sancti religiosi inclusi, etiam si sint sacerdotes, non habent
            exsecutionem clavis in absolvendo et ligando, quia non habent iurisdictionem in aliquos
            ; et ideo ab hoc actu prohibentur. Unde Eugenius Papa : Placuit ut nulli monachorum
            temerario ausu liceat poenitentiam dare etc. Ratio autem huius prohibitionis assignatur
            Causa XVI, quaestione 1, et in pluribus decretis sanctorum Patrum. Habent tamen, sicut
            ibidem ostenditur, idoneitatem ex Ordine et ex vitae merito, cui adiuncta iurisdictione
            quae dicitur, Ordo sacerdotalis exit in actum. Unde <ref xml:id="bb-d4e25475-Rd1e190">Causa XVI, quaestione 1, Leo
              Papa</ref> : <quote xml:id="bb-d4e25475-Qd1e193" source="http://scta.info/resource/gd-p2c16q1-d1e401">Monachi, etsi
              in dedicatione sui presbyteratus, sicut et ceteri sacerdotes, praedicandi, baptizandi,
              poenitentiam dandi, peccata dimittendi, beneficiis ecclesiasticis perfruendi rite
              potestatem accipiant, tamen exsecutionem suae potestatis non habent, nisi a populo
              fuerint electi et ab episcopo ex consensu abbatis ordinati</quote>. </p>
          <p xml:id="bb-d4e25475-d1e198">Ex his patet quando haec potestas datur et quod nunquam quantum ad substantiam
            auferatur, sed solum quantum ad usum.</p>
        </div>
      </div>
    </body>
  </text>
</TEI>