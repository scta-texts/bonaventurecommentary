<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 11, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 11, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e11083">
        <head xml:id="bb-d1e11083-Hd1e123">III, D. 11, A. 2, Q. 3</head>
        <head xml:id="bb-d1e11083-Hd1e126" type="question-title">Utrum haec sit concedenda homo incipit esse Deus.</head>
        <p xml:id="bb-d1e11083-d1e129">Tertio quaeritur de hac : homo incipit esse Deus, utrum sit concedenda.</p>
        <div xml:id="bb-d1e11083-Dd1e128" type="rationes-principales">
          <head xml:id="bb-d1e11083-Hd1e134">Rationes principales</head>
          <p xml:id="bb-d1e11083-d1e137">Et quod sic, videtur. Ista est vera <mentioned> Deus coepit esse homo </mentioned> : ergo,
      a simplici conversa, homo coepit esse Deus.</p>
          <p xml:id="bb-d1e11083-d1e143">Item, haec est vera <mentioned> Deus incipit esse homo </mentioned>, propter unionem ; sed
      unio est reciproca et mutua, quia, sicut homo unitur Deo, et Deus homini. Ergo, si unio
      reciprocatur, et inceptio, quae super unionem fundatur : ergo sicut haec est vera
       <mentioned> Deus coepit esse homo </mentioned>, ita et haec <mentioned> homo coepit esse
       Deus </mentioned>.</p>
          <p xml:id="bb-d1e11083-d1e155">Item, simus in instanti in quo Filius Dei incarnatus est, haec est vera homo est Deus et
      ante hoc homo non fuit Deus : ergo homo coepit esse Deus. Praemissae sunt verae : ergo
      conclusio, quoniam praemissae exponunt conclusionem.</p>
          <p xml:id="bb-d1e11083-d1e158">Item, antequam homo esset, nec homo erat homo nec aliud ; sed homo coepit esse homo, et
      homo non potuit ante esse Deus quam esset homo : ergo, si homo coepit esse homo, homo coepit
      esse Deus.</p>
          <p xml:id="bb-d1e11083-d1e162">Sed contra : Haec est vera <mentioned> iste homo fuit ab aeterno Deus </mentioned> ; et ad
      istum hominem sequitur homo. Ergo homo fuit Deus ab aeterno : ergo haec est falsa
       <mentioned> homo coepit esse Deus </mentioned>.</p>
          <p xml:id="bb-d1e11083-d1e171">Item, si homo coepit esse Deus, aut ergo iste aut ille, et sic de aliis ; sed non est dare
      nisi de isto, et iste homo semper fuit Deus. Ergo non coepit esse Deus : ergo haec est falsa
      homo coepit esse. Deus.</p>
          <p xml:id="bb-d1e11083-d1e174">Item, communicatio est in idiomatibus. Ergo si homo incepit esse Deus, videtur quod haec
      sit concedenda Dei Filius incepit esse Deus. Sed haec est falsa simpliciter : ergo et
      prima.</p>
          <p xml:id="bb-d1e11083-d1e177">Item, esto quod Filius Dei deponeret hominem quem assumsit, per impossibile ; tunc quaero
      de hac iste homo desinit esse Deus ; haec est falsa, ergo pari ratione et haec est falsa
      homo coepit esse Deus, cum assumsit. Probatio minoris : nunc est unio, ergo communicatio est
      in idiomatibus. Ergo, si Filius Dei semper erit Filius Dei, et homo semper erit Deus,
      sequitur necessario quod haec sit vera iste homo erit semper Deus, et haec similiter Filius
      Dei semper erit homo ; ergo et haec est falsa homo desinit esse Deus, et haec Deus desinit
      esse homo ; pari ratione et hae sun falsae iste homo incepit esse Deus, et Deus incepit esse
      homo. </p>
        </div>
        <div xml:id="bb-d1e11083-Dd1e177">
          <head xml:id="bb-d1e11083-Hd1e183">Conclusio</head>
          <head xml:id="bb-d1e11083-Hd1e186" type="question-title">Locutio: homo incepit esse Deus, bene intellecta, recipi potest
      tanquam simpliciter vera</head>
          <p xml:id="bb-d1e11083-d1e189">Respondeo : Dicendum quod absque dubio haec conceditur Deus coepit esse homo ; sed de hac
      homo coepit esse Deus dubium est utrum simpliciter sit concedenda.</p>
          <p xml:id="bb-d1e11083-d1e192">Quidam namque voluerunt eam distinguere ex eo quod hoc verbum incipit potest attribui huic
      termino homo ratione suppositi vel ratione formae. Si attribuatur ratione formae, tunc iste
      terminus homo habet suppositionern simplicem, et tunc est sensus quod Deus incipit
      praedicari de homine, quia modo praedicatur et prius non praedicabatur ; et sic locutio
      habet veritatem. Si vero respiciat ipsum ratione suppositi, sic dixerunt quod haec est falsa
      locutio, quia supposito semper convenit esse Deum. Huius autem simile assignant, sicut si
      dicatur album incipit esse scutum, eo quod scutum primum fuit et post dealbetur. Si enim
      inceptio attribuatur huic termino album ratione formae, vera est locutio ; si ratione
      suppositi, falsa et quia quod est album prius fuit scutum. Si autem quaeratur ratio huius
      multiplicitatis, dicunt eam ex hoc provenire quia verbum incipiendi claudit in se
      negationem, et illa potest intelligi praecedere terminum, et sic faciet ipsum habere
      simplicem suppositionem ; vel sequi, et sic respicit ipsum gratia suppositi. Unde, quamvis
      respectu aliquorum actuum vel verborum terminus subiectus determinare habeat suppositionem
      simplicem aut personalem, tamen respectu huius verbi incipit utroque modo potest supponere ;
      et hoc non ponit multiplicitatem in termino supponente, sed in tota locutione ex varia
      negationis comparatione.</p>
          <p xml:id="bb-d1e11083-d1e195">Haec autem distinctio satis est rationabilis, si sane intelligatur simplex suppositio, ut
      dicatur terminus habere simplicem suppositionem, sub quo non licet descendere, sicut cum
      dicitur solus homo currit ; vel simplicem suppositionem habere, quando praedicatum vel
      aliquid in praedicato respicit ipsum gratia formae. Licet autem non sit praedicta distinctio
      reprobanda, attamen non dissolvit plene ambiguitatem locutionis propositae, quoniam, si
      respicit ipsum ratione suppositi, adhuc habet locutio veritatem. Si enim haec est vera
       <mentioned> iste homo incipit esse </mentioned>, in aliquo sensu, ut prius probatum est,
      absque dubio verum est quod incipit esse Deus.</p>
          <p xml:id="bb-d1e11083-d1e202">Et propter hoc intelligendum quod adhuc praedicta locutio habet veritatem secundum quod
      verbum incipiendi respicit tantum subiectum gratia suppositi. Unde attendendum est quod iste
      terminus homo respectu Christi partim habet naturam termini accidentalis, partim naturam
      termini substantialis ; naturam, inquam, termini accidentalis respectu personae quae
      praeexistit ; naturam termini substantialis respectu singularis hominis, quod simul cum ipso
      incipit ; per quod iste terminus homo habet supponere pro singulari hominis per se, pro
      persona Verbi non nisi gratia unionis. Et quoniam pro supposito singularis hominis, quod
      quidem est Iesus, habet locutio veritatem, quamvis non habeat pro supposito, quod est
      persona Christi, hinc est quod praedicta locutio recipi potest tamquam simpliciter vera. Et
      concedendae sunt rationes ad hoc.</p>
        </div>
        <div xml:id="bb-d1e11083-Dd1e203">
          <head xml:id="bb-d1e11083-Hd1e209">Ad rationes</head>
          <p xml:id="bb-d1e11083-d1e212">Ad illud quod obicitur, quod haec est vera <mentioned> iste homo ab aeterno fuit Deus
      </mentioned>, dicendum quod, si <mentioned> iste </mentioned> demonstret personam, vera est
      ; et in illo sensu falsa est <mentioned> iste homo incepit esse Deus </mentioned>. Si vero
      suppositum hominis respiciat, adhuc potest esse vera per unionem sive idiomatum
      communicationem. Sed tamen ex hoc non sequitur quod ista sit falsa <mentioned> iste homo
       incepit esse Deus </mentioned>, per proprietatem suae naturae. Contingit enim, sicut ptius
      dictum fuit, hunc hominem dicere mortalem et immortalem sine contradictione.</p>
          <p xml:id="bb-d1e11083-d1e227">Et per hoc patet sequens obiectum, quod si homo incipit esse Deus, aut iste aut ille. Dici
      potest quod iste ; sed <mentioned> iste </mentioned> ibi non demonstrat personam, sed
      singulare hominis, sicut prius dictum fuit. Unde non est simile, si dicatur : album incipit
      esse scutum, quia album non habet nisi naturam termini accidentalis nec habet suppositum,
      pro quo possit reddere locutionem veram nisi ipsum scutum ; non sic autem est in homine
      respectu Christi.</p>
          <p xml:id="bb-d1e11083-d1e233">Ad illud quod obicitur de communicatione idiomatum, dicendum quod in idiomatum
      communicatione haec regula est attendenda, quia omnia communicantur, his dumtaxat exceptis
      quae exprimunt ipsam unionem vel quae claudunt intellectuum repugnantiam, ratione cuius
      errori appropinquant. Ratio autem huius est, quia communicatio idiomatum fundatur super
      ipsam unionem et ordinatur ad fidei catholicam expressionem. Et ideo non communicantur illa
      quae important unionem ; unde quamvis haec sit vera Filius Dei est incarnatus, haec est
      falsa homo est incarnatus. Similiter intelligendum est de his quae repugnantiam intellectuum
      important, sicut sunt esse creatutam et esse praedestinatum et similia. Et quoniam, cum
      dicitur <mentioned> homo incepit esse Deus </mentioned>, importatur : unio, ideo talis
      idiomatis non est communicatio. </p>
          <p xml:id="bb-d1e11083-d1e239">Ad illud quod quaeritur, si per impossibile homo dimitteretur a Deo, utrum haec esset vera
       <mentioned> homo desinit esse Deus </mentioned> dicendum quod sic ; nec valet : homo
      semper erit Deus, ergo non desinit esse Deus. Sicut enim prius tactum fuit, istae duae simul
      sunt verae <mentioned> homo desinit esse Deus </mentioned>, et <mentioned> homo semper erit
       Deus </mentioned>, quia per idiomatum communicationem haec est vera <mentioned> homo
       semper erit Deus </mentioned> ; et tamdiu erit vera, quamdiu durabit unio. Si vero cras
      solvatur unio, tunc nec per idiomatum communicationem nec alio modo est verum dicere quod
      homo sit Deus. Et si tu obicias, quod desinere implicat non esse et istae non possunt
      concedi simul de Christo erit et non erit dicendum quod, sicut dictum fuit, plus negat
      negatio explicita quam implicita ; propter hoc ista conceditur tamquam vera <mentioned> iste
       homo est immortalis </mentioned>, demonstrato Christo in statu passibilitatis, quamvis non
      concedatur <mentioned> iste homo non est mortalis </mentioned>. Et sic patent ea quae in hac
      parte quaeruntur et qualiter idiomata communicantur.</p>
        </div>
      </div>
    </body>
  </text>
</TEI>