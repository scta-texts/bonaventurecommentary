<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e9574">
        <head xml:id="bb-d4e9574-Hd1e108">Quaestio 2</head>
        <head xml:id="bb-d4e9574-Hd1e111" type="question-title">De unitate sacramenti Eucharistiae.</head>
        <p xml:id="bb-d4e9574-d1e114">Secundo quaeritur de unitate huius sacramenti.</p>
        <div xml:id="bb-d4e9574-Dd1e117" type="rationes-principales">
          <head xml:id="bb-d4e9574-Hd1e119">Rationes principales</head>
          <p xml:id="bb-d4e9574-d1e122">Et quod sit unum sacramentum, probatur : Quia <name ref="#Ambrose">Ambrosius</name>
            dicit quod simplex est sacramentum ; sed hoc est sacramentum : ergo simplex, ergo
            unum.</p>
          <p xml:id="bb-d4e9574-d1e128">Item, ratione videtur, quia hoc sacramentum unius effectus est causa et ad unum
            ordinatur : ergo est unum et non plura.</p>
          <p xml:id="bb-d4e9574-d1e131">Item, tantum septem sunt sacramenta ; sed si hoc non esset unum, essent sacramenta
            plura septem : ergo etc.</p>
          <p xml:id="bb-d4e9574-d1e134">Contra : In Collecta : <quote xml:id="bb-d4e9574-Qd1e136">Purificent nos, quaesumus, Domine, sacramenta, quae
              sumpsimus</quote>, et in multis aliis locis : ergo etc.</p>
          <p xml:id="bb-d4e9574-d1e141">Item, significata in hoc sacramento sunt plura, scilicet corpus Christi verum et corpus
            Christi mysticum, quae omnino habent differentem unitatem : nam corpus Christi verum est
            unum unitate integritatis, sed corpus mysticum est unum unitate formae aggregationis.
            Ergo etc. Si dicas quod sunt ad invicem ordinata, ita quod unum per alterum, obicitur,
            quia plura sunt significata immediate et ex aequo, ut corpus et sanguis. Si dicas quod
            sunt annexa, hoc non solvit, quia secundum veritatem sacramenti non sunt ut annexa.</p>
          <p xml:id="bb-d4e9574-d1e144">Item, sacramentum est signum essentialiter ; sed, plurificato superiori, plurificatur
            inferius ; sed in Eucharistia sunt plura signa : ergo et plura sacramenta. Si dicas quod
            plura sunt signa ratione specierum, sed unum significatum, et ideo unum sacramentum ;
            contra : in nomine est vox et significatum, sicut in sacramento ; sed Marcus et Tullius,
            etsi idem significent, tamen diversa sunt nomina : ergo et in sacramento isto, etsi idem
            sit res, plura tamen debent dici sacramenta. </p>
          <p xml:id="bb-d4e9574-d1e147">Item, ista duo constituunt sacramentum : verbum et elementum, et elementum in ratione
            materialis, verbum in ratione formalis, Ergo ubi plura verba et elementa, ibi plura
            sacramenta ; sed sic est in proposito. Si dicas quod ordinata sunt ad unum, et ideo sunt
            unum, contra : causa universalis et particularis ad unum effectum ordinantur, nec tamen
            sunt unum, sed. plures causae : ergo etc. </p>
        </div>
        <div xml:id="bb-d4e9574-Dd1e151">
          <head xml:id="bb-d4e9574-Hd1e153">Conclusio</head>
          <head xml:id="bb-d4e9574-Hd1e156" type="question-title">Eucharistiae Sacramentum non est unum unitate simplicitatis,
            sed integritatis et in comparatione, quia signum ordinatur ad unum ratione naturae et
            institutionis</head>
          <p xml:id="bb-d4e9574-d1e159">Respondeo : Dicendum quod unitas sacramenti non est unitas simplicitatis - constat enim
            ex verbo et elemento - sed integritatis ; nec integritatis absolutae, sed in
            comparatione, quia non uniuntur in tertio tamquam in forma, sed tamquam in signo.
            Quoniam igitur hoc sacramentum, quamvis duo signa contineat et duo verba, quia tamen ex
            his perfectum resultat signum et ordinatum ad unum, scilicet ad unionem corporis
            mystici, ideo est unum sacramentum.</p>
          <p xml:id="bb-d4e9574-d1e162">Ratio autem talis integritatis et ordinationis unius dispositive venit a natura - quia
            nec panis est per se plene reficiens nec vinum, sed utrumque ; una enim plena refectio
            in natura venit ex utroque, et ita disposita sunt ad unam refectionem significandam -
            sed completive venit ab institutione divina, quae una institutione haec duo signa
            ordinavit ad significandam unam perfectam refectionem ; et ideo unum est sacramentum
            ratione naturae et institutionis divinae. Unde quia ex pluribus integratur, ideo <name ref="#GregoryGreat">Gregorius</name>, materialiter loquendo, dicit sacramenta ; quia
            vero una ordinatione ordinatur ; ideo statim dicit : et praesta, ut hoc tuum sacramentum
            etc.</p>
        </div>
        <div xml:id="bb-d4e9574-Dd1e170">
          <head xml:id="bb-d4e9574-Hd1e172">Ad rationes</head>
          <p xml:id="bb-d4e9574-d1e175">Et sic patet illud <name ref="#GregoryGreat">Gregorii</name>.</p>
          <p xml:id="bb-d4e9574-d1e181">Ad illud quod primo obicitur, quod plura sunt significata, dicendum quod unum est
            propter alterum. et per alterum, quia verum significat mysticum.</p>
          <p xml:id="bb-d4e9574-d1e184">Ad illud autem quod obicitur de sanguine, dicendum quod annexa sunt. Unde sicut oblatio
            agni et eius sanguinis non sunt duae oblationes vel sacrificia, sic in proposito
            intelligendum. Et si illud non sufficit, dicendum quod ordinantur ad unum significatum
            ultimum.</p>
          <p xml:id="bb-d4e9574-d1e187">Ad illud quod obicitur, quod sunt plura signa, dicendum quod integraliter loquendo et
            materialiter, verum est, quia plures species, sed tamen unum signum integrum, sicut
            ostensum est. Non sic divrsae voces sunt unum nomen, immo diversas rationes habent
            innotescendi et diversas institutiones, ideo plura nomina ; si autem unam haberent
            institutionem, unum esset nomen, sicut hoc nomen Bonaventura vel hoc nomen
            Bonushomo.</p>
          <p xml:id="bb-d4e9574-d1e191">Ad aliud similiter patet responsio, quia, quamvis sint duo verba et elementa, unum
            tamen sunt sacramentum, quia verbum et elementum non conveniunt ad unum sacramentum nisi
            ratione institutionis ordinantis ad unum. Quia ergo hic est institutio illa plura ad
            unum ordinans, ideo unum sacramentum. Per hoc patet quod non est simile de causa
            universali, quia non tantum ad unum effectum causae particularis ordinatur universalis,
            sed ad multos alios ; sed haec duo ad unum perfectum sacramentum ordinantur ; perfectum,
            inquam, dico quantum ad significationem, quia in neutro salvatur ratio perfectae
            refectionis naturalis per se, sed in utroque simul, ut tactum est.</p>
        </div>
      </div>
    </body>
  </text>
</TEI>