<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 34, P. 2, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 34, P. 2, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e32279">
        <head xml:id="bb-d1e32279-Hd1e119">III, D. 34, P. 2, A. 2, Q. 1</head>
        <head xml:id="bb-d1e32279-Hd1e122" type="question-title">Utrum timor initialis et filialis sint diversae timoris
    species.</head>
        <p xml:id="bb-d1e32279-d1e125">Circa primum sic proceditur, et est quaestio de timore gratuito quantum ad dfvisionem eius,
    qua dividitur in initialem et filialem, utrum istae sint diversae timoris species.</p>
        <div xml:id="bb-d1e32290" type="rationes-principales">
          <head xml:id="bb-d1e32279-Hd1e130">Rationes Principales</head>
          <p xml:id="bb-d1e32279-d1e133">Et quod sic, videtur. Primo, per divisionem <name ref="#Lombard">Magistri</name>, qua dividit timorem in quatuor
      differentias ; et omnes aliae differentiae sunt formaliter differentes : videtur ergo quod
      similiter sit reperire circa timorem initialem et filfalem.</p>
          <p xml:id="bb-d1e32279-d1e139">Item, hoc ipsum videtur ratione, quia timor initialis et filialis aut distinguuntur quantum
      ad essentialem differentiam aut solum quantum ad stattim. Si primo modo, tunc habeo
      propositum. Si secundo modo, contra ; quia timor habet esse in triplici statu, secundum quod
      triplex est status hominis iusti, videlicet in statu incipientis, proficientis et perfecti.
      Cum ergo <name ref="#Lombard">Magister</name> illam differentiam non apponat videtur quod aut est insufficiens aut istas
      differentias timoris non assignat solummodo quoad statum. Nec tantum divisio <name ref="#Lombard">Magistri</name>
      videtur esse insufficiens, immo etiam divisio <name ref="#Augustine">Augustini</name> et aliorum qui de hac materia
      loquuntur, qui solummodo in has species dividunt timorem gratuitum.</p>
          <p xml:id="bb-d1e32279-d1e151">Item, diversitas habituum venit ex diversitate obiectorum ; sed, sicut <name ref="#Lombard">Magister</name> innuit et
      communiter etiam tenetur, quod timor initialis habet oculum ad poenam, timor vero filialis
      habet oculum ad offensam : ergo videtur quod hic timor et ille sint diversae species
      timoris.</p>
          <p xml:id="bb-d1e32279-d1e157">Item, timor initialis medium tenet inter servilem et filialem et quantum ad rationem
      deveniendi, quia per servilem devenitur ad filialem mediante initiali, et etiam quantum ad
      modum timendi. Cum ergo timor initialis sit diversa species a timore servili, videtur ergo
      quod etiam sit diversa species a filiali.</p>
          <p xml:id="bb-d1e32279-d1e161">Sed contra : <quote xml:id="bb-d1e32279-Qd1e163">Si unum oppositorum dicitur multipliciter, et reliquum ; et si unum non
       dicitur multipliciter, nec reliquum</quote> ; sed spes non habet multiplicari per species
      et differentias : ergo nec timor.</p>
          <p xml:id="bb-d1e32279-d1e167">Item, magis perfectum et minus perfectum non diversificant rem quantum ad speciem ; sed
      timor initialis et filialis differunt sicut magis perfectum et minus perfectum : ergo
      secundum speciem non distinguuntur.</p>
          <p xml:id="bb-d1e32279-d1e170">Item, sicut contingit ponere timorem initialem et filialem, qui est perfectorum, sic etiam
      contingit ponere amorem initialem et consummatum et perfectum. Cum ergo amor per has
      differentias non habeat secundum species diversificari, videtur similiter quod nec
      timor.</p>
          <p xml:id="bb-d1e32279-d1e173">Item, quae habent ortum ab eodem secundum speciem sunt eiusdem speciei, quia, si causa est
      univoca ; et effectus univocus ; sed timor initialis et castus ortum habent ab amore
      gratuito, secundum quod vult <name ref="#Augustine">Augustinus</name>, et iste est unus amor tantum secundum speciem ergo
      videtur quod similiter sit et in timore.</p>
          <p xml:id="bb-d1e32279-d1e179">Item, si plures sint timores gratuiti diversi secundum speciein, cum quilibet eorum sit
      donurn Spiritus Sancti, tunc videtur quod dona Spiritus Sancti sint plura quam septem.</p>
          <p xml:id="bb-d1e32279-d1e182">Item, si timor initialis et gratuitus differunt, hoc non est nisi quia iste habet oculum ad
      poenam, ille ad offensam, sicut <name ref="#Lombard">Magister</name> tangit in littera. Sed contra : una et eadem
      species timoris est qua quis timet Deum offendere et a Deo separari. Cum ergo ista sint
      diversa, et tamen timor non diversificetur respectu horum, videtur similiter quod
      diversificari non habeat respectu poenae et offensae, maxime cum videamus quod timor
      initialis habeat ad utrumque aspicere.</p>
        </div>
        <div xml:id="bb-d1e32351">
          <head xml:id="bb-d1e32279-Hd1e191">Conclusio</head>
          <head xml:id="bb-d1e32279-Hd1e194" type="question-title">Timor initialis et filialis non differunt specie, sunt tamen
      diversi timores ratione statuum, modorum timendi et principalium motivorum.</head>
          <p xml:id="bb-d1e32279-d1e197">Respondeo : Ad praedictorum intelligentiam est notandum quod hic est duplex modus
      dicendi.</p>
          <p xml:id="bb-d1e32279-d1e200">Quidam enim voluerunt dicere quod timor initialis et filialis non differunt nisi quantum ad
      statum, sicut et amor, ex quo timor sub his differentiis trahit originem. Unde sicut amor
      incipiens et perficiens esserttialiter est idem, licet status sit diversus hic et ibi, sic
      voluerunt dicere se habere in timore initiali et filiali. Sed illud non videtur sufficere,
      pro eo quod tertius posset timor assignari inter hos duos, videlicet timor proficiens. Et
      iterum, non videmus talem modum distinguendi sive dividendi esse in aliis donis gratuitis,
      cum tamen in eis sit istos duos status invenire.</p>
          <p xml:id="bb-d1e32279-d1e203">Et propterea est alius modus dicendi quod timor initialis et timor filialis sunt diversae
      species timoris et diversus est utrobique modus timendi et ad diversa intuetur homo secundum
      illos duos timores. Et huiusmodi signum est, quia unus evacuatur et alter manet in patria,
      secundum quod <name ref="#Lombard">Magister</name> dicit in littera ; quod quidem non esset, si essent idem in essentia.
      Verumtamen adhuc istud videtur valde difficile bene intelljgere quo modo secundum profectum
      hominis in statu gratiae habent esse in eo diversi habitus tiinoris formaliter differentes.
      Et ideo neuter istorum modorum videtur plane ipsi intellectui satisfacere.</p>
          <p xml:id="bb-d1e32279-d1e210">Possumus igitur viam mediam eligere, ut dicamus quod timor filialis et ipitialis non adeo
      differunt sicut duae species formaliter differentes, cum unus quodam modo sit materialis
      respectu alterius et quodam modo claudatur in altero. Timor enim initialis timet poenam et
      offensam ; timor vero filialis offensam quidem timet et attendit summi Patris reverentiam ;
      et sic unus quodam modo se habet ex additione ad alterum. Et ideo non differunt sicut duae
      species e diverso unum genus dividentes. Nec tamen est ibi differentia solum quantum ad
      statum, pro eo quod timor initialis principaliter aspicit offensam ; timor vero filialis,
      etsi unum oculum habeat ad offensam, principaliorem tamen habet oculum ad Dei reverentiam.
      Et quia diversa habent principalia motiva, hinc est quod sunt diversi modi timendi. Quia
      vero unum clauditur in altero et alteri substernitur, hinc est quod, prpprie loquendo, non
      sunt alterius et alterius speciei. Possunt tamen dici diversi timores, tum ratione status,
      tum ratione modorum timendi, tum etiam ratione principalium motivorum, sicut rationes ad
      primam partem inductae ostendunt, et ideo concedi possunt.</p>
        </div>
        <div xml:id="bb-d1e32377">
          <head xml:id="bb-d1e32279-Hd1e217">Ad Rationes</head>
          <p xml:id="bb-d1e32279-d1e220">Ad illud ergo quod obicitur in contrarium, quod spes non habet dividi, ergo nec timor,
      dicendum quod ratio illa non valet, quia illud intelligitur non de divisione univoci, sed de
      divisione multiplicis, sicut patet ex intellectu illius considerationis quam <name ref="#Aristotle">Philosophus</name>
      ponit. Si autem quaeras quare magis timor habet dividi quam spes, dicendum quod spes semper
      principaliter intuetur unum solum et summum bonum ; timor autem secundum diversos status
      modo principaliter intuetur poenam, modo principaliter Dei offensam, modo principaliter Dei
      reverentiam ; et ideo non est simile ex ista parte et ex illa.</p>
          <p xml:id="bb-d1e32279-d1e226">Ad illud quod obicitur, quod magis perfectum et minus perfectum non diversificant rem,
      dicendum quod, proprie loquendo, non est ibi differentia secundum speciem, secundum quod
      dictum est. Verumtamen ratio illa non valet, quia non solum differunt penes perfectum et
      imperfectum, sed etiam penes aliud et.aliud principale motivum, licet unum quodam modo
      praesupponat alterum et quod erat formate respectu unius fiat materiale respectu
      alterius.</p>
          <p xml:id="bb-d1e32279-d1e229">Ad illud quod obicitur de amore, iam patet responsio, quia non est simile, quia amor non
      habet differentiam penes motivum, sed solummodo penes statum ; et ideo non distinguitur
      sicut timor.</p>
          <p xml:id="bb-d1e32279-d1e232">Ad illud quod obicitur, quod illa quae habent ortum ab eodem secundum speciem sunt eiusdem
      speciei, dicendum quod illud habet veritatem in his quae generantur secundum generationem
      univocam ; cum autem timor ex amore generatur, non est generatio univoca, et propterea ex
      uno amore secundum speciem non tantum possunt generari diversi timores, immo possunt
      generari quatuor genera affeetionum, secundum <name ref="#Augustine">Augustinum</name>, quae formaliter distinguuntur.</p>
          <p xml:id="bb-d1e32279-d1e239">Ad illud quod obicitur, quod tunc erunt diversa dona, dicendum quod unus istorum timorum,
      quantum ad illud quod habet nobilitatis et completionis, clauditur in alio ; et ideo sub uno
      dono omnes habent comprehendi, videlicet sub spiritu timoris Domini.</p>
          <p xml:id="bb-d1e32279-d1e242">Ad illud quod ultimo obicitur, quod si ratione diversorum motivorum diversificantur, tunc
      timor initialis et filialis distinguerentur in duos, dicendum quod non est simile, quoniam,
      etsi timor initialis ad duo habet oculos suos, ad unum habet principaliter, ad alterum ex
      consequenti, similiter et timor filialis : et ideo ratione illius motivi, ad quod
      principaliter intuetur, unusquisque illorum habet simpliciter unitatem. Sic autem non est in
      proposito, quia initialis timor principaliter aspicit ad unum, videlicet ne offendat
      iustitiam, filialis autem principaliter aspicit ad aliud, videlicet ad Patris reverentiam ;
      et ideo non est simile ex hac parte et ex illa.</p>
        </div>
      </div>
    </body>
  </text>
</TEI>