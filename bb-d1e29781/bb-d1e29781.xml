<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 32, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 32, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29781">
        <head xml:id="bb-d1e29781-Hd1e119">III, D. 32, A. 1, Q. 3</head>
        <head xml:id="bb-d1e29781-Hd1e122" type="question-title">Utrum Deus diligat omnes creaturas aequaliter.</head>
        <p xml:id="bb-d1e29781-d1e125">Tertio quaeritur, utrum Deus diligat omnes aequaliter.</p>
        <div xml:id="bb-d1e29792" type="rationes-principales">
          <head xml:id="bb-d1e29781-Hd1e130">Rationes Principales</head>
          <p xml:id="bb-d1e29781-d1e133">Et quod sic, videtur. Sapientiae 6, 8 : <quote xml:id="bb-d1e29781-Qd1e135">Pusillum et magnum ipse fecit, et aequaliter
       est ei cura de omnibus</quote> ; sed eo modo diligit quo modo est ei cura : ergo videtur
      quod omnes aequaliter diligat.</p>
          <p xml:id="bb-d1e29781-d1e139">Item, secundum quod dicit <name ref="#Aristotle">Philosophus</name>, <quote xml:id="bb-d1e29781-Qd1e144">Primum uno modo se habet ad omnia</quote> ;
      sed <quote xml:id="bb-d1e29781-Qd1e147">Deum diligere creaturam</quote> hoc est Deum aliquo modo ad creaturam se habere :
      ergo, si uniformiter se habet ad omnia, uniformiter et aequaliter se habet ad ea : non ergo
      diligit unam magis quam aliam.</p>
          <p xml:id="bb-d1e29781-d1e151">Item, eadem dilectione, qua Pater diligit Filium, diligit creaturam ; sed dilectio, qua
      diligit Filium, est dilectio permaxima : ergo omnem creaturam diligit dilectione summa. Si
      ergo in summo non est ponere magis et minus, sed solum aequale, videtur quod omnem creaturam
      diligat aequaliter.</p>
          <p xml:id="bb-d1e29781-d1e154">Item, sicut Deus cognoscit creaturas, ita diligit ; sed omnes creaturas cognoscit
      aequaliter, non magis unam quam alteram : ergo omnes aequaliter diligit.</p>
          <p xml:id="bb-d1e29781-d1e158">Item, sicut limpiditas cognitionis facit ad eius nobilitatem, sic magnitudo dilectionis
      facit ad eius commendationem ; sed, quia cognitio Dei est nobilissima, omnem creaturam
      limpidissime cognoscit : ergo similiter, cum dilectio Dei sit excellentissima, omnem
      creaturam maxime diligit : ergo, si in maximo non est ponere magis et minus, videtur quod
      aequaliter amet cuncta quae diligit.</p>
          <p xml:id="bb-d1e29781-d1e161">Sed contra : <name ref="#Augustine">Augustinus</name> dicit, et habetur in littera : <quote xml:id="bb-d1e29781-Qd1e166">Quis digne exprimat quantum
       Deus diligat membra unigeniti Filii sui et quanto amplius ipsum Unigenitum</quote> ? Si
      igitur amplius diligit ipsum Unigenitum quam ipsius membra, videtur quod non omnia
      aequaliter diligat.</p>
          <p xml:id="bb-d1e29781-d1e170">Item, Deus diligit bonum, quia bonum, ergo magis bonum magis diligit ; sed non omnia sunt
      aequaliter bona : ergo non omnia sunt a Deo aequaliter dilecta.</p>
          <p xml:id="bb-d1e29781-d1e173">Item, caritas nostra est ordinata : si ergo ordo est de eius complemento, videtur multo
      fortius quod caritatis summae et increatae sit res diligere ordinate, cum illa sit exernplar
      caritatis creatae : si ergo Deus diligit res ordinate, videtur quod non aequaliter.</p>
          <p xml:id="bb-d1e29781-d1e176">Item, secundum quod Deus diligit, secundum hoc dona sua distribuit ; sed non omnibus
      aequaliter dona sua distribuit : ergo non omnes aequaliter diligit.</p>
          <p xml:id="bb-d1e29781-d1e179">Item, si aequaliter omnes diligeret, aequaliter omnibus propitius esset ; sed non
      aequaliter omnibus propitiatur, immo cui vult miseretur, et quem vult indurat : ergo non
      aequaliter diligit omnes creaturas.</p>
        </div>
        <div xml:id="bb-d1e29847">
          <head xml:id="bb-d1e29781-Hd1e185">Conclusio</head>
          <head xml:id="bb-d1e29781-Hd1e188" type="question-title">Deus diligit omnes aequali dilectione, si ea sumitur secundum
      essentiam, sive actum volendi; non vero, si sumitur secundum efficaciam, sive bonum
      volitum.</head>
          <p xml:id="bb-d1e29781-d1e191">Respondeo : Dicendum quod de dilectione Dei est loqui dupliciter, videlicet secundum
      essentiam et secundum efficaciam, sive secundum actum essentialem et secundum effectum
      consequentem. Si loquamur de dilectione quantum ad essentiam sive quantum ad actum
      essentialem, sic non tantum aequali dilectione diligit omnia, immo tantum uno et eodem actu
      simplici et indivisibili, nullo variato, nullo multiplicato, qui quidem ; est divina usia,
      diligit se et omnia alia. Si vero loquamur de dilectione quantum ad efficaciam sive quantum
      ad effectum consequentem, sic, cum effectus ab ipsa dilectione Dei procedentes sint ordinati
      et sese excedentes, dicere est quod Deus non omnes creaturas diligit aequaliter.</p>
          <p xml:id="bb-d1e29781-d1e194">Aliter potest dici, et quasi in idem redit, quod, cum diligere idem sit quod velle bonum,
      aequalitas dilectionis potest attendi dupliciter : aut ex parte actus volendi aut ex parte
      boni voliti. Si ex parte actus volendi, sic omnia diligit aequaliter, quia non magis intense
      vult Deus bonum alicui rei quam alteri, immo ipso summo amore suo vult bonum cuicumque vult.
      Si autem ex parte boni voliti, sic, cum maius bonum velit uni quam alteri, non est dicere
      quod omnia diligat aequaliter, sed quaedam maxime, quaedam vero minime, secundum quod vult
      communicare alicui bonum parvum vel magnum vel maximum. Et quia secundum istam viam
      procedunt rationes ostendentes quod Deus non diligit omnia aequaliter, sicut aspicienti
      patet, ideo sunt concedendae. Verumtamen illa ratio quae sumpta est ex ordine caritatis
      nostrae non valet, quia dilectio nostra diversis motibtis movetur circa diversa diligibilia,
      qui possunt esse intensi et remissi ; non sic autem est ex parte Dei.</p>
        </div>
        <div xml:id="bb-d1e29863">
          <head xml:id="bb-d1e29781-Hd1e201">Ad Rationes</head>
          <p xml:id="bb-d1e29781-d1e204">Ad illud vero quod obicitur de Sapientiae 6, 8, quod aequaliter est ei cura de omnibus,
      dicendum quod aequalitas illa non excludit ordinatam boni communicationem, sed excludit
      personarum acceptionem, quae quidem est inaequalitas non solum deficiens ab unitate
      aequalitatis, verum etiam a pulcritudine ordinis ; et ideo reprehensibilis est nec habet in
      Deo reperiri.</p>
          <p xml:id="bb-d1e29781-d1e207">Ad illud quod obicitur, quod prima causa uno modo se habet ad omnia, dicendum quod illud
      verum est quantum ad id quod est ex parte Dei ; sed tamen creaturae, sicut ipse dicit, non
      uniformiter se habent ad ipsum ; et quoniam diligere Dei non tantum dicitquod est ex parte
      ipsius, sed etiam effectum creatum, hinc est quod ratione illius potest attendi
      inaequalitas.</p>
          <p xml:id="bb-d1e29781-d1e210">Ad illud quod obicitur, quod eadem dilectione diligit Deus Filium suum et creaturam,
      dicendum quod, quamvis dilectio sit eadem quantum ad rationem principalis significati, tamen
      connotatum est aliud et aliud. Nam, cum dicit quod diligit Filium, non connotatur ibi
      aliquod bonum creatum, immo notatur communicatio Boni summi et infiniti ; cum vero dicitur
      quod diligit creaturam, connotatur communicatio boni creati et finiti ; et ex hac parte
      dictum est quod inaequalitas potest attendi.</p>
          <p xml:id="bb-d1e29781-d1e213">Ad illud quod obicitur, quod sicut cognoscit, sic diligit, dicendum quod, si diligere
      accipiatur pro ipso diligendi actu, sic veritatem habet, quia idem est Deo diligere et
      cognoscere. Si vero pro connotato effectu, sic non habet veritatem, quia cognoscere non
      connotat effectum, sicut diligere. Et ideo non potest attendi gradus et ordo in cognitione
      Dei ratione connotati secundum quod in dilectione.,</p>
          <p xml:id="bb-d1e29781-d1e217">Ad illud quod obicitur, quod de perfectione et nobilitate dilectionis est magnitudo sive
      immensitas, sicut de perfectione cognitionis est ipsa limpiditas, dicendum quod verum est
      quantum est ex parte ipsius actus diligendi ; unde unumquodque diligit Deus dilectione
      permaxima, nec magis delectatur Deus in dilectione unius quam in dilectione alterius. Deus
      enim in diligendo : se ipsum et se ipso fruendo diligit cetera, ita quod omnia diligendo se
      ipso fruitur et summe in se ipso delectatur ; hac tamen dilectione maxima et summa quibusdam
      communicat maiora bona, quibusdam minora. Unde sicut dilectio Dei in se est fruitio, ipsa
      tamen relata ad creaturam potest dici usus ratione connotati ; sic, quamvis in se sit summa,
      ratione tamen effectus connotati contingit dici aliquid plus, aliquid. minus ab eo
      diligi.</p>
        </div>
      </div>
    </body>
  </text>
</TEI>