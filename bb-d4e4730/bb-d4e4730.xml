<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e4730">
        <head xml:id="bb-d4e4730-Hd1e108">Dubia</head>
        <div xml:id="bb-d4e4730-Dd1e111">
          <head xml:id="bb-d4e4730-Hd1e113">Dub. I</head>
          <p xml:id="bb-d4e4730-d1e116">In parte ista sunt dubitationes circa litteram. Et primo dubitatur de hoc quod dicit
              <name ref="#Augustine">Augustinus</name> : Nisi poeniteat eum veteris vitae, novam non
            potest inchoare. Videtur enim male dicere, quia, si hoc verum esset, tunc Poenitentia
            deberet praecedere Baptismum : ergo baptismus non est primum inter sacramenta ; quod est
            contra Magistrum et communem opinionem.</p>
          <p xml:id="bb-d4e4730-d1e122">Respondeo : Dicendum quod <name ref="#Augustine">Augustinus</name> non loquitur de
            Poenitentia sacramento, sed de poenitentia-virtute tantum, cuius actus praecedit in
            adultis Baptismi sacramentum ; nec tamen oportet quod actus poenitentiae formatae, qui
            dicitur contritio, praecedat, sed sufficit quod actus informis, utpote attritio ; atteri
            enim poenitere est.</p>
        </div>
        <div xml:id="bb-d4e4730-Dd1e129">
          <head xml:id="bb-d4e4730-Hd1e131">Dub. II</head>
          <p xml:id="bb-d4e4730-d1e134">Item quaeritur de hoc quod dicit <name ref="#Lombard">Magister</name> quod nec parvulis
            sine fide aliena, qui propriam habere nequeunt, datur in Baptismo remissio. Videtur enim
            male dicere, quia secundum hoc, si, parentes sint infideles, tunc videtur quod parvulus
            damnetur ; hoc autem est inconveniens et contra <name ref="#Augustine">Augustinum</name>. Nam, sicut dicit <name ref="#Augustine">Augustinus</name>, Ad
            Bonifacium, esto quod parentes ducant filios suos per ignem, nihil obest parentum
            infidelitas. Si tu dicas, sicut dicit <name ref="#Augustine">Augustinus</name>, Ad
            Bonifacium, quod habet virtutem a fide Ecclesiae, quia adest, esto tunc quod nullus sit
            fidelis, videtur quod sacramentum nullam habet virtutem ; sed hoc falsum est, quia
            baptizatus est et nullam fictionem habuit : ergo recipit effectum Baptismi.</p>
          <p xml:id="bb-d4e4730-d1e149">Respondeo : Dicendum quod ad salutem parvuli requiritur virtus passionis Christi cum
            fide proximi, sicut dicit <name ref="#Augustine">Augustinus</name> et supra ostensum
            fuit. Sed tamen non oportet quod sit fides offerentium, sed sufficit quod sit fides
            Ecclesiae quae est ; vel si haec defecerit, sufficeret meritum fidei quod fuit in
            Ecclesia. Sicut enim orationibus Sanctorum in via Deus reconciliatur multis
            peccatoribus, sic meritis Sanctorum qui sunt in patria multa remittuntur nobis, quia
            prius meruerunt nobis. Et hoc dicit <name ref="#Augustine">Augustinus</name>, Ad
            Bonifacium : Offeruntur parvuli ad percipiendam gratiam non tam ab eis quorum gestantur
            manibus, quamvis et ab ipsis, si ipsi fideles sunt, quam ab universa societate Sanctorum
            atque fidelium. Ab omnibus namque offerri intelliguntur, quibus placet quod offeruntur
            et quorum sancta atque individua caritate ad communionem Sancti Spiritus adiuvantur ; et
            ita offerentes possunt intelligi Sancti, non solum qui sunt in Ecclesia militante, sed
            etiam qui sunt in triumphante. Nihilominus tamen verum est quod sacramentum Baptismi
            prodest parvulis merito ftdei Ecclesiae militantis, quae, quamvis possit deficere in
            aliquibus personis specialiter, generaliter tamen nunquam deficit nec deficiet, iuxta
            illud Matthaei ultimo, 20 : Ecce ego vobiscum sum usque ad consummationem saeculi. Unde
            sicut species semper salvatur in aliquo individuorum, sic fides in aliquo fidelium, et
            hoc, divina providentia faciente. Nec unquam fuit, postquam incepit Ecclesia, quin
            semper esset aliquis qui Deo placeret ; sic nec unquam erit.</p>
        </div>
        <div xml:id="bb-d4e4730-Dd1e159">
          <head xml:id="bb-d4e4730-Hd1e161">Dub. III.</head>
          <p xml:id="bb-d4e4730-d1e164">Item quaeritur de hoc quod dicit quod tunc valere incipit etc., cum illa fictio veraci
            confessione recesserit a corde quia videtur secundum hoc quod confessio expellat
            fictionem ; sed hanc non potuit expellere Baptismus : ergo maioris virtutis est
            confessio sive Poenitentia quam Baptismus.</p>
          <p xml:id="bb-d4e4730-d1e167">Respondeo : Dicendum quod confessio, in quantum est sacramentalis, non expellit
            fictionem, sed in quantum est actus voluntaritis, recedens a malo volito vel proposito ;
            et ita non expellit per naturam sacramenti, sed per naturam libertatis voluntatis cum
            sacramento Poenitehtiae ; quae voluntas si adesset in Baptismo, omnem culpam deleret :
            et ita ex hoc non sequitur quod. Poenitentia sit maioris virtutis.</p>
        </div>
        <div xml:id="bb-d4e4730-Dd1e171">
          <head xml:id="bb-d4e4730-Hd1e173">Dub. IV.</head>
          <p xml:id="bb-d4e4730-d1e176">Item quaeritur de hoc quod dicit : Induunt homines Christum usque ad sacramenti
            perceptionem. Videtur enim male dicere, quia nullus induit Christum, in quo non sit
            renovatio, secundum illud Apostoli ad Ephesios 4, 24 : <quote xml:id="bb-d4e4730-Qd1e178" ana="#eph4_24">Induite
              novum hominem, qui secundum Deum creatus est in iustitia et sanctitate
              veritatis</quote>. Item, induitio dicit aliquem habitum : ergo, cum in ficto nullus
            habitus detur de novo, videtur quod nihil induat.</p>
          <p xml:id="bb-d4e4730-d1e182">Respondeo : Dicendum quod induere Christum est aliquem habitum accipere, per quem homo
            fiat aliquo modo conformis Christo. Conformari autem Christo est dupliciter : aut
            exterius aut interius ; et interius dupliciter : aut per caritatem unientem et
            transformantem in eum qui amatur, et fidem similiter conformantem aut per aliquid gratis
            datum ad hoc praeparans et disponens. Dico ergo quod viri sancti, qui caritatem habent
            et bona opera et conversationem sanctam, et sacramentum perceperunt et Christum
            induerunt quantum ad. sacramenti susceptionem et conformationem in conversatione
            exterius et interius similiter. Sed ficte accedentes, quia exterius suscipiunt signum
            vel quod est signum passionis et mortis et resurrectionis, et interius characterem, qui
            ad gratiam disponit, Christum aliquo modo induunt, sed imperfecte, quia, quamvis non
            renoventur, tamen novo homini quodam modo similes fiunt. Et sic patet utrumque obiectum
            ; procedunt enim secundum quod induitio dicit conformitatem secundum habitum
            perfectum.</p>
        </div>
      </div>
    </body>
  </text>
</TEI>