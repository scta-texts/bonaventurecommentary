<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e39059">
        <head xml:id="bb-d4e39059-Hd1e108">Quaestio 3</head>
        <head xml:id="bb-d4e39059-Hd1e111" type="question-title">Utrum possit aliquis uxorem fornicantem dimittere propria
          auctoritate.</head>
        <p xml:id="bb-d4e39059-d1e114">Tertio quaeritur, utrum possit quis uxorem. fornicantem dimittere propria auctoritate,
          sine iudicio Ecclesiae.</p>
        <div xml:id="bb-d4e39059-Dd1e117">
          <head xml:id="bb-d4e39059-Hd1e119">Ad rationes</head>
          <p xml:id="bb-d4e39059-d1e122">Et quod sic, videtur : Quia Dominus dat iustam sententiam, cum iubet dimitti ex causa
            fornicationis : ergo, si hoc est de iustitia, et quod a Deo iudicatum est non indiget
            ampliori iudicio : ergo sine omni alio iudicio potest eam dimittere.</p>
          <p xml:id="bb-d4e39059-d1e125">Item, Matthaei 1, 19 : <quote xml:id="bb-d4e39059-Qd1e127" source="http://scta.info/resource/mt1_19">Ioseph, cum esset vir iustus, cogitavit
              occulte dimittere Mariam</quote> ; Glossa dicit quod fuit <quote xml:id="bb-d4e39059-Qd1e130">iustus et pius :
              iustus, quia voluit dimittere ; pius, quia noluit propalare</quote>. Ergo, cum Ioseph
            laudetur, quia voluit occulte dimittere, licet ergo sine iudicio Ecclesiae
            dimittere.</p>
          <p xml:id="bb-d4e39059-d1e134">Item, possibile est quod fornicatio nota sit soli viro, sed nihilominus tenetur vir
            uxorem corripere ; sed divortium erat ad correptionem fornicariae : ergo, cum hoc non
            possit probare in facie Ecclesiae, saltem tenetur, si non potest eam dimittere in
            publico, dimittere in occulto.</p>
          <p xml:id="bb-d4e39059-d1e137">Item, si vir post cognitam fornicationem voluntarie uxorem cognoscit, contrahit
            irregularitatem et etiam amittit actionem contra fornicariam. Ergo, si ad hoc non
            tenetur, potest uxori debitum denegare, et ita potest eam dimittere.</p>
          <p xml:id="bb-d4e39059-d1e141">Contra : Nullus se ipsum debet vindicare, quia <quote xml:id="bb-d4e39059-Qd1e143" source="http://scta.info/resource/rom12_19">mihi vindictam,
              dicit Dominus</quote>, ad Romanos 12, 19. Ergo, si mulier peccavit in virum, vir non
            potest eam propria auctoritate dimittere.</p>
          <p xml:id="bb-d4e39059-d1e147">Item, nullus in eadem causa potest esse actor et iudex ; sed vir est actor : ergo non
            debet esse iudex.</p>
          <p xml:id="bb-d4e39059-d1e150">Item, repudium in Lege non licebat fieri nisi auctoritate iudicum civitatis cum datione
            libelli : ergo multo fortius nec in Nova Lege.</p>
          <p xml:id="bb-d4e39059-d1e153">Item, si vir propria auctoritate dimittat uxorem reclamantem, compellitur eam recipere.
            Ergo praeter ordinem iuris eam dimisit, ergo non videtur etc.</p>
          <p xml:id="bb-d4e39059-d1e156">Item, Matrimonium non potest contrahi in occulta sine peccato ; sed facilius est ipsum
            contrahere quam dividere : ergo in occulta sine peccato non potest dividi.</p>
        </div>
        <div xml:id="bb-d4e39059-Dd1e160">
          <head xml:id="bb-d4e39059-Hd1e162">Conclusio</head>
          <head xml:id="bb-d4e39059-Hd1e165" type="question-title">Cognito certitudinaliter adulterio, pars innocens potest
            propria auctoritate in occulto se separare a toro tantum; sed divortium manifestum non
            potest fieri nisi in iudicio episcopi</head>
          <p xml:id="bb-d4e39059-d1e168">Respondeo : Dicendum quod contingit uxorem dimitti a viro dupliciter : vel quantum ad
            torum, ut non commisceantur carnaliter ; vel quantum ad torum et mutuam cohabitationem.
            Si primo modo, sic dico quod vir, comperto et cognito certitudinaliter quod uxor
            fornicetur vel e converso, potest debitum denegare, nec ad hoc tenetur, nisi per
            censuram ecclesiasticam compellatur ; et tunc, si compulsus debitum reddidit, nullum ei
            praeiudicium generatur. Ratio huius est, quia tenetur et debet corrigere suam comparem
            vel coniugem in occulto.</p>
          <p xml:id="bb-d4e39059-d1e171">Si autem loquamur de separatione secundo modo, sic dicitur divortium, et hoc, quia est
            in manifesto, non debet fieri in occulto, sed in facie Ecclesiae ; et quia Matrimonium
            est magnum sacramentum, non sub quocumque iudice, sed coram episcopo. Et hoc est quod
            dicitur Causa XXXIII, quaestione 2, capitulo 1, Saeculares etc., quod fuit editum in
            Concilio Carthaginensi, cui interfuit <name ref="#Augustine">Augustinus</name>, ubi
            dicitur : Si antequam ad episcopos comprovinciales dissidii causas dixerint et prlusquam
            in iudicio damnentur, uxores suas abiecerint, a communione Ecclesiae et sancto populi
            coetu, pro eo quod coniugia maculant, separentur. Et iterum, in eadem quaestione
            Nicolaus Papa : Non liceat alicui sua auctoritate uxorem suam dimittere. Unde secundum
            ius commune tenetur iterum eam resumere, quia iniuste exspoliati restitui debent ante
            litis contestationem ; et hoc dico, nisi obiciat ei fornicationem, quam velit
            incontinenti probare, vel aliquod consimile.</p>
        </div>
        <div xml:id="bb-d4e39059-Dd1e179">
          <head xml:id="bb-d4e39059-Hd1e181">Ad rationes</head>
          <p xml:id="bb-d4e39059-d1e184">Ad illud ergo quod obicitur, quod Dominus sententiam tulit, dicendum quod falsum est,
            quia non tulit sententiam, sed expressit ; et secundum illud ius episcopis potestatem
            sententiandi dimisit.</p>
          <p xml:id="bb-d4e39059-d1e187">Ad illud quod obicitur de Ioseph, dicendum quod non est simile, quia tunc propter
            fornicationem non fiebat divortium, sed homicidium, et Ioseph tamquam pius timebat
            mortem Mariae.</p>
          <p xml:id="bb-d4e39059-d1e190">Ad illud quod obicitur, quodsi fornicatio soli viro nota est, dicendum quod tunc debet
            uxorem corripere in occulto, non per divortium.</p>
          <p xml:id="bb-d4e39059-d1e193">Ad illud quod obicitur, quod contrahit irregularitatem et amittit actionem, si
            cognoscit voluntarie, dicendum quod non tenetur eam cognoscere, nec tamen ex hoc debet
            eam propria auctoritate dimittere.</p>
          <p xml:id="bb-d4e39059-d1e197">Rationes ad oppositum probant quod divortium non potest fieri nisi in facie Ecclesiae,
            cum sit publicum ; et hoc est verum.</p>
        </div>
      </div>
    </body>
  </text>
</TEI>