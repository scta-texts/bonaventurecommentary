<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e12011">
        <head xml:id="bb-d4e12011-Hd1e108">Quaestio 3</head>
        <head xml:id="bb-d4e12011-Hd1e111" type="question-title">Utrum ista conversio sil annihilatio.</head>
        <p xml:id="bb-d4e12011-d1e114">Tertio quaeritur, utrum ista conversio sit annihilatio.</p>
        <div xml:id="bb-d4e12011-Dd1e117" type="rationes-principales">
          <head xml:id="bb-d4e12011-Hd1e119">Rationes principales</head>
          <p xml:id="bb-d4e12011-d1e122">Et quod sic, videtur : Quia omne illud quod sic mutatur quod nihil de ipso remanet
            annihilatur ; sed taliter est de substantia panis in proposito : ergo est
            annihilatio.</p>
          <p xml:id="bb-d4e12011-d1e125">Item, succedens generatio non aufert corruptionem praecedentem : ergo succedens
            conversio non aufert corruptionem praecedentem ; sed hic corrumpitur materia et forma,
            et ita totum : ergo quidquid succedat, nihilominus est annihilatus panis.</p>
          <p xml:id="bb-d4e12011-d1e128">Item, esto quod pari virtute converteretur totum universum in corpus Christi, ipsum
            esset annihilatum. Probatio : toto universo cedente in nihil, solo Christo manente, nil
            minus remanet quam si converteretur totum in Christum, quia tantum Christus est : ergo,
            si ibi esset annihilatio, et hic.</p>
          <p xml:id="bb-d4e12011-d1e131">Item, argumentum hoc est necessarium : A non est B nec pars B nec aliquid eius nec
            aliquid aliud ; et fuit : ergo est annihilatum. Sed panis non est Christus nec pars
            Christi nec aliquid aliud : ergo etc.</p>
          <p xml:id="bb-d4e12011-d1e135">Contra : Nihil quod convertitur in rem digniorem se annihilatur ; sed panis convertitur
            in rem multo digniorem se : ergo etc.</p>
          <p xml:id="bb-d4e12011-d1e138">Item, actio penes terminum denominatur : ergo, cum annihilatio denominetur ab hoc quod
            est nihil, et annihilatione nihil fit, sed nihil non habet aliquid de bono : ergo nec
            annihilatio. Sed nulla actio est a summo Bono nisi bona : ergo etc.</p>
          <p xml:id="bb-d4e12011-d1e141">Item, a summo Bono nunquam id quod est bonum fit malum : ergo a simili nunquam id quod
            est ens fit non-ens sive nihil.</p>
          <p xml:id="bb-d4e12011-d1e144">Item, <name ref="#Augustine">Augustinus</name> : <quote xml:id="bb-d4e12011-Qd1e149">Conditor naturae nihil facit
              contra naturam</quote> ; sed omnis natura appetit esse, sicut dicit Philosophus :
              <quote xml:id="bb-d4e12011-Qd1e152">Naturam, inquimus, desiderare quod melius est et melius est esse quam non
              esse</quote>.</p>
          <p xml:id="bb-d4e12011-d1e156">Item, in sacramento debet salvari ratio signi sive conveniens significatio ; sed hoc
            Sacramentum non est corruptivum, sed conservativum et meliorativum : ergo in ipso non
            debet esse annihilatio.</p>
        </div>
        <div xml:id="bb-d4e12011-Dd1e160">
          <head xml:id="bb-d4e12011-Hd1e162">Conclusio</head>
          <head xml:id="bb-d4e12011-Hd1e165" type="question-title">Transsubstantiato non est annihilatio, sed in meliorem
            substantiam commutatio</head>
          <p xml:id="bb-d4e12011-d1e168">Respondeo : Dicendum quod, sicut tangit <name ref="#Lombard">Magister</name> in
            littera, quorumdam positio fuit quod esset annihilatio panis, cum nihil de eo remaneat,
            vel quia videbatur indignum dicere quod aliquid extraneum in corpus Christi transiret,
            ideo rationabilius videbatur eis quod panis corpori Christi cederet, non mutando locum,
            sed desinendo esse, et Christi corpus superveniret. Sed haec positio stare non potest,
            cum hoc non deceat Deum facere, qui est tota causa in hac conversione, nec deceat
            Sacramentum opus tam vile.</p>
          <p xml:id="bb-d4e12011-d1e174">Ideo communiter ponunt omnes quod non est annihilatio panis, immo in meliorem
            substantiam commutatio, et ideo transsubstantiatio, non annihilatio, talis conversio est
            et sic appellari debet. Amplius, si panis non converteretur in corpus Christi, non esset
            intelligere quomodo corpus Christi inciperet esse in altari sine sui mutatione, sicut
            prius ostensum fuit ; propter quod conversio panis, non annihilatio dicenda est.</p>
        </div>
        <div xml:id="bb-d4e12011-Dd1e179">
          <head xml:id="bb-d4e12011-Hd1e181">Ad rationes</head>
          <p xml:id="bb-d4e12011-d1e184">Ad illud ergo quod obicitur : Nihil remanet de pane, ergo annihilatur, dicendum quod
            istud non sequitur, quia annihilatio est non tantum nihil de re remanere, sed illud in
            nihilum cedere ; sed hic non cedit in nihil, immo in aliquid melius.</p>
          <p xml:id="bb-d4e12011-d1e187">Ad illud quod obicitur, quod posterior generatio non tollit priorem corruptionem etc.,
            dicendum quod verum est, quia forma corrumpitur quae non cedit in formam contrariam ;
            sed, si forma illa converteretur in contrariam, non diceretur omnino corrumpi, sed in
            aliud transire.</p>
          <p xml:id="bb-d4e12011-d1e190">Ad illud quod obicitur de universo, dicendum quod propter hoc non annihilatur omnino.
            Quod obicit : Non plures res remanent, quam si nihil, verum est non plures res, sed
            tamen Christus fit in pluribus locis et sub omnibus speciebus et locum omnium
            substantiarum supplet, et illa accidentia ex praesentia Dominici corporis habent
            operationem quam haberet substantia, sicut patebit infra. Et cum destruitur aliqua
            operatio conveniens speciei, eodem miraculo redit forma panis et eius materia, sicut
            melius patebit infra ; ideo nil perit propter hoc in natura, sed quodam modo ad tempus
            cesat.</p>
          <p xml:id="bb-d4e12011-d1e193">Ad illud quod ultimo obicitur, dicendum quod illa divisio est insufficiens, quia non
            sequitur quod sit annihilatum, si non est hoc nec aliud, quia haec habet duas causas
            veritatis : non est hoc nec aliud aut quia cessit in nihil aut quia transit in aliud ;
            et ratione huius est vera, et hoc non est annihilari.</p>
        </div>
      </div>
    </body>
  </text>
</TEI>