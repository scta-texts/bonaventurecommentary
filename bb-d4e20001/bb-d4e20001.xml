<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e20001">
        <head xml:id="bb-d4e20001-Hd1e108">Quaestio 1</head>
        <head xml:id="bb-d4e20001-Hd1e111" type="question-title">Utrum contritio possit intendi.</head>
        <div xml:id="bb-d4e20001-Dd1e114" type="rationes-principales">
          <head xml:id="bb-d4e20001-Hd1e116">Rationes principales</head>
          <p xml:id="bb-d4e20001-d1e119">Circa primum, quod possit intendi, videtur : Quia contritio est actus alicuius virtutis
            ; sed quaelibet virtus potest intendi, ut in primo probatum est de caritate ; sed,
            augmentata eius virtute, augetur eius motus : ergo etc.</p>
          <p xml:id="bb-d4e20001-d1e122">Item, in contritione non sunt nisi duo, scilicet dolor et gratia, et unum est sicut
            formate, reliquum sicut materiale ; sed est possibile dolorem in nobis intendi,
            possibile est etiam gratiam augeri : ergo etc.</p>
          <p xml:id="bb-d4e20001-d1e125">3. Item, si non potest intendi, ergo in omnibus est aequalis ; sed, contritione
            existente aequali, aequalis est iustificatio et gratificatio : ergo omnes secundum hoc
            essent aequaliter iusti.</p>
          <p xml:id="bb-d4e20001-d1e128">Item, in omni actu animae in quo contingit proficere per assuefactionem et
            coittinuationem, contingit ipsum intendi ; hoc patet ; sed profectus est in
            multiplicatione contritionis et frequentatione : ergo etc.</p>
          <p xml:id="bb-d4e20001-d1e132">Contra : Nihil intenditur cuius <quote xml:id="bb-d4e20001-Qd1e134">impositio est in termino</quote> ; sed impositio
            contritionis est in termino, quia contritio est divisio in minima ; sed minimo non est
            minus : ergo etc.</p>
          <p xml:id="bb-d4e20001-d1e138">Item, nihil intenditur quo non potest cogitari vel esse maius ; sed illo quod habet
            effectum infinitum nihil potest esse maius, cum sit infinitum : ergo nihil tale potest
            intendi. Sed contritio est huiusmodi, cum deleat omnem culpam, quod est virtutis
            infinitae : ergo etc.</p>
          <p xml:id="bb-d4e20001-d1e141">Item, omne quod intenditur, aut intenditur per accessum ad veram nominis impositionem
            vel per depurationem a contrario ; sed contritio non intenditur per depurationem a
            contrario, cum statim, cum est, expellat totaliler omnem culpam ; quia habet gratiam
            coniunctam ; nec per accessum ad impositionem nominis veram, quia eius impositio est in
            termino : ergo etc.</p>
          <p xml:id="bb-d4e20001-d1e144">Item, si intenditur, aut ergo a gratia aut a libero arbitrio. A libero arbitrio non,
            quoniam contritio est motus gratuitus, et talis mensuratur secundum quantitatem gratiae
            ; sed augmentum gratiae et caritatis non potest esse a libero arbitrio, sed a Deo. Si a
            gratia, contra : gratia uniformiter movet liberum arbitrium quantum est de se : ergo non
            videtur intendere in eo contritionem. Praeterea, secundum illud attenditur intensio vel
            augmentum, penes quod consistit ratio quantitatis ; sed quantitas est ex parte materiae
            ; formalis vero contritionis ratio potius convenit gratiae quam materialis : ergo
            secundum illam non intenditur nec augetur.</p>
        </div>
        <div xml:id="bb-d4e20001-Dd1e148">
          <head xml:id="bb-d4e20001-Hd1e150">Conclusio</head>
          <head xml:id="bb-d4e20001-Hd1e153" type="question-title">Contritio potest intendi atque augeri tum secundum fervorem
            motus, tum secundum augmentum virtutis poenitentiae per gratiam factum</head>
          <p xml:id="bb-d4e20001-d1e156">Respondeo : Dicendum quod contritio est motus virtutis habens quantitatem virtutis,
            sicut est virtus a qua est. Unde et augmentum et intensionem habet secundum illud a quo
            recipit quantitatem ; haec autem est virtus poenitentiae. Unde sicut certum est
            caritatem augeri, ita et poenitentiam ; ac per hoc certum est contritionem et intendi et
            augeri.</p>
          <p xml:id="bb-d4e20001-d1e159">Unde notandum quod quemadmodum caritas dicitur intendi quantum ad fervorem et augeri
            quantum ad essentialem virtutem, et primum est a cooperatione liberi arbitrii, secundum
            vero est a dono caelesti : ita et in proposito oportet intelligi quod motus contritionis
            ferventior esse potest secundum cooperationem liberi arbitrii. Unde ex aequali gratia
            aliquando magis fervens elicitur motus, aliquando. minus, secundum cooperationem liberi
            arbitrii. Sed, proprie loquendo, non dicitur maior, nisi virtute poenitentiae augmentata
            ; et hoc est per gratiam. Concedendae igitur sunt rationes ostendentes quod contritio
            possit intendi.</p>
        </div>
        <div xml:id="bb-d4e20001-Dd1e163">
          <head xml:id="bb-d4e20001-Hd1e165">Ad rationes</head>
          <p xml:id="bb-d4e20001-d1e168">Ad illud quod obicitur, quod est divisio, in minima, dicendum quod contritio et habet
            respectum ad obiectum, supra quod dirigitur, et ad virtutem a qua oritur, sive dicatur
            habitus sive liberum arbitrium. Secundum comparationem ad obiectum, quia omne mortale
            expellit et quasi in pulvetem redigit, non habet intendi. Habet etiam comparationem ad
            vim a qua exit ; et secundum. illam viam habet intendi ; et in prima via ratio procedit,
            et ideo non concludit.</p>
          <p xml:id="bb-d4e20001-d1e171">Ad illud quod obicitur, quod est virtutis infinitae, dicendum quod contritio non delet
            nisi virtute gratiae ; gratia autem est donum, per quod inhabitat in nobis ille cuius
            virtus est infinita ; et illa est quae potest in infinitum effectum, et illi virtuti
            attribuitur expulio primo et per se et contritioni per illam. Et ideo non sequitur quod
            contritio sit infinita ; sed quod coniuncta est cum virtute, cuius operatio est
            infinita.</p>
          <p xml:id="bb-d4e20001-d1e174">Ad illud quod obicitur, quod non accedit magis nec recedit, dicendum quod utrumque
            falsum est ; immo ratione gratiae magis accedit, ratione vero doloris, dico quod magis
            recedit. Dolor enim non tantum habet oppositionem ad culpam, sed etiam ad sequelas et
            pronitates peccati, quae quodam modo doloris intensione in nobis remittuntur paulative
            et expelluntur, prout dolor est purior et intensior. Accessus autem ad veram
            impositionem non attenditur in hoc quod non habeat verum nomen, sed quia non participat
            illud in termina secundum rationem gratuiti.</p>
          <p xml:id="bb-d4e20001-d1e177">Ad illud quod quaeritur, utrum intendatur secundum intensionem doloris aut gratiae,
            sive a libero arbitrio an a gratia, iam patet responsio. Si enim loquamur de fervore,
            dico quod est a libero arbitrio ; si autem loquamur quantum ad veram augmentationem, sic
            dico quod immediate venit a cremento poenitentiae, qua augmentata, augetur dolor
            rationalis partis, qui est detestationis vel displicentiae. Et si quaeras, unde veniat,
            dico quod a Deo effective, a libero arbitrio dispositive, a gratia completive. Et si tu
            obicias quod grati uniformis est, et praeterea est forma, dicendum quod, quamvis ipsa
            uniformiter gratificet, dum tamen magis a Deo influitur et abundantius datur, magis
            gratificat. Et rursus, quamvis a gratia, cum sit forma, non habeat principaliter ortum
            quantitas molis, quae est a materia principaliter, habet tamen ortum quantitas virtutis,
            quae est a forma ; et hoc genere quantitatis est contritio quanta. Et ex hoc patet
            quomodo vel unde habeat quantitatem et unde habeat intensionem et qualiter.</p>
        </div>
      </div>
    </body>
  </text>
</TEI>