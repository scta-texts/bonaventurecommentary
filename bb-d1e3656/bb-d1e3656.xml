<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 3, P. 2, A. 3, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 3, P. 2, A. 3, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e3656">
        <head xml:id="bb-d1e3656-Hd1e119">III, D. 3, P. 2, A. 3, Q. 2</head>
        <head xml:id="bb-d1e3656-Hd1e122" type="question-title">Utrum in corpore dominico formatio et distinctio membrorum facta sit
    subito an successive.</head>
        <p xml:id="bb-d1e3656-d1e125">Secundo quaeritur de eius corporis perfectione quantum ad membrorum distinctionem, et est
    quaestio, utrum membrorum formatio et distinctio facta sit subito an successive in corpore
    dominico.</p>
        <div xml:id="bb-d1e3656-Dd1e128" type="rationes-principales">
          <head xml:id="bb-d1e3656-Hd1e130">Rationes principales</head>
          <p xml:id="bb-d1e3656-d1e133">Et quod non subito, videtur. <name ref="#Augustine">Augustinus</name>, in IV De Trinitate, tractans illud verbum Ioannis
      2, 19 : <quote xml:id="bb-d1e3656-Qd1e138" source="http://scta.info/resource/io2_19">Solvite templum hoc... dixerunt ludaei : Quadraginta
       sex</quote> etc. ; ibi <name ref="#Augustine">Augustinus</name> : <quote xml:id="bb-d1e3656-Qd1e144" source="http://scta.info/resource/adt-l4">Hic
       numerus perfectioni dominici corporis congruit, quia, ut dicunt physici, tot diebus forma
       humani corporis perficitur</quote>. Ergo non videtur quod corpus Christi ab instanti
      conceptionis organizatum fuerit et formatum. Si tu dicis, sicut dicit <name ref="#Lombard">Magister</name> in littera,
      quod hoc dictum fuit propter incrementum molis, tunc non videtur quod quadraginta sex diebus
      perfectum sit, quia ad perfectionem hanc non pervenit usque ad annos viginti.</p>
          <p xml:id="bb-d1e3656-d1e151">Item, ad Hebraeos 2, 17 : <quote xml:id="bb-d1e3656-Qd1e153" source="http://scta.info/resource/hebr2_17">Per omnia debuit fratribus
       similari</quote>. Ergo videtur quod in modo formationis corporis ; sed corpora aliorum
      hominum successive formantur : ergo videtur quod similiter corpus Christi.</p>
          <p xml:id="bb-d1e3656-d1e157">Item, corpus Christi nutritum et augmentatum fuit sicut corpora aliorum hominum successive.
      Ergo videtur pari ratione quod fuerit successive formatum.</p>
          <p xml:id="bb-d1e3656-d1e160">Item, formationem corporis antecedit consolidatio et consolidationem antecedit conversio et
      conversionem seminis decisio. Si ergo quaelibet istarum operationum non potest fieri in
      minori quam in instanti, et una est ordinata ad aliam, ergo videtur quod formatio corporis
      non poterit esse instantanea.</p>
          <p xml:id="bb-d1e3656-d1e164">Sed contra : <name ref="#Augustine">Augustinus</name>, in libro De fide ad Petrum : Firmissime tene et nullatenus
      dubites, non carnem Christi sine divinitate in utero Virginis conceptam, priusquam
      susciperetur a Verbo ; sed Verbum non suscepit nisi carnem formatam, et in instanti suscepit
      eam. Igitur videtur quod in instanti corpus Christi fuerit ad perfectionis organizationem
      deductum.</p>
          <p xml:id="bb-d1e3656-d1e170">Item, <name ref="#Augustine">Augustinus</name>, in libro De Trinitate : Non ex utero Virginis prius caro concepta est et
      postea divinitas venit in carnem, sed mox ut Dei Verbum in uterum venit, factum est caro,
      servata proprietate naturae, et perfectus homo in veritate carnis et animae.</p>
          <p xml:id="bb-d1e3656-d1e176">Item, Virgo beata dicitur concepisse Filium Dei ratione carnis assumtae ex ipsa ; sed non
      est communicatio idiomatum nisi propter unionem, non est autem unio nisi ad naturam
      perfectam : ergo, cum in instanti conceptionis verum sit dicere Filium Dei conceptum ex
      Virgine, necesse fuit et corpus ad perfectam organizationem esse deductum.</p>
          <p xml:id="bb-d1e3656-d1e179">Item, conceptio Christi fuit virtute mirabili et mirabiliter operante ; sed virtus
      mirabiliter operans est infinita et operans infinite : ergo videtur quod eius operatio
      debeat esse instantanea ; et si hoc, corpus dominicum in instanti in perfecta organizatione
      fuit constitutum.</p>
        </div>
        <div xml:id="bb-d1e3656-Dd1e183">
          <head xml:id="bb-d1e3656-Hd1e185">Conclusio</head>
          <head xml:id="bb-d1e3656-Hd1e188" type="question-title">Corpus Christi ad instanti conceptionis habuit perfectionem
      organizationis.</head>
          <p xml:id="bb-d1e3656-d1e191">Respondeo : Dicendum quod absque dubio, sicut dicit <name ref="#Augustine">Augustinus</name>, corpus Christi ab instanti
      conceptionis habuit perfectionem organizationis. Et ratio huius sumi potest ex parte Verbi
      assumentis et ex parte virtutis efficientis et ex parte Virginis concipientis. Ex parte
      Verbi assumentis, quia non decebat Verbum assumere partem humana naturae ut esset homo
      secundum quid sed totam humanam naturam, et ita carnem et animam, maxime cum anima det carni
      congruentiam, ut uniatur cum natura divina, sicut ostensum est supra. Et quoniam anima non
      est nata uniri nisi carni formatae et organizatae, ideo in primo instanti conceptionis
      necesse fuit corpus ad perfectionem organizationis perduci. Ratio etiam est ex parte
      virtutis operantis, quia ibi virtus divina operabatur mirabiliter : hoc enim est miraculum
      miraculorum, quod femina concipiat Deum. Et ideo ad suae mirabilis potentiae ostensionem
      subito formavit illud corpus, quod natura non potest formare nisi successive. Ratio vero
      nihilominus est ex parte Virginis concipientis, quae statim, ut consensit, repleta : fuit
      Spiritu Sancto et Mater Dei effecta, iuxta illud quod angelus annuntiabat. Et quoniam Mater
      Dei non erat nisi Deus unitus esset carni quam conceperat, et caro nec Deo nec animae
      congrueret uniri nisi haberet membrorum distinctionem convenientem, hinc est quod ab
      instanti conceptionis corpus Christi debuit in membrorum distinctione perfectum esse. Unde
      concedendae sunt rationes ad istam partem inductae.</p>
        </div>
        <div xml:id="bb-d1e3656-Dd1e199">
          <head xml:id="bb-d1e3656-Hd1e201">Ad obiecta</head>
          <p xml:id="bb-d1e3656-d1e204">Ad illud quod obicitur, quod numerus quadraginta sex dierum congruit perfectioni corporis
      dominici, dicendum quod in Scriptura frequenter dicitur res tunc fieri, cum innotescit ; et
      per hunc quidem modum verbum beati <name ref="#Augustine">Augustini</name> est intelligendum, quia, etsi corpus dominicum
      ab instanti conceptionis fuit formatum, non tamen apparuit nec percipi potuit prae parvitate
      quantitatis molis ; sed post quadraginta sex dies ad tantam perfectionem quantitatis
      deductum est quod aspectibus hominum patere potuit. Unde corpus Christi illud in incremento
      cum aliis corporibus similitudinem habuit, quamvis non haberet similitudinem in formatione
      primaria ; non enim naturaliter, sed mirabiliter formatum fuit. Et sic inteJligenda sunt
      verba <name ref="#Augustine">Augustini</name>, in IV libro de Trinitate et in libro 83 Quaestionum, quae ad praesens
      omittuntur ob vitandam prolixitatem.</p>
          <p xml:id="bb-d1e3656-d1e213">Ad illud quod obicitur de verbo Apostoli, quod per omnia debuit fratribus assimilari,
      dicendum quod verum est quantum ad ea quae faciebant ad reparationem generis humani, sicut
      hoc quod est tentari, conversari cum hominibus et pati. Sed in modo conceptionis, quia in
      nobis annexam habet traductionem originalis peccati, non debuit assimilari, quia non
      competebat hoc hominum Mediatori et Reparatori.</p>
          <p xml:id="bb-d1e3656-d1e216">Ad illud quod obicitur, quod similiter fuit nutritum et generatum, dicendum quod non est
      simile, quia nostra augmentatio et nutritio culpam non habet annexam sicut nostra generatio
      ; et ita non sic debuit assimilari in generationis primordio sicut in augmento et
      nutrimento.</p>
          <p xml:id="bb-d1e3656-d1e219">Ad illud quod obicitur, quod formationem praecessit consolidatio et consolidationem
      conversio, dicendum quod duplex est ordo, videlicet secundum tempus et naturam vel secundum
      naturam tantum. Isti autem tres actus ordinem habent in nostra generatione utroque modo,
      quia nostra generatio est a virtute finita, quae operatur in tempore. In generatione autem
      Christi non habent ordinem nisi secundum naturam ; et quoniam habentia ordinem secundum
      naturam simul esse possunt tempore absque aliqua incompossibilitate, hinc est quod nihil
      impedit illos actus esse in generatione dominica, quamvis non sint simul in generatione
      nostra.</p>
          <p xml:id="bb-d1e3656-d1e223">Unde ratio illa non cogit, quia aut procedit ab ordine secundum naturam ad ordinem secundum
      tempus aut procedit ab operatione naturae ad operationem virtutis divinae. Et nullo istorum
      modorum est ibi necessitas consequentiae.</p>
        </div>
      </div>
    </body>
  </text>
</TEI>