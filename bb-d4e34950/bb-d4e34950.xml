<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e34950">
        <head xml:id="bb-d4e34950-Hd1e108">Quaestio 3</head>
        <head xml:id="bb-d4e34950-Hd1e111" type="question-title">Utrum aliquis possit ad Matrimonium compelli per praeceptum
          patris.</head>
        <p xml:id="bb-d4e34950-d1e114">Tertio quaeritur, utrum aliquis possit ad Matrimonium compelli per praeceptum patris : et
          voco hic compulsionem, ut obedire teneatur.</p>
        <div xml:id="bb-d4e34950-Dd1e117">
          <head xml:id="bb-d4e34950-Hd1e119">Rationes principales</head>
          <p xml:id="bb-d4e34950-d1e122">Et quod sic, videtur : Quia dicitur Genesis 28, 6, quod Isaac vocavit filium suum Iacob
            praecepitque ei dicens : <quote xml:id="bb-d4e34950-Qd1e124" source="http://scta.info/resource/gen28_6">Ne accipias uxorem</quote> etc. ; constat
            quod Isaac non praecepit nisi quod potuit et debuit : ergo potest hoc pater filio
            praecipere.</p>
          <p xml:id="bb-d4e34950-d1e128">Item, ad Colossenses 3, 20 : <quote xml:id="bb-d4e34950-Qd1e130" source="http://scta.info/resource/col3_20">Filii, obedite parentibus vestris
              per omnia</quote>. Ergo in omnibus quae non sunt contra salutem tenetur patri filius
            obedire ; unde Glossa : <quote xml:id="bb-d4e34950-Qd1e133">Placet Deo si per omnia obeditis, ita tamen si in Domino
              obeditis</quote>. Si ergo Matrimonium non est contra salutem, patet etc.</p>
          <p xml:id="bb-d4e34950-d1e137">Item , sicut se habet pater spiritualis respectu matrimonii spiritualis, ita pater
            carnalis respectu carnalis ; sed dominus Papa potest praecipere alicui sub poena
            excommunicationis quod episcopatum accipiat : ergo pater carnalis quod filius cum
            muliere, cum qua vult, contrahat.</p>
          <p xml:id="bb-d4e34950-d1e140">Item, stultus est qui iurat et se obligat pro alio qui non est ei obligatus, ut si
            iurarem pro extraneo quod ipse ad sanctum Dionysium iret. Si ergo parentes iurant pro
            filiis, ergo videtur quod filiis suis possint praecipere ut iuramenta sua debeant
            implere.</p>
          <p xml:id="bb-d4e34950-d1e144">Item, si aliquis contrahat sponsalia cum aliqua, nondum est Matrimonium contractum,
            tamen per ecclesiasticum praeceptum compellitur ad contrahendum. Si ergo potest compelli
            ab episcopo, pari ratione videtur quod possit compelli a patre suo.</p>
          <p xml:id="bb-d4e34950-d1e147">Contra : In eo in quo pares sumus, unus non tenetur obedire mandato alterius ; sed
            quantum ad ius Matrimonii omnes sunt pares : ergo non videtur quod pater possit filio
            imperare.</p>
          <p xml:id="bb-d4e34950-d1e150">Item, patre imperante Matrimonium, filius sine peccato potest castitatem vovere : ergo
            non tenetur patri obedire.</p>
          <p xml:id="bb-d4e34950-d1e153">Item, si filius vult religionem intrare, non tenetur patri determinanti religionem
            obedire, immo in quamcumque potest sine peccato intrare, quia tale votum est spontaneum
            : si ergo Matrimonium debet esse liberum, patet etc.</p>
          <p xml:id="bb-d4e34950-d1e156">Item, nemo potest me compellere ad perpetuam servitutem ; sed vir, eo quod contrahit
            eum uxore, dat ei sui corporis perpetuam potestatem : ergo non videtur quod in hoc
            teneatur quis alicui obedire.</p>
          <p xml:id="bb-d4e34950-d1e159">Item, si teneretur obedire, tunc sponsalia per parentes contracta absque consensus
            filiorum nubentium essent stabilia ; sed hoc est contra iura canonica et civilia : ergo
            etc.</p>
        </div>
        <div xml:id="bb-d4e34950-Dd1e163">
          <head xml:id="bb-d4e34950-Hd1e165">Contractus matrimonii debet esse liber nec ordinarie subiicitur praecepto parentum
            obligatorio</head>
          <p xml:id="bb-d4e34950-d1e168">Respondeo : Dicendum quod, sicut ostendunt rationes ultimae, Matrimonii contractus
            debet esse liber omnino, tum ratione significationis, tum etiam ratione talis et tantae
            obligationis quae in illo contractu consistit ; et ideo non est praecipiendum a
            parentibus filio praecepto obligatorio quod contrahat, quia potest continere, si vult,
            et iterum, si vult, contrahere. Adhuc, per praeceptum non potest pater ad contrahendum
            cum hac. vel cum illa eum obligare, nisi caritas. vel rationabilis causa eum liget vel
            promissio ipsius voluntaria. Rationabilis autem causa ligat, quando pater habet
            inimicitias et non potest evadere nisi filius cum consanguinea inimici contrahat ; vel
            quando pater prohibet filio ne contrahat cum muliere mala. Ob promissionem voluntariam,
            ut quando ipsemet se obligat contrahendo sponsalia, praeiudicium sibi generat in hoc
            quod inchoat Matrimonium ; unde tenetur ad consummandum et ad hoc compelli potest per
            mandatum ecclesiasticum.</p>
        </div>
        <div xml:id="bb-d4e34950-Dd1e173">
          <head xml:id="bb-d4e34950-Hd1e175">Ad rationes</head>
          <p xml:id="bb-d4e34950-d1e178">Et per hoc patet responsio ad primum in contrarium et ad ultimum. Nam Isaac
            rationabiliter praecepit illud quod Iacob alias tenebatur facere, tum propter malitiam
            mulierum, tum etiam quia semen Chanaan de terra illa erat disperdendum ; et illud clare
            insinuatur in textu et clarius in quodam libella qui dicitur Testamentum
            Patriarcharum.</p>
          <p xml:id="bb-d4e34950-d1e181">Ad illud quod obicitur de obedientia respectu patris, dicendum quod illa distributio
            intelligitur solum quantum ad ea quae sunt de paterna honorificatione et quantum ad ea
            quae spectant ad regimen familiae. Si autem quantum ad alia intelligatur, consilium est,
            non praeceptum ; et hoc innuit Glossa, quae dicit : Placet Deo etc.</p>
          <p xml:id="bb-d4e34950-d1e184">Ad illud quod obicitur de matrimonio spirituali, respondent aliqui quod Papa non potest
            praecipere, quia consensus debet esse liber ; sed post susceptionem potest praecipere
            administrationem. Sed tamen istud non videtur securum dicere, cum tota die videamus
            fieri contrarium.</p>
          <p xml:id="bb-d4e34950-d1e187">Et ideo dicunt alii quod simpliciter potest praecipere ; nec est simile de patre
            carnali, quia pater spiritualis potestatis plenitudinem super filios suos habet amplius
            quam pater carnalis. Et praeterea, non est tanta servitus et tam indivisibilis copula in
            matrimonio spirituali sicut in carnali ; et hoc patet, quia Papa potest deponere et
            absolvere ab episcopatu.</p>
          <p xml:id="bb-d4e34950-d1e191">Tertius modus dicendi est quod ubi rationalis causa est, scilicet necessitas vel
            communis utilitas, potest praecipi, et tunc me tenetur obedire ; et quoniam semper
            praesumendum est quod tantus pater ex causa rationabili moveatur, nisi expresse appareat
            contrarium, credendum est quod subditus obedire tenetur. Quodsi , sciret se
            insufficientem et indignum, et videret sibi imminere periculum animae, credendum est
            quod non teneretur obedire. Haec enim obedientia modicum aut nihil de suo debet habere,
            maxime temporibus modernis. Quidquid tamen sit non est simile de isto Matrimonio et de
            illo, ratione iam visa.</p>
          <p xml:id="bb-d4e34950-d1e194">4-5. Ad illud quod obictur de iuramento pro altero, dicendum quod, sicut infra patebit,
            nullius est roboris, sed cuiusdam solatii et solemnitatis, quando parentes iurant pro
            parvulis ; nec obligantur ad aliud nisi quod bona fide ad hoc laborabunt quod
            Matrimonium compleatur. Ultimum patet, quia talis sibi praeiudicium generavit ex propria
            obligatione.</p>
        </div>
      </div>
    </body>
  </text>
</TEI>