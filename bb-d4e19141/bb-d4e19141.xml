<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e19141">
        <head xml:id="bb-d4e19141-Hd1e108">Dubia</head>
        <div xml:id="bb-d4e19141-Dd1e111">
          <head xml:id="bb-d4e19141-Hd1e113">Dub. I</head>
          <p xml:id="bb-d4e19141-d1e116">In parte ista sunt dubitationes circa litteram. Et primo de hoc quod dicit <name ref="#GregoryGreat">Gregorius</name> : Quia ex fonte gratiae Dei id cordi eius
            instillatur, ut vel sic paulatim ad poenitentiam veniat. Videtur enim secundum hoc quod
            gratia detur paulatim et quod paulatim expellatur peccatum. Contra : Supra, libri
            secundi distinctione vigesima sexta, dicitur quod gratia praeveniens est fides cum
            dilectione ; et haec non compatitur secum culpam.</p>
          <p xml:id="bb-d4e19141-d1e122">Respondeo : Dicendum quod Deus non tantum dicitur instillare donum gratiae gratum
            facientis, sed etiam donum gratiae gratis datae. Et gratia praeveniens utraque dicitur :
            vel quae praevenit et disponit voluntatem ad susceptionem gratiae, et haec est gratia
            gratis data ; vel quae praevenit opus, sed tamen facit voluntatem bonam. <name ref="#Lombard">Magister</name> igitur loquitur hic de gratia gratis data, in secundo
            de gratia gratum faciente.</p>
        </div>
        <div xml:id="bb-d4e19141-Dd1e129">
          <head xml:id="bb-d4e19141-Hd1e131">Dub. II.</head>
          <p xml:id="bb-d4e19141-d1e134">Item super hoc : Multa enim sunt genera eleemosynarum, notandum hic quod quaedam est
            eleemosyna corporalis, quaedam spiritualis. Eleemosyna corporalis septimembris est,
            sicut in hoc versu continetur : Visito, poto, cibo, redimo ; tego, colligo, condo.
            Sufficientia autem horum potest assignari sic. Hae differentiae ordinantur contra
            defectus corporis vel animae ut unitae corpori. Sic autem definitur homo : homo est
            substantia animata : per hoc tangitur vegetabilis, quae indiget duplici restauratione,
            scilicet calidi et sicci, et hoc est per cibum ; et frigidi et humidi, et hoc est per
            potum ; et sic est duplex opus misericordiae. Sensibilis, et huic necessarium est duplex
            cooperimentum contra exteriora nociva, scilicet remotum, et hoc est hospitium ; et
            proximum, et hoc est vestimentum ; et sic est duplex opus misericordiae. Rationalis, et
            haec est substantia libera et haec nata est habere libertatem, scilicet a carcere et a
            servitute ; contra ergo inclusionem, in carcere est visitatio ; contra servitutem
            redemptio. Mortalis, et secundum hanc inest ei mors et post indiget sepultura ; et sic
            sunt septem.</p>
          <p xml:id="bb-d4e19141-d1e137">Vel aliter. Defectus sive miseria aut est corporis aut coniuncti. Si corporis, sic est
            sepultura. Si coniuncti, aut ab intrinseco aut ab extrinseco. Si ab intrinseco, aut
            propter improportionem, et sic est infirmitas ; aut propter consumptionem, et hoc vel
            calidi et sicci, et sic fames ; aut humidi et frigidi, et sic sitis. Si ab extrinseco,
            aut voluntaria, et sic est incarceratio ; aut naturalis, et hoc vel natura superiori, et
            pro hac hospitium ; vel inferiori, et contra hanc vestimentum.</p>
          <p xml:id="bb-d4e19141-d1e140">Similiter eleemosyna spiritualis est septimembris, sicut in hoc versu continetur :
            Doce, consule, castiga, solare, remitte, fer, ora. Sufficientia autem sumitur sic.
            Defectus enim spiritualis aut est talis quod non potest ei subveniri per hominem
            immediate, sed per Deum, et tunc est ultimum, scilicet oratio ; aut potest, et tunc aut
            est cognitivae aut affectivae. Si cognitfvae, aut est ignorantia cognoscendorum, et tunc
            est doctrina ; aut agendorum, et sic est consilium. Si affectivae, aut est culpa aut
            poena. Si culpa, aut in nos, et tunc est remissio ; aut in alios, et tunc est correptio.
            Si autem est poena, aut tunc relevandus est verbo, et sic consolatio : aut facto, et sic
            supportatio. Et sic sunt septem : doctrina, consilium, remissio, correptio, consolatio,
            supportatio et oratio.</p>
        </div>
        <div xml:id="bb-d4e19141-Dd1e144">
          <head xml:id="bb-d4e19141-Hd1e146">Dub. III.</head>
          <p xml:id="bb-d4e19141-d1e149">Item quaeritur de hoc quod dicit : Sed ea maior est, qua ex corde dimittimus, quae sit
            maior eleemosyna, utrum corporalis an spirituaIis. Et quod corporalis, videtur, quia,
            Matthaei 25, 35, Dominus non faciet mentionem in iudicio nisi de corporali. Sed contra
            hoc est, quia sicut se habet substantia spiritualis, ut anima, ad corpus, ita eleemosyna
            ad eleemosynam ; sed anima multo pluris est quam corpus : ergo eleemosyna spiritualis
            quam corporalis.</p>
          <p xml:id="bb-d4e19141-d1e152">Respondeo : Dicendum quod, sicut dicit <name ref="#Augustine">Augustinus</name>, et
            habetur in littera, elemosyna spiritualis dignior est et nobilior, corporalis autem est
            manifestior ; et quia Do minus populo rudi loquebatur, ideo mentionem facit de
            corporali, innuens de spirituali a minori, si quis habeat intellectum.</p>
        </div>
        <div xml:id="bb-d4e19141-Dd1e159">
          <head xml:id="bb-d4e19141-Hd1e161">Dub. IV.</head>
          <p xml:id="bb-d4e19141-d1e164">Item quaeritur de hoc quod dicit : Qui vult ordinate eleemosynam dare, a se primum
            debet incipere, quia maius et perfectius est diligere inimicos quam amicos. Ergo, a
            simili, perfectius est diligere alium quam diligere se et miserere alii quam sibi : ergo
            rectus ordo est prius alteri misereri. Item, homo per poenitentiam debet esse sibi
            austerus et se ipsum iudicare, et ita non debet misericordia incipere a nobis, sed
            iustitia.</p>
          <p xml:id="bb-d4e19141-d1e167">Respondeo : Dicendum quod duplex est in nobis portio, scilicet corporalis et
            spiritualis, et secundum hanc duplex defectus est et duplex misericordia. Est enim
            misericordia respectu incommodi et mali circa animam, et est misericordia respectu
            incommodi et mali quod est corporis. Primum incommodum odire est viri spiritualis,
            secundum incommodum est viri carnalis. Dico ergo quod respectu animae unusquisque debet
            esse providus et nullus in hoc debet esse sibi durus, quia hoc non est iustitia, sed
            nequitia. Sed in corporali, dummodo non excedat, laudabile est quod est sibi durus et
            aliis pius. <name ref="#Augustine">Augustinus</name> autem intelligit de spirituali, non
            de corporali.</p>
        </div>
        <div xml:id="bb-d4e19141-Dd1e175">
          <head xml:id="bb-d4e19141-Hd1e177">Dub. V.</head>
          <p xml:id="bb-d4e19141-d1e180">Item quaeritur de hoc quod dicit : Est enim eleemosyna opus misericordiae. Videtur enim
            male dicere, quia super illud Matthaei 6, 3 : <quote xml:id="bb-d4e19141-Qd1e182">Nesciat sinistra</quote> etc.
            Glossa : <quote xml:id="bb-d4e19141-Qd1e185">Eleemosyna est pars iustitiae</quote>. Item, satisfactio est pars
            iustitiae et eleemosyna est pars satisfactionis : ergo etc.</p>
          <p xml:id="bb-d4e19141-d1e189">Respondeo : Dicendum quod dare eleemosynam indigenti, hoc potest esse dupliciter : aut
            solum quia considerat indigentiam, et sic est pietatis ; aut quia considerat indigentiam
            et debitum, quia sibi impositum vel quia ipse debet, cum habeat superfluum, et sic est
            pars iustitiae, et sic est in satisfactione ; nihilomi.nus tamen pietas ad iustitiam
            reducitur.</p>
        </div>
        <div xml:id="bb-d4e19141-Dd1e193">
          <head xml:id="bb-d4e19141-Hd1e195">Dub. VI.</head>
          <p xml:id="bb-d4e19141-d1e198">Item quaeritur de hoc quod dicit quod in peccato mortali permanentes, etsi eleemosynas
            largas etc., utrum utilius sit facere eleemosynas largas quam parvas. Et videtur quod
            non, quia aut homo est extra caritatem aut in caritate. Si extra, ita amittit magnas ut
            parvas et e converso, sicut dicit <name ref="#Lombard">Magister</name> in littera. Si in
            caritate, sed Deus pensat opera secundum quantitatem caritatis : ergo, sive parum sive
            multum fiat ex quantitate caritatis eadem ; tantum valet unum quantum alterum. Item,
            Deus, non pensat quantum, sed ex quanto, sicut patet. Dominus enim Lucae 21, 3 dixit de
            vidua quae misit duo aera minuta in gazophylacium : Amen dico vobis, quod haec vidua
            plus omnibus misit. Sed contra : si hoc esset, ergo stultus esset dives qui daret magnam
            pecuniam Deo ; nec sacerdos deberet ei imponere nisi obolum, si tantum ei valet quantum
            una marca.</p>
          <p xml:id="bb-d4e19141-d1e204">Respondeo : Dicendum quod de quantitate eleemosynae est loqui vel per comparationem ad
            eumdem vel ad diversos. Si ad eumdem, sic melius et utilius est dare plus quam minus.
            Est et triplex utilitas : prima, quia, si est in caritate, amplius satisfacit ; secunda,
            quia, si est extra, magis disponit se ad gratiam ; tertia, quia, sive sit extra sive
            intra, multiplicat intercessores ; et hoc est quod Dominus suadet Lucae 16, 9 : Facite
            vobis amicos etc. Si autem per comparationem ad diversos, eleemosyna non praecellit
            eleemosynam secundum proportionem quantum ad meritum et satisfactionem. Tantum enim
            meretur paupercula in donatione modici panis, quantum dives in donatione maioris. In hoc
            tamen praecellunt divitiae, quia possunt multiplicare amicos spirituales qui pro eis
            tenentur orare.</p>
        </div>
        <div xml:id="bb-d4e19141-Dd1e208">
          <head xml:id="bb-d4e19141-Hd1e210">Dub. VII.</head>
          <p xml:id="bb-d4e19141-d1e213">Item quaeritur de hoc quod dicit, quod inordinate agunt, dum a se non incipiunt etc.
            Videtur enim secundum hoc quod ordo sit necessarius ad eleemosynam. Ergo, si quis dat
            eleemosynam prius cui debet dare posterius, non satisfacit. Contra, esto quod det minus
            indigenti, cum non teneatur dare alii, quia utrique posset licite recusare, non servat
            ordinem et tamen non peccat. Ergo non videtur perdere fructum eleemosynae. Item,
            quaeritur, utrum in ordine dandi eleemosynam sit attendenda bonitas vel indigentia. Et
            quod indigentia, videtur, quia qui dat diviti, eleemosynam non facit, sed facit
            eleemosynam qui dat pauperi malo, cum sit proximus et sustentandus. Contrarium huius
            habetur Ecclesiastici 12, 2 : <quote xml:id="bb-d4e19141-Qd1e215" source="http://scta.info/resource/sir12_2">Da iusto, et ne susceperis
              peccatorem</quote>.</p>
          <p xml:id="bb-d4e19141-d1e219">Quaeritur ergo de ordine dandi eleemosynam.</p>
          <p xml:id="bb-d4e19141-d1e222">Respondeo : Dicendum quod quaedam sunt quae faciunt ad ordinationem eleemosynae quantum
            ad esse, quaedam quantum ad bene esse. Ex parte scilicet dantis ad esse facit
            misericordia vera et pietas, et haec est quae procedit ex caritate recta ; sine hac non
            est eleemosyna, I ad Corinthios 13, 3 : <quote xml:id="bb-d4e19141-Qd1e224">Si distribuero in cibos pauperum</quote>
            etc. Quaedam ex parte suscipientis, et haec est indigentia vel vera vel apparens : vera,
            et de hac Lucae 14, 13 : <quote xml:id="bb-d4e19141-Qd1e227" source="http://scta.info/resource/lc14_13">Cum facis convivium, voca pauperes et
              debiles</quote> etc. Quaedam ex parte muneris, et hoc est quod possit illud dare,
            propter hoc quod illius habet dominium, Proverbiorum 3, 9 : Honora Dominum de tua
            substantia ; Ecclesiastici 34, 21 : <quote xml:id="bb-d4e19141-Qd1e230" source="http://scta.info/resource/sir34_21">Immolantis ex iniquo oblatio
              est maculata</quote>. Quaedam ex parte intentionis, scilicet quod sit intentio recta,
            quia Matthaei 6, 2 dicitur de hypocritis quod <quote xml:id="bb-d4e19141-Qd1e233" source="http://scta.info/resource/mt6_2">receperunt mercedem
              suam</quote> ; et ideo ibi dicitur : <quote xml:id="bb-d4e19141-Qd1e236" source="http://scta.info/resource/mt6_3">Te autem faciente
              eleemosynam, nesciat</quote> etc.</p>
          <p xml:id="bb-d4e19141-d1e240">Quaedam autem de bene esse, scilicet quod sit in recipiente sanctitas et bonitas, et de
            hoc Ecclesiastici 12, 5 : Da bono, et ne receperis peccatorem ; hoc non dicit abiciendo,
            sed postponendo ; vel intelligit de haeretico, cui non est facienda eleemosyna nisi in
            necessitate extrema. Exigitur etiam quod in dante sit hilaritas, II ad Corinthios 9, 7 :
              <quote xml:id="bb-d4e19141-Qd1e242" source="http://scta.info/resource/IIcor9_7">Hilarem datorem diligit Deus</quote>. Exigitur quod in dono sit
            abundantia vel vere vel proportionaliter, Tobiae 4, 9 : <quote xml:id="bb-d4e19141-Qd1e245" source="http://scta.info/resource/tob4_9">Si multum
              tibi fuerit, abundanter tribue</quote>. Exigitur quod in donatione sit velocitas, quia
            qui cito dat, bis dat, Proverbiorum 3, 28 : <quote xml:id="bb-d4e19141-Qd1e248" source="http://scta.info/resource/prov3_28">Ne dicas amico tuo,
              vade et revertere</quote> ; et Ecclesiastici 4, 3 : <quote xml:id="bb-d4e19141-Qd1e251" source="http://scta.info/resource/sir4_3">Non protrahas
              datum angustianti</quote>.</p>
          <p xml:id="bb-d4e19141-d1e256">Et sic patet quod octo sunt conditiones : quatuor de esse et quatuor de bene esse ; et
            ordinate dare quantum ad primas conditiones est de esse, quantum ad secundas minime.</p>
        </div>
        <div xml:id="bb-d4e19141-Dd1e260">
          <head xml:id="bb-d4e19141-Hd1e262">Dub. VIII.</head>
          <p xml:id="bb-d4e19141-d1e265">Item quaeritur de hoc quod dicit : ad vitam aeternam bona praeterita non dare fiduciam,
            sed mitiorem poenam : loquitur de his quae ex caritate facta postmodum sunt mortificata.
            Sed contra : illa opera fuerunt digna vita aeterna : ergo, si alio remunerentur, videtur
            quod remunerentur citra condignum : ergo videtur quod possit ex illis vitam aeternam
            sperare, cum Deus non remuneret bona citra condignum. Item, videtur quod nihil faciant
            ad mitiorem poenam, quia mala prius facta extra caritatem non minuunt gloriam, quando
            homo est in caelo : ergo nec bona poenam. Item, videntur augere poenam, quia II Petri 2,
            21 : <quote xml:id="bb-d4e19141-Qd1e267" source="http://scta.info/resource/IIpetr2_21">Melius illis erat viam veritatis non agnoscere, quam post
              agnitam retrorsum converti</quote>.</p>
          <p xml:id="bb-d4e19141-d1e271">Respondeo : Dicendum quod bona illa faciunt ad mitiorem poenam, non quia minuant poenam
            debitam peccato, sed quia minuunt tempus peccandi ; et tunc non fuit in peccatis, quando
            fuit in gratia. Sed ratione peccatorum post commissorum non minuit, sed occasionaliter
            auget contemptum ; et ideo bona convertit sibi in mala, sicut poenitenti Deus mata
            convertit in bona. Quod ergo obicitur, quod sunt meritoria vitae aeternae, dicendum quod
            non sunt digna nisi supposita perseverantia ; et ideo, cum cadit quis, fiunt indigna et
            dicuntur mortificata, et ideo non sunt digna remunerari vita aeterna. Nec tamen omnino
            remanent irremunerata, quia ille qui fecit habuit gaudium ; et ulterius, de illis
            operibus gaudent qui permanserunt in corpore mystico. Potest etiam esse quod Deus merito
            illorum retrahit hominem a multis peccatis.</p>
        </div>
        <div xml:id="bb-d4e19141-Dd1e275">
          <head xml:id="bb-d4e19141-Hd1e277">Dub. IX.</head>
          <p xml:id="bb-d4e19141-d1e280">Item quaeritur de hoc quod dicit : Nunquam aliquem sanavit Dominus, quem non omnino
            liberavit. Videtur enim falsum dicere, quia Marci 8, 24 dicitur de caeco quem Dominus
            illuminavit, quod primo vidit <quote xml:id="bb-d4e19141-Qd1e282" source="http://scta.info/resource/mc8_24">homines velut arbores
              ambulantes</quote>. Si tu dicas quod post paulatim totum sanavit, quaeritur : cum
            possit sanare subito, quare sanavit successive ?</p>
          <p xml:id="bb-d4e19141-d1e286">Respondeo : Dicendum quod totus sanatus fuit, quia corpore et mente ; salus enim
            corporalis non est utilis nisi prout ordinata est ad spiritualem ; et quia Dominus
            perfecte et utiliter faciebat, ideo utrumque restituebat. Quod ergo quaeritur : quare
            paulatim ? dicendum quod ibi significatur curatio a sequela, cuiusmodi , est caecitas.
            Quamvis autem culpa curetur in instanti, non tamen poena. Unde Glossa ibi : Quem uno
            verbo sanare poterat, paulatim curat, ut magnitudinem humanae caecitatis ostendat, quae
            vix et quasi per gradus ad lucem redit.</p>
        </div>
        <div xml:id="bb-d4e19141-Dd1e290">
          <head xml:id="bb-d4e19141-Hd1e292">Dub. X.</head>
          <p xml:id="bb-d4e19141-d1e295">Item, quaeritur de hoc quod dicit : Poenitentia vera ad Baptismi puritatem conatur
            ducere. Videtur enim falsum, quia dicitur Amos 5, 1 : <quote xml:id="bb-d4e19141-Qd1e297" source="http://scta.info/resource/amos5_1">Non adiciet
              ultra ut resurgat virgo Israel</quote> ; item 8, 14 : <quote xml:id="bb-d4e19141-Qd1e300" source="http://scta.info/resource/amos5_1">Cadent et
              non resurgent</quote>, Glossa : <quote xml:id="bb-d4e19141-Qd1e303">Non revertetur ad priorem
            felicitatem</quote>.</p>
          <p xml:id="bb-d4e19141-d1e307">Respondeo : Dicendum quod differt dicere : resurgent ad priorem dignitatem et
            puritatem. Nam dignitas respicit status gloriam, puritas vero respicit emundationem ab
            omni macula. Possibile autem est per poenitentiam omnem culpam deleri et quantum ad
            maculam et quantum ad reatum, cum completa est ; et quantum ad hoc intelligit, quia hoc
            fuit in Baptismo ; quantum vero ad dignitatem innocentiae non surgit poenitens, sicut
            nec Adam resurrexit.</p>
        </div>
        <div xml:id="bb-d4e19141-Dd1e312">
          <head xml:id="bb-d4e19141-Hd1e314">Dub. XI.</head>
          <p xml:id="bb-d4e19141-d1e317">Item quaeritur de hoc quod dicit : Sciat se culpabiliter durum, qui peccati dolorem non
            ostendit lacrymis. Videtur enim male dicere, quia non est in potestate nostra lacrymari
            : ergo videtur quod nullus sit culpabilis, si non lacrymatur. Item, lacrymae sunt
            exterius : ergo, cum ita possit poenitere caecus sicut habens oculos, videtur quod
            lacrymatio nihil faciat.</p>
          <p xml:id="bb-d4e19141-d1e320">Respondeo : Dicendum quod aliquis est durus dupliciter : quidam ex natura vel siccitate
            capitis, et talis est durus ad lacrymas exteriores ; aliquis est pronus ad lacrymas
            exteriores pro damno, sed non pro peccato ; et iste dicitur esse durus culpabiliter, vel
            quia est sequela culpae praeteritae vel negligentiae praesentis, quia peccatum non
            discutit ut debet nec odit ; vel quia debet se culpabilem reputare. Et fortassis his
            modis voluit <name ref="#Augustine">Augustinus</name> dicere ipsum culpabiliter durum ;
            de ultimo tamen modo non est dubium.</p>
        </div>
      </div>
    </body>
  </text>
</TEI>