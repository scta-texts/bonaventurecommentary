<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 11, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 11, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e10761">
        <head xml:id="bb-d1e10761-Hd1e123">III, D. 11, A. 2, Q. 1</head>
        <head xml:id="bb-d1e10761-Hd1e126" type="question-title">Utrum haec sit concedenda Christus est creatura.</head>
        <p xml:id="bb-d1e10761-d1e129">Circa primum sic proceditur et quaeritur, utrum haec sit concedenda : Christus est
    creatura.</p>
        <div xml:id="bb-d1e10772" type="rationes-principales">
          <head xml:id="bb-d1e10761-Hd1e134">Rationes principales</head>
          <p xml:id="bb-d1e10761-d1e137">Et quod sic, ostenditur multiplici auctoritate. <name ref="#Augustine">Augustinus</name>, Ad Dardanum : Quod ad Verbum
      attinet, Creator est Christus ; quod ad hominem attinet, creatus est Christus. Item, Leo
      Papa : <quote xml:id="bb-d1e10761-Qd1e142">Nova et inaudita conventio: Deus, qui est et qui erat, fit creatura</quote>.
      <name ref="#JohnDamascenus">Damascenus</name> etiam expresse : <quote xml:id="bb-d1e10761-Qd1e148">Non scandalizatur ad nomen creaturae qui se servum aut
       vermem aut granum natum de terra nominavit</quote>. Idem etiam ipse : <quote xml:id="bb-d1e10761-Qd1e151">Quid
       mirabilius quam Creatorem creari et plasmatorem plasmari</quote> ? Richardus de Sancto
      Victore, in quadam Sequentia : <quote xml:id="bb-d1e10761-Qd1e155">Potestate, non natura, fit Creator creatura</quote>.
      Ex his omnibus auctoritatibus tamquam una efficaci ratione concluditur quod Christus sit
      creatura.</p>
          <p xml:id="bb-d1e10761-d1e159">Item, auctoritate efficaciori. Ad Galatas 4, 4 : <quote xml:id="bb-d1e10761-Qd1e161" ana="#gal4_4">Misit Deus Filium
       suum factum ex muliere</quote>, et similiter ad Romanos [1, 3] ; sed omne factum est
      creatura, Filius autem Dei est factus : ergo etc.</p>
          <p xml:id="bb-d1e10761-d1e165">Item, ratione videtur. In Christo est veritas naturae creatae et naturae increatae, et
      Christus nominat hypostasim utriusque naturae ; sed haec est vera ratione divinae naturae
      Christus est Creator, et ille homo est Creator : ergo pari ratione et haec Christus est
      creatura.</p>
          <p xml:id="bb-d1e10761-d1e168">Item, de quocumque praedicatur inferius, et superius, necessaria consequentia ; sed
      creatura est superius respectu. hominis et animalis ; sed haec est vera simpliciter Christus
      est homo et haec Christus est animal, ergo et haec necessario est vera Christus est
      creatura.</p>
          <p xml:id="bb-d1e10761-d1e172">Item, si Christus est homo, aut creatus aut increatus ; non increatus, hoc constat, quia
      oppositio est in adiecto : ergo est homo creatus ; sed homo creatus est creatura : ergo
      etc.</p>
          <p xml:id="bb-d1e10761-d1e175">Item, sicut caro Christi fuit concepta, sic anima Christi fuit creata : ergo sicut ratione
      carnis haec fuit vera <mentioned> Christus est proles Virginis et conceptus de Virgine
      </mentioned>, ita haec erit vera <mentioned> Christus est creatura Dei vel creatus a Deo
      </mentioned>. Si dicas quod non est simile propter repugnantiam intellectuum quae est in hac
       <mentioned> Christus est creatura </mentioned> ; contra : maior est repugnantia, cum
      oppositum praedicatur de opposito quam quando creatura de Christo ; sed haec est vera
      Christus est impassibilis, est immortalis, est mortuus : ergo etc. </p>
          <p xml:id="bb-d1e10761-d1e187">Sed contra : Ad Romanos 8, 20 : <quote xml:id="bb-d1e10761-Qd1e189" ana="#rom8_20">Vanitati subiecta est omnis
       creatura</quote> ; sed Christus, cum sit Deus, non est vanitati subiectus : ergo etc.</p>
          <p xml:id="bb-d1e10761-d1e193">Item, intellectus huius nominis creatura est esse de nihilo ; sed hoc repugnat Christo, cum
      Christus fuerit ab aeterno : ergo non est concedendum Christum, esse creatum.</p>
          <p xml:id="bb-d1e10761-d1e196">Item, omne creatum : Incipit esse ; sed Christus fuit ab aeterno, quoniam ipse eduxit
      filios Israel de Aegypto : ergo etc.</p>
          <p xml:id="bb-d1e10761-d1e199">Item, si Christus est creatura, aut hoc est ratione naturae aut ratione personae. Ratione
      naturae non, quia natura non praedicatur de Christo. Ratione personae non, quia persona
      Christi non est creata, sed Patri coaeterna. Ergo nullo modo verum est quod Christus sit
      creatura.</p>
        </div>
        <div xml:id="bb-d1e10843">
          <head xml:id="bb-d1e10761-Hd1e205">Conclusio</head>
          <head xml:id="bb-d1e10761-Hd1e208" type="question-title">Non recipitur propositio: Christus sive Filius Dei est creatura,
      nisi determinetur</head>
          <p xml:id="bb-d1e10761-d1e211">Respondeo : Dicendum quod praedictus sermo a doctoribus theologiae communiter non recipitur
      Christus sive Filius Dei est creatura. Adhaerent enim verbis <name ref="#Lombard">Magistri</name> in littera. Ratio
      autem quare non recipitur est, quia talis sermo est propinquus errori. Errori autem
      appropinquat et quia male aliquando intellectus est ab haereticis Arianis et etiam quia de
      se male est intelligibilis. Arius namque. dixit Filium Dei esse creaturam ; et quoniam
      Christus nominat personam Filii Dei, qui dicit Christum esse creaturam, non determinans
      secundum quam naturam intelligat, videtur ipse dicere quod Arius impie sensit. Est etiam
      male. intelligibilis de se propter repugnantiam intellectuum. Creatura enim, quantum est de
      ratione sui nominis, dicit respectum ad Creatorem ; dicit aliquid quod habet esse post
      non-esse ; dicit etiam quod habet esse aliunde per voluntatem procedens. Ergo in tali
      locutione intellectus praedicati repugnare videtur intellectui ipsius subiecti secundum
      triplicem dissonantiam. Et propterea praedictus sermo est male intelligibilis et fuit male
      intellectus et per hoc est errori propinquus. Et quoniam sermo theologicus debet esse
      catholictis et usitatus, ab intellectu non dissonus, et rei, de qua loquimur, consonus,
      propterea praedictus sermo non recipitur nisi determinetur. Unde rationes concedendae sunt
      quae ostendunt praedictum sermonem non esse admittendum.</p>
        </div>
        <div xml:id="bb-d1e10859">
          <head xml:id="bb-d1e10761-Hd1e221">Ad rationes</head>
          <p xml:id="bb-d1e10761-d1e224">Ad illud ergo quod primo obicitur in contrarium de Sanctorum auctoritatibus, dicendum quod
      Sancti aliquando multum expresse loquuntur, amplius quam admittat communis usus, ob aliquid
      exprimendum ; et tales sermones non oportet extendi, sed magis sunt exponendi. Et sic est in
      praedicto sermone, cum dicunt Christum esse creaturam ; hoc autem dicunt secundum humanam
      naturam, et vere loquuntur ; non tamen oportet sermoneni istum trahi ad communem usum.</p>
          <p xml:id="bb-d1e10761-d1e227">Ad illud quod obicitur de verbo Apostoli, quo dicitur : Factum de muliere, dicendum quod
      ipsa determinatio de muliere et alia determinatio, quae dicit ad Romanos [1, 3] : <quote xml:id="bb-d1e10761-Qd1e229" ana="#rom1_3">Qui factus est ei ex semine David secundum carnem</quote>, trahunt hoc
      vocabulum factus ad standum sive ponendum rem suam circa naturam assumtam. Et ideo non
      sequitur propter hoc quod tales locutiones sint sine determinatione concedendae.</p>
          <p xml:id="bb-d1e10761-d1e233">Ad illud quod obicitur, quod haec conceditur sine determinatione Christus est Creator,
      dicendum quod non est simile, quoniam Christus nominat personam Verbi, quae est increata et
      increatae naturae per essentiam et naturam propriam. Ideo non ita convenienter attribuitur
      ei vocabulum creaturae sicut Creatoris, quia non est talis intellectuum dissonantia.
      Praeterea, ille sermo non ita approximat veneno erroris sicut sermo propositus ; et ita
      patet quod non est respuendus.</p>
          <p xml:id="bb-d1e10761-d1e236">Ad illud quod obicitur, quod de quocumque praedicatur inferius, et superius, dicendum quod
      verum est quantum est de virtute illationis. Unde, si haec est vera Petrus est homo, absque
      dubio verum est Petrus est animal ; sic etiam concedi potest, quodsi vere est homo, quod
      vere est creatura. Non tamen oportet quod, si aliqua locutione utendum est cum inferiori,
      quod utendum sit ea cum superiori, propter diversos modos significandi, in quorum uno
      intellectus invenit consonantiam, in alio repugnantiam. Et quoniam praedictam locutionem
      magis respuunt doctores propter hoc quod potest esse via in falsitatem vel errorem propter
      malum modum intelligendi quam quod ipsa de se sit falsa vel erronea, ideo patet ratio.</p>
          <p xml:id="bb-d1e10761-d1e240">Et per hoc patet responsio ad sequentem obiectionem. Quamvis enim ista admittatur et
      concedatur Christus est homo creatus, non tamen simpliciter concedendum quod sit creatus ;
      ne intelligatur ei tale praedicatum simpliciter attribui et totaliter, hoc est ratione
      utriusque naturae.</p>
          <p xml:id="bb-d1e10761-d1e243">Ad illud quod obicitur, quod est conceptus ratione carnis, et ita similiter creatus ratione
      animae, dicendum quod non est simile, quia, etsi conceptio dicat exitum rei in esse, non
      tamen ita repugnat personae Christi intellectus illius Vucabuli, sicut intellectus verbi
      creandi. Et ratio huius est, quia conceptio aliquid praesupponit et naturam determinatam
      concernit nec dicitur respectu Dei, sed respectu mulieri sive matris ; dicit etiam exitum
      naturalem ; sed non sic creatio vel creatura. Nam creatio dicit actum qui potest in totam
      rei substantiam : unde quod creatur simpliciter incipit esse ; nullam etiam determinatam
      naturam concernit ; dicitur etiam respectu ipsius creantis et exitum voluntarium importat :
      hinc est quod multo magis repugnat personae Christi vocabulum creandi quam concipiendi.
      Quodsi obicias, quod non magis repugnat quam si dicatur immortalis est mortalis, dicendum
      quod, etsi non magis repugnet quantum ad exterius rationem, tamen magis repugnat repugnantia
      ducente in errorem. Cum enim dicitur immortalis est mortalis, quia mortalis praesupponit
      creaturam viventem et ratione illius praedicatur, ideo non ita repugnat. Et praeterea, iste
      sermo prolatus ostendit se non debere intelligi nisi per unionem. Sed cum dicitur Christus
      est creatura, nec praesupponit nec sermo videtur intelligi per unionem, immo videtur
      praedicatum dicere totum esse subiecti, et propter naturam talis actus qui consuevit esse in
      totum. Et sic patet quod non est. simile et quod valde rationabiliter <name ref="#Lombard">Magister</name> dicit
      praedictum sermonem non esse trahendum ad usum, quamvis non possit convinci faciliter ipsum
      esse simpliciter et absolute falsum. Difficiliores enim et efficaciores sunt rationes ad
      oppositum. </p>
        </div>
      </div>
    </body>
  </text>
</TEI>