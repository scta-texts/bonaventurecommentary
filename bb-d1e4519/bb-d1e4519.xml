<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 4, A. 3, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 4, A. 3, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e4519">
        <head xml:id="bb-d1e4519-Hd1e119">III, D. 4, A. 3, Q. 1</head>
        <head xml:id="bb-d1e4519-Hd1e122" type="question-title">Utrum Virgo Maria in illa conceptione fuerit aliquid Spiritui Sancto
    in aliquo cooperata.</head>
        <p xml:id="bb-d1e4519-d1e125">Circa primum sic proceditur et quaeritur, utrum in illa conceptione aliquid Virgo Maria
    fuerit Spiritui Sancto cooperata in aliquo, mediante aliqua potentia.</p>
        <div xml:id="bb-d1e4519-Dd1e128" type="rationes-principales">
          <p xml:id="bb-d1e4519-d1e130">Et quod sic, videtur. Primo, auctoritate <name ref="#JohnDamascenus">Damasceni</name>, quam ponit <name ref="#Lombard">Magister</name> in littera :
       <quote xml:id="bb-d1e4519-Qd1e138">Praevenit Spiritus Sanctus in ipsam secundum verbum quod dixerat angelus ei,
       purgans eam et potentiam deitatis Verbi receptivam praeparans, simul autem et
       generativam</quote>. Ergo, si non solum habuit potentiam receptivam, sed etiam
      generativam, non solum se habuit Virgo Maria per modum recipientis, sed per modum agentis et
      cooperantis.</p>
          <p xml:id="bb-d1e4519-d1e142">Item, vera mater cooperatur in filii generatione ; sed beata Maria vere fuit Mater Christi
      : ergo vere fuit cooperata in eius conceptione virtuti Spiritus Sancti.</p>
          <p xml:id="bb-d1e4519-d1e145">Item, hoc conceditur et cantatur ab Ecclesia tamquam verus et catholicus sermo : Genuit
      puerpera regem ; sed generare agere est et actio virtutis generativae : ergo videtur quod in
      illa conceptione generativa vis Virginis cooperata fuit divinae virtuti.</p>
          <p xml:id="bb-d1e4519-d1e148">Item, aut Virgo Maria cooperata fuit aut non. Si sic, habeo propositum. Si non, ergo habuit
      se solummodo sicut materia : ergo sicut nulla est affinitas hominis ad limum unde formatus
      est, sic nec Mariae ad Christum. Sed hoc est falsum : ergo etc.</p>
          <p xml:id="bb-d1e4519-d1e151">Item, vir praebuit mulieri materiale principium, quando de eius costa formata est Eva ; sed
      propter hoc ipsius mulieris non dicitur esse pater aut mater, quia cooperatus non fuit in
      eius formatione ; sed beata Virgo habitudinem matris habet ad Christum : ergo non solum
      praeparavit materiam, sed cooperata fuit ad inducendum formam.</p>
          <p xml:id="bb-d1e4519-d1e155">Item, veritas debet respondere figurae ; sed Virgo Maria figurata est per virgam Aaron, et
      virga Aaron fronduit et floruit et fructum fecit, sicut habetur Numerorum 17, 8 ; de flore
      autem pervenitur ad fructum mediante virtute activa reperta in planta quae floruit : fuit
      igitur in virga virtus activa ad fructificandum. Ergo videtur multo fortius in Virgine
      Maria.</p>
          <p xml:id="bb-d1e4519-d1e158">Sed contra : Ad Galatas 4 ; 4 : <quote xml:id="bb-d1e4519-Qd1e160" source="http://scta.info/resource/gal4_4">Misit Deus Filium suum factum ex
       muliere</quote> ; et ad Romanos 1, 3 : <quote xml:id="bb-d1e4519-Qd1e163" source="http://scta.info/resource/rom1_3">Qui factus est ei ex semine
       David</quote> ; super quem locum dicit Glossa : <quote xml:id="bb-d1e4519-Qd1e166">Apostolus dicit factum, sed non
       natum. Aliud enim est ex semine admixto sanguinis coagula generare, aliud non commixtione,
       sed virtute procreare. Possunt enim homines filios generare, sed non facere</quote>. Ergo
      videtur quod Virgo Maria solum se habuit ut materiale principium, ex quo corpus Christi
      dicitur factum.</p>
          <p xml:id="bb-d1e4519-d1e170">Item, <name ref="#JohnDamascenus">Damascenus</name> : <quote xml:id="bb-d1e4519-Qd1e175">Copulavit sibi de purissimis et sanctissimis Virginis
       sanguinibus, non seminans, sed per Spiritum Sanctum creans</quote>. Si ergo creatio est
      actio solius Dei, in qua non cooperatur creatura, videtur quod in nullo fuerit Virgo
      cooperatrix.</p>
          <p xml:id="bb-d1e4519-d1e179">Item, Christus eodem modo fuit in parentibus quo fuit in Virgine ; sed in parentibus fuit
       <quote xml:id="bb-d1e4519-Qd1e181">secundum corpulentam substantiam tantum</quote> : ergo nec in Virgine fuit nisi
      secundum corpulentam substantiam. Si ergo generatio dicit vim activam et cooperativam ad
      formam producendam, videtur quod Virgo Maria in nullo fuerit Spiritui Sancto cooperata.</p>
          <p xml:id="bb-d1e4519-d1e185">Item, agens potentiae finitae non potest continuari nec cooperari in agenda cum agente
      potentiae infinitae in ea operatione, in qua operatur virtus illa per modum infiniti ; sed
      conceptio Christi fuit in instanti, sicut ostensum fuit supra ; producere autem rem in
      instanti, quae nata est produci successive, hoc est potentiae in infinitum excedentis
      potentiam naturae : ergo, si Virgo Maria nullam habuit potentiam nisi finitam, videtur quod
      Spiritui Sancto non potuit cooperari in conceptione illa.</p>
        </div>
        <div xml:id="bb-d1e4519-Dd1e189">
          <head xml:id="bb-d1e4519-Hd1e191">Conclusio</head>
          <head xml:id="bb-d1e4519-Hd1e194" type="question-title">Beata Virgo vere cooperata est Spiritui sancto in conceptione
      Filii sui, subministrando materiam, quae non solum habuit rationem materiae, sed etiam
      sufficientiam et virtutem ad prolis productionem. </head>
          <p xml:id="bb-d1e4519-d1e197">Respondeo : Dicendum quod absque dubio, cum Virgo Maria sit Mater Christi et vere ipsum
      concepisse dicatur, vere cooperata fuit Spiritui Sancto in Filii sui conceptione. Et hoc
      communiter et generaliter tenent doctores theologiae. De modo autem cooperandi diversi
      sentiunt diversa. Quidam enim dicere voluerunt quod Virgo Maria solum cooperata fuit
      ministrando principium materiale. Alii vero quod cooperata fuit in ultimae formae inductione
      et in materiae praeparatione, quamvis non in tota operatione. Alii vero tenent medium inter
      utrumque.</p>
          <p xml:id="bb-d1e4519-d1e200">Primi, qui dicunt quod cooperata fuit solum in materialis principii ministratione, moventur
      hac ratione : quia, sicut dicit <name ref="#Aristotle">Philosophus</name>, mater in generatione prolis se habet sicut
      principium materiale et semen viri sicut effectivum et operativum. Unde comparatur semen
      viri ad semen mulieris sicut artifex ad materiam, mulier vero non facit nisi materiam
      ministrare et exterius fovere. Et hoc totum fecit Virgo Maria ; et ideo vere mater est
      appellanda, quia nihil ei defuit quod spectat ad veram matrem in generatione prolis.
      Spiritus autem Sanctus quod defuit ex parte viri supplevit. Sed haec positio nimis parum
      dicit. Primum, quia mater in generatione non solum habet potentiam passivam, sed activam ;
      unde quandoque proles magis assimilatur matri quam patri. Unde quod dicunt physici
      intelligendum est per appropriationem. Et iterum dicit <name ref="#JohnDamascenus">Damascenus</name> quod Spiritus Sanctus non
      solum dedit Virgini potentiam receptivam, sed etiam generativam : et, sicut prius ostensum
      est, propter materiam solum non est appellanda mater, sicut patet in formatione mulieris de
      costa viri.</p>
          <p xml:id="bb-d1e4519-d1e209">Et quoniam ista positio nimis parum dicit, ideo sunt alii qui super addunt et dicunt quod
      non solum cooperata fuit Spiritui Sancto ministrando principium materiale, sed etiam in
      ultimae formae inductione. Nam in tota operatione cooperari non potuit, quoniam formatio
      corporis instantanea, prout formatio comprehendit totam transmutationem, fieri non potest
      nisi a virtute infinita. In ultimae autem formae inductione cooperari potuit, pro eo quod
      ultima forma in instanti potest induci a natura vel a virtute creata ; et ideo in hoc, in
      quo potuit, cooperata fuit Spiritui Sancto potentia Virginis generativa et pro tanto dicitur
      mater, quia operata fuit conceptionem et quantum ad initium et quantum ad consumniationem.
      Sed haec positio nimis dicit. Primum, quia eiusdem est factum esse cuius est fieri ; quodsi
      conceptionem efficere non est virtutis creatae, sed increatae, similiter nec ipsum conceptum
      esse. Rursus, inducens ultimam formam nobilius est quam praeparans. Non igitur videtur
      decens quod Spiritus Sanctus praeparet per se et ultimam formam inducat cum Virgine.
      Difficile est nihilominus assignare quae sit illa forma ultima, in cuius inductione
      cooperatur Virginis potentia generativa. Illa enim non potest esse anima, quoniam a sola
      creatione habet originem ; non organizatio corporea, ut videtur, quia illa non inducitur
      subito, sed per successionem a natura : inducitur enim per motum, non per mutationem ;
       <quote xml:id="bb-d1e4519-Qd1e211" source="http://scta.info/resource/aristdp-d1e80">motus enim est transmutatio
       successiva, mutatio, instantanea</quote>, ut dicit <name ref="#Aristotle">Philosophus</name>.</p>
          <p xml:id="bb-d1e4519-d1e219">Et quoniam prima opinio parum dicit, et secunda multum excedit, suis obliquitatibus
      dirigunt nos in veritatis viam. Et propterea melius sentire videntur qui dicunt medium,
      videlicet quod beata Virgo habuit virtutem sibi divinitus datam, per quam administraret
      materiam illi conceptui : materiam, inquam, quae non solum habuit rationem materiae sive
      potentiae passivae, sed etiam sufficientiam et virtutem ad prolis productionem. Illa tamen
      virtus per se non poterat prodire ad perfectum actum nisi per successionem in tempore. Sed
      quoniam non decebat carnem Christi formari successive, sicut in praecedentibus ostensum est,
      ideo Spiritus Sanctus sua infinita virtute produxit illam materiam ad actum completum. Et
      per hoc in nullo Virgini derogatur, si Deus sua virtute acceleravit quod in aliis mulieribu
      successive producit ad esse.</p>
          <p xml:id="bb-d1e4519-d1e222">Non enim fuit minor potentia in Virgine quam in alia muliere, immo multo maior, quia
      potentiam naturalem et supra naturalem habuit, per quam subministrare poterat materiam ipsa
      sola adeo sicut mulier viro commixta ; unde tota substantia Christi fuit de matre sua. Et
      ideo, si recte velimus sentire et loqui, veriori modo fuit Virgo mater Christi quam sit
      aliqua mater filii sui. Unde et per illam virtutem ipsum in ventre per novem menses
      confovit.</p>
          <p xml:id="bb-d1e4519-d1e225">Et sic patet quod Virgo Maria aliquo modo fuit in conceptione Filii cooperata, videlicet
      subministrando sufficientem materiam virtute activa, quae tamen supra posse suum accelerata
      fuit et ad complementum perducta per virtutem infinitam. Et huic consonat sacra Scriptura,
      quae modo dicit Christum natum de Virgine, modo dicit factum. Consonat etiam verbum
      <name ref="#JohnDamascenus">Damasceni</name>, qui dicit quod virtutem habuit verbi susceptivam et generativam : generativam,
      quia potuit seminarium corpori ministrare per virtutem sibi collatam divino munere ;
      susceptivam vero, quia solum Dei Verbum potuit carnem assumtam in instanti formare, quod
      quidem Verbum susceptum est a Virgine. Rationes igitur, ostendentes in Filii Dei.
      conceptione Virginem aliquo modo cooperatam fuisse, sunt concedendae.</p>
        </div>
        <div xml:id="bb-d1e4519-Dd1e233">
          <head xml:id="bb-d1e4519-Hd1e235">Ad rationes</head>
          <p xml:id="bb-d1e4519-d1e238">Ad illud vero quod obicitur de Glossa super illud <mentioned>factum</mentioned>, iam patet
      responsio. Hoc enim non excludit veram potentiam generativam a Virgine, sed ponit ibi
      aliquam vim esse supra vim naturae ; unde removet Viri seminis commixtionem, et ideo sic
      dicitur factus, quod nihilominus dicitur natus. Et est simile, si Deus uni virgae aridae
      daret vim germinandi quam habet una viridis, et praeter hoc faceret ipsam in instanti
      fructificare, virga illa diceretur fructum fecisse et attulisse, et nihilominus fructus ille
      diceretur esse factus ex factus et ortus. Sic et in proposito est intelligendum : talis enim
      praecessit figura huius conceptionis in virga.</p>
          <p xml:id="bb-d1e4519-d1e244">Ad illud quod obicitur de <name ref="#JohnDamascenus">Damasceno</name>, quod carnem illam fecit creans, non seminans, dicendum
      quod sicut per actum creationis non intendit dicere quod caro illa facta fuerit ex nihilo,
      sed quod ad perfectionem deducta est per virtutem infinitam, sic etiam per hoc quod dicit
      non seminans, non privat potentiam activam a Virgine, sed removet consuetum modum operandi
      naturae, qui est per seminis commixtionem maris et feminae. Utrum autem Virgo excitata a
      Spiritu Sancto seminaverit, hoc est, ad locum matricis semen emiserit, quamvis aliqui
      dixerint, non est verbum illud frequenter in ore versandum, tum quia turpitudinem habet
      annexam, et homo habere debet munda labia in tali materia ; tum etiam, quia certitudinem non
      habet ex se nec verbis Sanctorum videtur multum consonare. Unde stultum est in talibus velle
      ita curiose singula pertractare. Hoc tamen sufficiat dixisse, videlicet quod Virgo
      ministravit materiam aptam generationi Filii Dei secundum carnem.</p>
          <p xml:id="bb-d1e4519-d1e250">Ad illud quod obicitur, quod non fuit in ea secundum rationem seminalem, dicendum quod
      verum est, si seminalis ratio dicatur illa secundum quam natura consuevit operari ; sic enim
      accipit <name ref="#Augustine">Augustinus</name> ibi. Ex hoc tamen non excluditur quin aliqua potentia praeter morem
      solitum divinitus Virgini sit collata. Praeterea, ratione adhuc potentiae illius activae non
      debet dici fuisse ibi secundum rationem seminalem, pro eo quod ad actum perfectum perducta
      fuit per virtutem supra naturam ; et respectu talis modi operandi fuit ibi solum potentiae
      obedientiae. Et est simile : si Deus post commixtionem maris et feminae in instanti perducit
      foetum ad complementum organizationis perfectae, talis formatio non diceretur esse facta
      secundum rationem seminalem, quamvis esset ibi vis activa respectu talis organizationis
      educendae in esse per temporis successionem ; sic et in proposito intelligendum est.</p>
          <p xml:id="bb-d1e4519-d1e256">Ad ultimam rationem dicendum quod ratio illa non cogit quod Virgo Maria non fuerit
      cooperata Spiritui Sancto in Filii conceptione aliquo modo, sed solum quod non fuerit
      cooperata in producendo illam materiam ad esse completum ; et hoc est quod primum fuit
      concessum. Et per hoc patet responsio ad obiecta.</p>
        </div>
      </div>
    </body>
  </text>
</TEI>