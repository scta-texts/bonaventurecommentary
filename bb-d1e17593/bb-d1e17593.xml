<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 19, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 19, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e17593">
        <head xml:id="bb-d1e17593-Hd1e119">III, D. 19, A. 2, Q. 2</head>
        <head xml:id="bb-d1e17593-Hd1e122" type="question-title">Secundum quam naturam Christus sit mediator.</head>
        <p xml:id="bb-d1e17593-d1e125">Secundo quaeritur, secundum quam naturam Christus sit mediator.</p>
        <div xml:id="bb-d1e17604" type="rationes-principales">
          <head xml:id="bb-d1e17593-Hd1e130">Rationes Principales</head>
          <p xml:id="bb-d1e17593-d1e133">Et quod secundum humanam, ostenditur. Auctoritate <name ref="#Augustine">Augustini</name>, in IX De civitate Dei :
       <quote xml:id="bb-d1e17593-Qd1e138">Mediatorem inter nos et Deum mortalitatem oportuit habere transeuntem et
       beatitudinem permanentem</quote>. Sed utrumque horum competit Christo secundum humanam
      naturam : ergo etc.</p>
          <p xml:id="bb-d1e17593-d1e142">Item, hoc ipsum ostenditur auctoritate <name ref="#Lombard">Magistri</name> in littera : <quote xml:id="bb-d1e17593-Qd1e147">Mediator dicitur
       secundum humanitatem, non secundum Divinitatem</quote>.</p>
          <p xml:id="bb-d1e17593-d1e151">Item, medium debet esse inter extrema : ergo mediator Dei et hominum debet esse infra Deum
      et supra homines ; sed Christus secundum divinam naturam non est inferior Deo : ergo
      secundum divinam naturam non potest esse mediator : est igitur soluin mediator secundum
      naturam assumptam.</p>
          <p xml:id="bb-d1e17593-d1e154">Item, medium debet habere differentiam cum extremis ; sed Christus secundum Divinitatem est
      omnino unum cum Patre : ergo non videtur quod secundum Divinitatem habeat rationem
      mediatoris.</p>
          <p xml:id="bb-d1e17593-d1e158">Item, una est offensa totius Trinitatis, sicut una est maiestas ; sed ei fit satisfactio
      cui facta est offensa : ergo necesse est quod satisfactio fiat toti Trinitati ; et si hoc,
      ita fit satisfactio Filio sicut Patri. Sed constat quod alterius et alterius naturae est
      satisfactionem offerre et satisfactionem suscipere : si ergo Christus satisfacit secundum
      quod homo, et eo ipso est mediator quo satisfacit, videtur quod sit mdiator solum secundum
      humanam naturam.</p>
          <p xml:id="bb-d1e17593-d1e161">Sed contra :hoc est auctoritas quam <name ref="#Lombard">Magister</name> adducit in littera : <quote xml:id="bb-d1e17593-Qd1e166">Si Christus
       secundum vos, o haeretici, unam tantum habet naturam, unde medius erit ? Nisi ita sit
       medius ut Deus sit propter naturam Divinitatis et homo propter naturam
      humanitatis</quote>. Ergo esse mediatorem competit Christo secundum utramque naturam.</p>
          <p xml:id="bb-d1e17593-d1e170">Item, Christus est mediator non per privationem, sed per positionem ; sed medium per
      positionem est medium per participationem utriusque : ergo Christus non potest esse mediator
      Dei et nostri nisi per hoc quod est Deus et homo : ergo mediator est secundum utramque
      naturam.</p>
          <p xml:id="bb-d1e17593-d1e173">Item, nunquam medium iungit extrema nisi per hoc quod habet coniunctionem cum utroque. Ergo
      Christus nunquam nos reconciliaret Deo, nisi esset Deus et homo : redit ergo idem quod
      prius.</p>
          <p xml:id="bb-d1e17593-d1e176">Item, nihil tenet rationem medii secundum id quod tenet rationem extremi ; sed Christus
      tenet rationem extremi secundum humanam naturam, quia humana natura reconciliata est Deo :
      ergo non. est mediator praecise secundum illam.</p>
          <p xml:id="bb-d1e17593-d1e179">Item, si Christus est mediator secundum humanam naturam, hoc non potest esse nisi quia in
      quadam proprietate communicat nobiscum, in quadam cum Deo ; sed angeli boni et angeli mali
      in aliqua proprietate nobiscum conveniunt, in aliqua cum Deo : ergo possunt dici mediatores
      inter nos et Deum. Si ergo mediatores non dicuntur, videtur quod mediatio non conveniat
      Christo secundum convenientiam proprietatum, sed secundum participationem duarum naturarum :
      ergo ita convenit Christo esse mediatorem secundum divinam naturam sicut secundum
      humanam.</p>
        </div>
        <div xml:id="bb-d1e17659">
          <head xml:id="bb-d1e17593-Hd1e185">Conclusio</head>
          <head xml:id="bb-d1e17593-Hd1e188" type="question-title">Christus est medius vel ratione utriusque naturae, vel ratione
      humanitatis; sed mediator est secundum naturam humanam.</head>
          <p xml:id="bb-d1e17593-d1e191">Respondeo : Ad praedictorum intelligentiam est notandum quod differt dicere esse medium et
      esse mediatorem. Medium namque dicit communicantiam cum extremis ; mediator autem non tantum
      dicit communicantiam, sed etiam dicit officium reconciliationis. Aliter igitur respondendum
      est, cum quaeritur qualiter Christus sit medius inter humanam naturam et divinam ; aliter,
      cum quaeritur qualiter sit mediator.</p>
          <p xml:id="bb-d1e17593-d1e194">Si enim quaeratur qualiter sit medius, responderi potest quod medium inter duas naturas
      potest aliquid dici tripliciter : aut ita quod in eo concurrant duae naturae sicut in natura
      tertia ; aut ita quod in eo concurrant duae naturae sicut in persona ; aut ita quod in eo
      concurrant proprietates duabus naturis conformes. Primo modo accipiendo medium nihil potest
      esse medium inter humanam naturam et divinam, nec Christus nec aliud, quia non potest ex
      humana natura e divina constitui aliquod tertium. Secundo modo accipiendo medium, sic
      Christus est medium inter humanam naturam et diviqam in quantum est una persona in duabus
      naturis, non ratione humanae naturae tantum nec ratione divinae, sed ratione utriusque.
      Tertio modo accipiendo medium, Christus est medium inter Deum et homines secundum
      humanitatem, in quantum habet mortalitatem simul et beatitudinem : mortalitatem, inquam, in
      qua communicat cum hominibus ; beatitudinem, inquam, in qua com- municat cum Deo.</p>
          <p xml:id="bb-d1e17593-d1e197">Si vero quaeratur qualiter et secundum quam naturam Christus sit mediator, cum mediator
      dicat officium reconciliationis et mediator debeat differre ab illis quos reconciliat et
      Christus secundum divinam naturam sit ille cui fit reconciliatio, dicendum quod non potest
      esse mediator secundum divinam naturam, sed secundum humanam, in qua potest reconciliare
      secundum diversas proprietates, in quibus communicat cum Deo et cum homine. Habebat enim
      iustitiam et innocentiam, in qua communicat cum Deo, et mortalitatem, in qua communicat cum
      homine ; et dum mors coniungitur iustitiae, in eodem confoederatur homo peccator et mortalis
      Deo iusto et immortali. Reconciliati enim sumus Deo per mortem hominis innocentis.
      Concedendae sunt igitur rationes ostendentes quod Christus est mediator secundum humanam
      naturam.</p>
        </div>
        <div xml:id="bb-d1e17678">
          <head xml:id="bb-d1e17593-Hd1e204">Ad Rationes</head>
          <p xml:id="bb-d1e17593-d1e207">Ad illud vero quod obicitur, quod Christus est medius propter naturam Divinitatis et
      humanitatis, iam patet responsio per ea quae dicta sunt. Non enim est idem dicere esse
      mediatorem et esse medium ; verumtamen mediator esse non posset nisi esset medius. Quod enim
      simul et semel sit beatus et mortalis, hoc habet quia homo et Deus ; utraque tamen istarum
      duarum proprietatum convenit ei secundum humanam naturam, ita quod mortalitas convenit
      humanae naturae in se ; et beatitudo competit ei in quantum est unita divinae.</p>
          <p xml:id="bb-d1e17593-d1e210">Ad illud quod obicitur, quod mediator debet participare naturam utriusque extremi, dicendum
      quod et medium et mediator non dicitur solum per participationem utriusque naturae, sicut
      prius dictum est, sed etiam per convenientiam in proprietate. Et Christus secundum humanam
      naturam habet proprietates convenientes divinae naturae pariter et humanae.</p>
          <p xml:id="bb-d1e17593-d1e213">Ad illud quod obicitur, quod medium non iungit extrema nisi per convenientiam quam habet
      cum eis, dicendum quod iam patet responsio, quia convenientia secundum proprietatem est illa
      quae potest extrema conciliare, maxime quando extrema coniungi habent per illud medium et
      perduci ad conformitatem voluntatis, non ad conformitatem naturae. Per Christum enim homo
      reconciliatur Deo ut sit beatus, et ita ut fiat de mortali immortalis, de peccatore iustus,
      de misero beatus, non ut reconciliatus fiat Deus, quamvis ipse Christus sit Deus.</p>
          <p xml:id="bb-d1e17593-d1e216">Ad illud quod obicitur, quod Christus est extremum secundum naturam humanam, dicendum quod
      falsum est. Nam humana natura in Christo nunquam indiguit reconciliatione ; unde non erat
      reconciliata, sed reconcilians, secundum quod dicitur II ad Corinthios 5, 19 : Deus erat in
      Christo sibi reconcillans mundum. Alterius enim conditionis erat natura humana in aliis
      hominibus, alterius in Christo ; in aliis enim erat peccatrix, in Christo erat immunis ab
      omni culpa.</p>
          <p xml:id="bb-d1e17593-d1e220">Ad illud quod obicitur, quodsi mediator dicitur propter convenientiam in proprietatibus,
      quod daemon debet dici mediator, dicendum quod non est simile, quia non habet proprietates
      mediatori convenientes, secundum quod exponit <name ref="#Augustine">Augustinus</name>, in libro De civitate Dei, IX,
      aliquantulum prolixe, sed tamen utiliter. Ait enim sic : Mediatorem inter Deum et hominem
      mortalitatem oportuit habere transeuntem et beatitudinem permanentem, ut per id quod transit
      congrueret morituris, et ad id quod permanet transferret ex mortuis. Boni igitur angeli
      inter miseros et mortales et beatos et immortales medii esse non possunt, quia illi quoque
      beati et immortales sunt ; possunt autem medii esse mali angeli, quia immortales sunt cum
      ipsis et miseri cum istis. His contrarius est mediator bonus, quia adversus horum
      immortalitatem et miseriam et mortalis ad tempus existere voluit et beatus in aeternitate
      persistere potuit.Et quod sint contrarii, hoc ipse ostendit amplius consequenter : Ad hoc
      interponit se medius immortalis et miser, ut ad immortalitatem beatam transire non sinat. Ad
      hoc autem se interponit mortalis et beatus, ut, morte transacta, ex mortuis faceret
      immortales. Et sic patet quo modo convenientia proprietatum in Christo faciat ad officium
      boni mediatoris, in daemone vero faciat ad contrarium. Et sit patet responsio ad
      quaesita.</p>
        </div>
      </div>
    </body>
  </text>
</TEI>