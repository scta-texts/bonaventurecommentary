<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e28616">
        <head xml:id="bb-d4e28616-Hd1e108">Dubia</head>
        <div xml:id="bb-d4e28616-Dd1e111">
          <head xml:id="bb-d4e28616-Hd1e113">Dub. I</head>
          <p xml:id="bb-d4e28616-d1e116">In parte ista sunt dubitationes circa litteram. Et primo de hoc quod dicit, quod omnia
            criminalia saltem semel oportet in confessione exprimi. Videtur enim falsum, quia ad hoc
            quod contritio valeat, non oportet singillatim conteri de quolibet, immo iustificatur in
            contritione de omnibus : ergo pari ratione videtur de confessione.</p>
          <p xml:id="bb-d4e28616-d1e119">Respondeo : Dicendum quod non est simile, quia contritio est in conspectu Dei, qui uno
            aspectu videt omnia : sed confessio est in conspectu hominis, qui non potest plene
            noscere morbum nisi audiendo mortalia singula. Et iterum, confessio fit ad
            erubescentiam, contritio vero ad peccati detestationem per iustitiam. Detestatio autem
            intenditur in collectione multorum malorum, sed erubescentia in explicatione
            singulorum.</p>
        </div>
        <div xml:id="bb-d4e28616-Dd1e123">
          <head xml:id="bb-d4e28616-Hd1e125">Dub. II.</head>
          <p xml:id="bb-d4e28616-d1e128">Item quaeritur de hoc quod dicit, quod venialia sufficit generaliter confiteri, nisi
            aliqua sint frequenter iterata. Videtur enim non bene dicere, quia iteratio non trahit
            in aliud genus : ergo, quantumcumque iterentur, venialia sunt : ergo sufficit illa
            generaliter confiteri, sicut et alia.</p>
          <p xml:id="bb-d4e28616-d1e131">Respondeo : Dicendum quod consuetudo frequenter ducit in libidinem et contemptum ; ideo
            propter dubium et vitandum periculum, quando timetur probabiliter aliquod horum, est
            veniale peccatum confitendum, et sufficit stare in generalitate nec oportet ad singula
            descendere ; si tamen velit descendere, laudabile est valde et utile et per necessarium
            volenti ascendere ad perfectionem.</p>
        </div>
        <div xml:id="bb-d4e28616-Dd1e135">
          <head xml:id="bb-d4e28616-Hd1e137">Dub. III.</head>
          <p xml:id="bb-d4e28616-d1e140">Item quaeritur de hoc quod dicit : Humilitatis causa non debet fateri se reum. Videtur
            enim contrarium dicere <ref xml:id="bb-d4e28616-Rd1e142">Augustinus in libro Confessionum</ref>, ubi dicit sic : Si
            quaeris a me utrum iustus sim, respondeo quod non ; sed constat quod <name ref="#Augustine">Augustinus</name> iustus erat, et hoc ex humilitate dicebat et bene
            et meritorie.</p>
          <p xml:id="bb-d4e28616-d1e149">Respondeo : Dicendum quod fateri se reum vel iniustum est dupliciter : aut prout reatus
            et iniustitia simpliciter privat iustitiam ; et hoc modo non debet se quis fateri reum,
            nisi habeat mortalis conscientiam. Alio modo est fateri se reum et iniustum prout privat
            iustitiae perfectionem ; et secundum hoc omnis homo potest se iniustum fateri, secundum
            illud Isaiae 64, 6 : <quote xml:id="bb-d4e28616-Qd1e151" source="http://scta.info/resource/is64_6">Ut pannus menstruatae universae iustitiae
              nostrae</quote>. <quote xml:id="bb-d4e28616-Qd1e154" source="http://scta.info/resource/iob9_2">Nec iustificatur homo comparatus Deo</quote>,
            secundum Iob [9, 2] : et hoc modo <name ref="#Augustine">Augustinus</name> dicebat se
            non esse iustum. Et nota quod confessio debito modo facta debet habere sexdecim
            conditiones ; unde versus : Sit simplex, humilis confessio, pura, fidelis Et frequens,
            nuda, discreta, libens, verecunda, Integra, secreta, lacrymabilis, accelerata, Fortis et
            accusans et sit parere parata.</p>
          <p xml:id="bb-d4e28616-d1e161">Sufficientia autem et numerus harum conditionum potest accipi sic. Quaedam enim sunt
            conditiones quae sunt et debent esse in confessione secundum sui rectam quantitatem ;
            quaedam secundum rectum ordinem et societatem ; quaedam secundum rectam qualitatem. Si
            secundum rectam quantitatem, hoc tripliciter : aut quantum ad integritatem aut quantum
            ad numerositatem aut quantum ad diuturnitatem : et sic sunt tres conditiones, scilicet
            quod sit integra, frequens et accelerata. Si quantum ad associationem, sic debet habere
            societatem duarum partium, scilicet contritionis et satisfactionis. Quantum ad
            contritionem, sic lacrymabilis ; quantum ad satisfactionem, sic parere parata ; vel
            quantum ad utrumque, et sic fortis. Quantum ad qualitatem, aut ipsius confitentis ut
            confessionis. Si confitentis, sic sunt quinque conditiones : secundum vim rationalem est
            simplex ; secundum concupiscibilem debet esse libens ; secundum irascibilem humilis, in
            sermone fidelis et in signo verecunda ; et sic sunt quinque. Si in se consideretur, sic
            debet esse pura, ut nihil intermisceat ; debet esse nuda, ut nihil celatum teneat ;
            quantum ad circumstantias debet esse discreta, ut nihil addat ; debet esse secreta, ut
            aliis non noceat ; debet esse accusatoria, ut se ipsum puniat. Et sic sunt tres ex parte
            quantitatis, tres ratione adiuncti, quinque ratione subiecti et quinque ratione sui ; et
            sic in universo sunt sexdecim.</p>
        </div>
        <div xml:id="bb-d4e28616-Dd1e165">
          <head xml:id="bb-d4e28616-Hd1e167">Dub. IV.</head>
          <p xml:id="bb-d4e28616-d1e170">Item quaeritur de hoc quod dicit in solvendo : Sed alitid est favore vel odio proprium
            sacerdotem contemnere etc. Videtur enim male solvere, quia ex hac solutione quilibet,
            cui vult, posset confiteri, dum non contemnat proprium sacerdotem. Sed contrarium
            habetur in <ref xml:id="bb-d4e28616-Rd1e172" target="http://scta.info/resource/cice-l5t38-d1e286">decretali</ref>,
            ubi dicitur quod <quote xml:id="bb-d4e28616-Qd1e175" source="http://scta.info/resource/nhyjhg-d1e214">si ex causa
              vult accedere ad alium, petat primo et obtineat licentiam, quia aliter non poterit
              solvere vel ligare</quote>.</p>
          <p xml:id="bb-d4e28616-d1e179">Respondeo : Dicendum quod illud verbum <name ref="#Augustine">Augustini</name>
            intelligitur quantum ad electionem sacerdotis, antequam subditus alicui se subiciat et
            curam animae committat, sed verbum Urbani post commissionem ; ex tunc enim tenetur ei
            confiteri nec debet alii nisi petat licentiam. Tamen in quinque casibus habetur licentia
            pro obtenta. Primus est, si sit vagabundus. Secundus est, si renuntiavit domicilium.
            Tertius, si peccavit vel offendit in aliena parochia. Quartus, propter secerdotis
            ignorantiam vel malitiam, quia est revelator confessionis vel sollicitator ad malum.
            Ultimus est in casu necessitatis, ut si sit in articulo mortis vel debeat intrare iustum
            bellum.</p>
        </div>
      </div>
    </body>
  </text>
</TEI>