<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e37359">
        <head xml:id="bb-d4e37359-Hd1e108">Quaestio 3</head>
        <head xml:id="bb-d4e37359-Hd1e111" type="question-title">Utrum Deus debuerit dispensare de concubina habenda.</head>
        <p xml:id="bb-d4e37359-d1e114">Tertio quaeritur, utrum Deus debuerit dispensare quod licitum esset habere concubinas et
          quod liceret habere plures uxores.</p>
        <div xml:id="bb-d4e37359-Dd1e117" type="rationes-principales">
          <head xml:id="bb-d4e37359-Hd1e119">Rationes principales</head>
          <p xml:id="bb-d4e37359-d1e122">Et quod non debuerit dispensare, videtur. <quote xml:id="bb-d4e37359-Qd1e124">Quia Conditor naturae non facit contra
              naturam</quote> nec contra ius naturae ; sed habere plures uxores et plures concubinas
            est contra ius naturae : ergo etc.</p>
          <p xml:id="bb-d4e37359-d1e128">Item, nunquam Deus dispensavit quod una esset plurium virorum : ergo, cum magis
            sufficiat una mulier pluribus viris quam e converso, non debuit dispensare quod unus vir
            esset plurium.</p>
          <p xml:id="bb-d4e37359-d1e131">Item, in institutione Matrimonii et eius confirmatione dicitur, quod erunt duo in carne
            una ; et Matthaei 19, 5 super illud : <quote xml:id="bb-d4e37359-Qd1e133" ana="#mt19_5">Adhaerebit uxori</quote>,
            Glossa : <quote xml:id="bb-d4e37359-Qd1e136">Non uxoribus</quote> : ergo, si Deus contra suam institutionem non
            debuit facere, videtur etc.</p>
          <p xml:id="bb-d4e37359-d1e140">Item, dispensatio recta debet esse propter maius bonum ; sed, cum unus habet duas, hic
            non salvatur bonum fidei, quia non tantum cognoscit vir uxorem : cum tamen mulier non
            cognoscat alium virum ; nec etiam bonum sacramenti, quia Christus unicam habet Ecclesiam
            sponsam, non plures : ergo videtur : quod male sit dispensatum.</p>
          <p xml:id="bb-d4e37359-d1e144">Item, si omnis dispensatio debet esse propter aliquam causam, quaero, quae sit illa. Si
            multiplicatio prolis ad cultum Dei ; cum ista causa omni tempore stet, quia cultus Dei
            est multiplicandus : ergo in omni tempore deberet ista dispensatio stare.</p>
          <p xml:id="bb-d4e37359-d1e147">Item, videtur quod ista dispensatio se exteriderit ad solos Patres, quia Deuteronomii
            17, 17 dicitur : Non habebit uxores plurimas, quae alliciant animum eius, hoc dicitur de
            rege : ergo multo fortius aliis est istud prohibitum.</p>
          <p xml:id="bb-d4e37359-d1e150">Contra : Quod dispensatum fuerit, videtur, quia <name ref="#Abraham">Abraham</name>
            simul cum uxore habuit concubinam ; et tamen non reprehenditur, immo Dominus approbavit,
            cum dixit de Ismaele quod ipsum faceret crescere. Ergo, cum hoc non liceret per naturam,
            dispensatum est cum eo.</p>
          <p xml:id="bb-d4e37359-d1e156">Item, Iacob habuit duas uxores et duas concubinas ; et constat quod hoc placuit Deo,
            quia semen quod ex omnibus accepit est approbatum : ergo cum eo fuit dispensatum.</p>
          <p xml:id="bb-d4e37359-d1e159">Item, David habuit plures, sicut dicitur II Regum 3, uxores et concubinas ; et tamen
            non reprehenditur : ergo dispensatum est cum regibus.</p>
          <p xml:id="bb-d4e37359-d1e162">Item, Elcana habuit plures uxores ; et tamen non reprehenditur : ergo videtur quod cum
            omnibus sit dispensatum.</p>
          <p xml:id="bb-d4e37359-d1e166">Item, Lex supponi taniquam licitum, Deuteronomii 21, 15 : <quote xml:id="bb-d4e37359-Qd1e168" ana="#deut21_15">Si
              habuerit homo duas uxores, unam dilectam et alteram odiosam</quote> ; hoc non
            redarguit : ergo omnibus erat licitum, ergo cum omnibus dispensatum.</p>
          <p xml:id="bb-d4e37359-d1e172">Quaeritur igitur, quomodo et quando sit dispensatum et ubi expressum et quare tunc et
            non modo et quantum se extendat.</p>
        </div>
        <div xml:id="bb-d4e37359-Dd1e176">
          <head xml:id="bb-d4e37359-Hd1e178">Conclusio</head>
          <head xml:id="bb-d4e37359-Hd1e181" type="question-title">Congruum fuit, quod Deus cum Patrarchis et in lege veteri
            dispensaverit circa plygamiam</head>
          <p xml:id="bb-d4e37359-d1e184">Respondeo : Dicendum quod ad dispensationem, ad hoc quod debite fiat et convenienter
            homo ea utatur, ista quatuor sunt concurrentia, scilicet necessitas, utilitas,
            congruitas et honestas ; et ista quatuor sunt hic.</p>
          <p xml:id="bb-d4e37359-d1e187">Primum quidem congruum fuit illud tempus dispensationi, quoniam tempus fuit figurae ;
            et quoniam Christus generare debebat liberos et filios per Baptismum, et in Ecclesia
            catholica et in haereticis diverticulis : ideo in figura debuit praecedere Matrimonium
            sive generatio ex libera et ex ancilla. Et rursus, quoniam in ter illos qui ab
            haereticis baptizantur, quidam haeresim sequuntur, quidam ad Ecclesiam revertuntur, ideo
            utriusque figura praecessit : primi in Ismaele, de quo dictum est Genesis 21, 10 : Ecce
            ancillam et filium eius ; secundi in ancillis Iacob, quarum filii sunt inter liberos
            computati. Hoc habetur ab <name ref="#Augustine">Augustino</name>, in libro De Baptismo.
            Fuit ergo temporis congruitas. Fuit etiam necessitas, quia pauci erant Deum colentes ;
            et ut cultus divinus non periret, necesse fuit ut filios multiplicarent ; et contigit
            quod uxores steriles haberent : ideo necessitatem habuerunt tunc plures nabere. Fuit
            etiam utilitas, quia filii erudiebantur a parentibus et mores patrum servabant ; et
            ideo, quanto plures, tanto cultus Dei erat celebrior, et ideo erat tunc utile multos
            procreare. Fuit etiam honestas, quia non affectu libidinoso, sed casto, non affectu
            adulteri, sed mariti etiam concubinas cognoscebant. In cuius rei testimonium de Abrabam
            dicitur quod non ipse accepit ancillam, sed uxori obedivit et ei in ea debitum reddidit
            et affectu viri cognovit ; et ideo dicitur Genesis 16, 2, quod Sara dedit Agar in uxorem
              <name ref="#Abraham">Abraham</name>, non quia fuerit uxor, quia postmodum fuit eiecta,
            sed ut significetur quod eo affectu eam cognovit quo et uxorem. Unde <name ref="#Augustine">Augustinus</name>, XVI De civitate Dei, vocat <quote xml:id="bb-d4e37359-Qd1e198" source="http://scta.info/resource/adcd-l16">virum feminis viriliter utentem, uxore
              temperanter, ancilla obtemperanter, nulla intemperanter</quote>.</p>
          <p xml:id="bb-d4e37359-d1e202">Ex hoc patet quod haec dispensatio non se extendat ad tempus naturae institutae nec
            gratiae, quia in natura instituta non erat tempus figurae nec necessitas sterilitatis ;
            similiter in tempore gratiae cessaverunt figurae et omnes vocantur ad Christi culturam
            et multiplicatum est genus humanum valde. Similiter ratione utilitatis non se extendit
            ante tempus <name ref="#Abraham">Abrahae</name>, quia ante non multiplicabantur ad
            cultum Dei, sed ad malum, quia imitatores erant paternorum scelerum ; et ideo deleti
            sunt cum terra. Ratione vero honestatis ad illos solos se extendit qui uxoribus et
            concubinis temperanter et ad cultum Dei multiplicandum sciebant et volebant uti ; aliter
            eis dispensatio non valebat.</p>
          <p xml:id="bb-d4e37359-d1e209">Ista autem dispensatio facta est divina inspiratione in Patriarchis et rege David,
            quando utrisque de semine facta est repromissio ; et quia isti erant capita et imitandi
            erant tamquam Sancti, intellexerunt recte dispensationem hanc ad omnes extendi qui erant
            imitatores eorum in castitate ; et mos fuit ex hoc introductus, durans usque ad Christi
            adventum. Sed tunc cessavit, quia cessavit congruitas et necessitas, ut visum est. Unde
            omnibus quibus licuit, licuit solum ex dispensatione, quae fuit per inspirationem ; et
            hoc dicitur <ref xml:id="bb-d4e37359-Rd1e211" target="http://scta.info/resource/cice-l4t19-d1e225">Extra, De
              divortio, in quadam decretali Innocentii</ref>, ubi dicitur quod <quote xml:id="bb-d4e37359-Qd1e214">nunquam licuit
              alicui nisi divina inspiratione</quote>.</p>
        </div>
        <div xml:id="bb-d4e37359-Dd1e220">
          <head xml:id="bb-d4e37359-Hd1e222">Ad rationes</head>
          <p xml:id="bb-d4e37359-d1e225">Ad illud ergo quod obicitur, quod Deus non facit contra ius naturae, dicendum quod
            verum est contra ius naturae quod ordinat in ipsum ; sed contra ius naturae quod ordinat
            ad proximum, potest non tamen facit contra, sed supra, quia ratio recta sic dictat hoc
            non esse faciendum, ut tamen dictet in eius opposito Deo esse obediendum.</p>
          <p xml:id="bb-d4e37359-d1e228">Ad illud quod obicitur, quod una sit plurium, dicendum quod una sit plurium, nulla
            esset utilitas, quia unus potest fecundare plures, sed non una a pluribus. Esset etiam
            damnum, quia defectus tranquillitatis ; non enim potest cum pace unus duobus dominis
            servire, sicut unus dominus duobus servis imperare ; et vir caput est et dominatur
            mulieri. Deesset etiam bonum sacramenti, quia una anima non duobus viris, sed Christus
            multis copulatur animabus ; et amplius, esset incertitudo prolis et confusio
            hereditatis.</p>
          <p xml:id="bb-d4e37359-d1e231">Ad illud quod obicitur, quod Deus instituit, quod duo etc., dicendum quod verum est,
            tempore legis naturae et tempore gratiae. Sed ex causa tempore Legis debuit dispensare ;
            nec facit contra suam institutionem ipse qui rem instituit, cum pro loco et tempore
            dispensat.</p>
          <p xml:id="bb-d4e37359-d1e234">Ad illud quod obicitur, quod dispensatio debet esse propter maius bonum, dicendum quod
            bonum prolis adeo necessarium est ut propter ipsum vellet Deus in aliquo detrahi bono
            fidei et sacramenti, non tamen omnino, quia tunc aliquibus fidem servabant, et ratio
            significationis ibi manebat.</p>
          <p xml:id="bb-d4e37359-d1e238">Ad illud quod obicitur, quod multiplicatio prolis non est causa, dicendum quod immo,
            quia cultus Dei crescebat tunc non per vocationem, sed per successionem, quia illis
            tantum fuit Lex tradita ; et ideo tunc erat opportunum.</p>
          <p xml:id="bb-d4e37359-d1e241">Ad illud quod quaeritur ; ad quos se extendebat ? dicendum quod ratione inspirationis
            tantum ad Patres, sed ratione honestae imitationis et moris derivatum est ad posteros,
            qui uxoribus utiliter uti sciebant. Quod ergo obicitur, quod regibus erat prohibitum,
            dicendum quod non fuit prohibitum ne haberent plures, sed ut non haberent plurimas ; non
            dicitur etiam illud simpliciter, sed cum determinatione, quae alliciant animum, et tales
            erant alienigenae.</p>
        </div>
      </div>
    </body>
  </text>
</TEI>