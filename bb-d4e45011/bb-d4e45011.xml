<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e45011">
        <head xml:id="bb-d4e45011-Hd1e108">Quaestio 1</head>
        <head xml:id="bb-d4e45011-Hd1e111" type="question-title">Utrum in conscientia legantur omnia merita.</head>
        <p xml:id="bb-d4e45011-d1e114">Quantum ergo ad primum proceditur sic, et ostenditur quod omnia legentur in libris
          conscientiae.</p>
        <div xml:id="bb-d4e45011-Dd1e117" type="rationes-principales">
          <head xml:id="bb-d4e45011-Hd1e119">Rationes principales</head>
          <p xml:id="bb-d4e45011-d1e122">Augustinus, <ref xml:id="bb-d4e45011-Rd1e124">De civitate Dei, XX</ref>, dicit quod <quote xml:id="bb-d4e45011-Qd1e127">vis divina aderit, qua
              fiet ut omnia ad memoriam revocentur</quote>.</p>
          <p xml:id="bb-d4e45011-d1e131">Item, hoc ipsum videtur ratione, quia lectio est ut sciatur quantitas meritorum ; sed
            meritum hominis sic legitur ut sciatur quot et quanta bona et quot mala et quanta
            fecerit : ergo, si ibi plene ostendetur iustitia, patet quod omnia ibi debent legi.</p>
          <p xml:id="bb-d4e45011-d1e134">Item, Dei iustitia declarabitur ibi summe et quantum ad retributionem gloriae et poenae
            : ergo merita debent summe declarari ; sed non possunt nisi omnia bona et mala ad
            memoriam revocentur : ergo etc.</p>
          <p xml:id="bb-d4e45011-d1e137">Contra : Quod non omnia, videtur : Quia ibi erit tantum memoria eorum de quibus erit
            retributio ; sed pro malis, de quibus fuit poenitentia, non retribuetur ; pro bonis, in
            quibus non perseveravit, non retribuetur : ergo talia non legentur.</p>
          <p xml:id="bb-d4e45011-d1e141">Item, memoria praeteritorum bonorum generat oblectationem malorum horrorem : ergo, si
            in malis non erit delectatio, non debent recordari bonorum factorum ; et si in bonis
            nullus horror, non debent recordari malorum.</p>
          <p xml:id="bb-d4e45011-d1e144">Item, illa sola legentur in libris, quae sunt scripta ; sed mala bonorum deleta sunt
            per gratiam, bona malorum deleta sunt de eorum anima per culpam : ergo non legentur in
            libris nec haec nec illa.</p>
        </div>
        <div xml:id="bb-d4e45011-Dd1e148">
          <head xml:id="bb-d4e45011-Hd1e150">Conclusio</head>
          <head xml:id="bb-d4e45011-Hd1e153" type="question-title">Omnium meritorium erit in libris conscientiae lectio atque
            memoria</head>
          <p xml:id="bb-d4e45011-d1e156">Respondeo : Dicendum quod omnium meritorum erit ibi lectio et memoria : quia, sicut
            dicit Apostolus, erunt cogitationes accusantes et defendentes, et ita bonae et malae ibi
            patebunt, et per consequens affectiones et operationes. Omnia autem reducentur ad
            memoriam, quia revocatio actuum et cogitationum praecedentium ad memoriam erit ad
            ostensionem iustitiae divinae secundum. statum illum, et misericordiae secundum statum
            praeteritum sive transactum. Propter ostensionem iustitiae in retribuendo rememorabuntur
            bona et mala in quibus permanserunt finaliter ; haec enim sola digna sunt retributione.
            Propter ostensionem misericordiae de praeterito rememorabuntur mala bonorum a quibus
            sunt misericorditer liberati, et bona malorum quae in eis misericorditer operatus est
            Deus, qui solem suum oriri facit super bonos et malos. Ideo bona et mala sua omnia erunt
            sibi in memoria.</p>
        </div>
        <div xml:id="bb-d4e45011-Dd1e161">
          <head xml:id="bb-d4e45011-Hd1e163">Ad rationes</head>
          <p xml:id="bb-d4e45011-d1e166">Ad illud ergo quod obicitur primo, quod illa lectio et memoratio est ad ostensionem
            iustitiae, dicendum quod verum est, sed non tantum ad hoc, sed etiam ad declarationem
            misericordiae.</p>
          <p xml:id="bb-d4e45011-d1e169">Ad illud quod obicitur, quod memoria malorum facit tristitiam, et bonorum laetitiam,
            dicendum quod hoc verum est in his qui possunt tristari et laetari ; sed mali non
            possunt laetari, boni vero non possunt tristari. Sed istud non sufficit, quia, si non
            possunt tristari, ergo nec cognoscere unde debeant tristari. Ideo dicendum quod memoria
            malorum dupliciter potest esse : aut considerando malum eventum, et sic generat
            tristitiam, ut patet in eo qui conteritur ; vel considerando bonum eventum, scilicet
            quod de tantis malis misericorditer est ereptus, et hoc generat laetitiam, et haec erit
            in bonis. Similiter de memoria bonorum distinguendum.</p>
          <p xml:id="bb-d4e45011-d1e172">Ad illud quod obicitur, quod in malis bona sunt deleta, dicendum quod deleta sunt
            quantum ad veritatem essentiae, manent tamen quantum ad notam et similitudinem, sicut
            patet in eo qui amisit caritatem et recordatur se habuisse. Unde super illud ad Romanos
            2, 15 : <quote xml:id="bb-d4e45011-Qd1e174" ana="#rom2_15">Cogitationum accusantium</quote>, dicit Glossa : Sciendum
            est quod in illa die cogitationes accusabunt animam vel defendent, non illae quae tunc
            erunt, sed istae quae modo sunt in nobis, quarum notae et signacula relinquuntur in
            corde nostro velut in cera ; quae in occulto nunc sunt posita, in illo die revelari
            dicuntur, et ita secundum similitudinem remanent. Vel esto quod similitudo penitus
            deleatur, quod vix est possibile, divina virtute tunc reparatur ad Dei gloriam et
            vindictam malorum, laudem bonorum.</p>
        </div>
      </div>
    </body>
  </text>
</TEI>