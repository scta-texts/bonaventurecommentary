<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 3, P. 1, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 3, P. 1, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e2459">
        <head xml:id="bb-d1e2459-Hd1e119">III, D. 3, P. 1, A. 1, Q. 3</head>
        <head xml:id="bb-d1e2459-Hd1e122" type="question-title">Utrum beata Virgo sanctificata fuerit ante nativitatem.</head>
        <p xml:id="bb-d1e2459-d1e125">Tertio quaeritur, utrum beata Virgo sanctificata fuerit ante nativitatem.</p>
        <div xml:id="bb-d1e2459-Dd1e128" type="rationes-principales">
          <head xml:id="bb-d1e2459-Hd1e130">Rationes-principales</head>
          <p xml:id="bb-d1e2459-d1e133"> Et quod sic, videtur. <name ref="#Bernard">Bernardus</name>, Ad Lugdunenses : <quote xml:id="bb-d1e2459-Qd1e138">Fuit procul dubio Mater Dei ante
       sancta quam nata</quote>.</p>
          <p xml:id="bb-d1e2459-d1e142">Item, <name ref="#Bernard">Bernardus</name> : <quote xml:id="bb-d1e2459-Qd1e147">Quod paucis mortalium constat esse collatum, fas certe non est
       credere tantae Virgini fuisse negatum</quote>. Sed Ioannes et Jeremias sanctificati
      fuerunt in utero, secundum quod habetur Ieremiae 1, 5 : <quote xml:id="bb-d1e2459-Qd1e150" source="http://scta.info/resource/ier1_5">Antequam
       exires</quote> etc. ; et Lucae 1, 15 : <quote xml:id="bb-d1e2459-Qd1e153" source="http://scta.info/resource/lc1_15">Spiritu Sancto replebitur
       adhuc ex utero matris suae</quote> : ergo videtur multo fortius quod Virgo Maria fuerit in
      utero sanctificata.</p>
          <p xml:id="bb-d1e2459-d1e157">Item, Ecciesia celebrat et solemnizat Virginis nativitatem ; sed statui in peccato
      solemnitas non debetur : ergo videtur quod in hora nativitatis fuerit sanctificata.</p>
          <p xml:id="bb-d1e2459-d1e160">Item, si aliqua persona de plenitudine gratiae Filii beatae Virginis debuit participare,
      Mater eius maxime particeps debuit fieri. Ergo sicut tunc maxime erat idonea, ut cum ipsa et
      in ipsa gratia augmentaretur, cum eam gestabat inter viscera, videtur quod in ipso utero
      Spiritus Sancti gratia fuisset repleta.</p>
          <p xml:id="bb-d1e2459-d1e164">Sed contra : Ad Romanos 8, 29 : <quote xml:id="bb-d1e2459-Qd1e166" source="http://scta.info/resource/rom8_29">Ut sit ipse primogenitus</quote>,
      Glossa : <quote xml:id="bb-d1e2459-Qd1e169">Quia primus sine peccato natus et primus impassibilis resurgens</quote>.
      Ergo videtur quod Beata Virgo non fuerit nata sine peccato, cum nata fuerit ante quam
      Christus : ergo non fuit sanctificata ante quam nata.</p>
          <p xml:id="bb-d1e2459-d1e173">Item, <name ref="#Augustine">Augustinus</name>, Ad Dardanum : <quote xml:id="bb-d1e2459-Qd1e178">Illa gratia, qua efficimur templum Dei singuli, non
       nisi renatorum est, quod non nisi nati homines esse possunt</quote>. Ergo, cum per
      sanctificationem beata Virgo sit facta templum Dei, non fuit ante sancta quam nata.</p>
          <p xml:id="bb-d1e2459-d1e182">Item, nulla proprietas perimitur quamdiu habet continuitatem cum sua causa ; sed anima
      contrahit originale a parentibus : ergo, quamdiu proies iuncta est matri, non videtur quod
      ab originali peccato possit mundari, ergo nec sanctificari.</p>
          <p xml:id="bb-d1e2459-d1e185">Item, esse ordinatum praesupponit esse distinctum ; sed gratia sanctificationis
      praesupponit esse distinctum : ergo nulli potest conferri nisi habenti esse discretum :
      ergo, quamdiu proies coniuncta est matri, non videtur posse sanctificari.</p>
          <p xml:id="bb-d1e2459-d1e188">Item, sanctificari in utero est effectus cognitus soli Deo : ergo de nullo Sancto
      asserendum est esse sanctificatum in utero, nisi de eo de quo expresse legitur in Scriptura
      tradita a Spiritu Sancto ; sed. hoc non legitur de Virgine : ergo etc.</p>
          <p xml:id="bb-d1e2459-d1e191">Iuxta hoc quaeritur : quare potius exprimitur in Scriptura sanctificatio Ieremiae et
      Ioannis Baptistae quam alterius Sancti ? Et si tu dicas quod illi fuerunt soli sanctificati,
      tunc est quastio, unde hoc sit, cum multi fuerint. Sancti tam in Novo quam in Veteri
      Testamento, et sanctitatis valde eminentis. </p>
        </div>
        <div xml:id="bb-d1e2459-Dd1e195">
          <head xml:id="bb-d1e2459-Hd1e197">Conclusio</head>
          <head xml:id="bb-d1e2459-Hd1e200" type="question-title">Beata Virgo fuit in utero et ante nativitatem sanctificata.</head>
          <p xml:id="bb-d1e2459-d1e203">Respondeo : Dicendum quod pro indubitanti habet hoc Ecclesia, videlicet quod beata Virgo
      fuerit in utero sanctificata. Et illud patet ex hoc quod eius nativitatem tota Ecclesia
      celebrat, quod non faceret nisi sanctificata esset.</p>
          <p xml:id="bb-d1e2459-d1e206">Si autem quaeratur, qua die vel hora sanctificata fuerit, hoc ignoratur ; probabiliter
      tamen creditur quod cito post infusionem animae fuerit facta infusio gratiae. Quidquid tamen
      sit de hora, pro certo habendum est quod ante nativitatem sanctificata fuerit. Licet enim
      hoc expresse non habeatur in Scriptura, haberi tamen potest ex his quae in Scriptura
      leguntur. In Scriptura namque non legitur, quia, cum Evangelia inchoentur a Ioanne, qui fuit
      consummatio Prophetarum et initium Legis novae, et beata Virgo nata et concepta fuit ante
      Ioannem, ideo nihil habetur de eius nativitate vel sanctificatione in Evangeliis. Habetur
      tamen in Novo sive in Veteri Testamento unde sanctificatio eius potest elici. In Novo
      habetur de sanctificatione Ioannis, in Veteri de sanctlficatione Ieremiae, quorum uterque
      legitur in utero fuisse sanctificatus. Et ex hoc quasi a minori colligitur hoc beatae
      Virgini fuisse concessum, quia, sicut dicit <name ref="#Bernard">Bernardus</name>, quod aliis legitur fuisse collatum,
      non est credendum Virgini fuisse negatum ; maxime cum sanctitas Virginis excedat Ieremiae et
      Ioannis puritatem et virginitatem. In aliis fuit virginitas, in hac cum virginitate
      fecunditas. Et si illi sanctificati fuerunt in utero, quia ad Sanctum Sanctorum secundum
      expressionem prophetiae accesserunt magis, quanto magis illa in utero sanctificari debuit
      quae Deum in utero portavit ? Ioannes namque inter ceteros de Domino prophetavit, quia in
      matris utero ad adventum Domini exsultavit et postmodum suo digito ostendit. Ieremias etiam
      prius Ioanne expressius prophetavit, cum dixit : Novum faciet Dominus super terram, mulier
      circumdabit virum, 31, 22. In hoc namque quod dicit : Novum faciet Dominus super terram,
      datur intelligi quod non ex virili semine, et quod ille quem circumdabit, non erat purus
      homo, quia neutrum esset novum. Et in hoc totum comprehendit quod dicit Isaias [7, 14] :
       <quote xml:id="bb-d1e2459-Qd1e211" source="http://scta.info/resource/is7_14">Ecce Virgo concipiet</quote> etc. In hoc autem quod subiungit : Et
      circumdabit virum, dat intelligere Christum ab instanti conceptionis fuisse perfectum gratia
      et sapientia. Prophetavit nihilominus facto ; quasi enim omnia gesta sua signa fuerunt
      dominicae passionis. Et propterea de his duobus legitur specialiter quod fuerunt
      sanctificati ; et per hos duos datur manifeste intelligi sanctificatio beatae Virginis.</p>
          <p xml:id="bb-d1e2459-d1e215">Si quis autem velit dicere quod aliis Sanctis convenit sanctificatio ex utero, ut Iob, qui
      dicit : <quote xml:id="bb-d1e2459-Qd1e217" source="http://scta.info/resource/iob31_18">Ab infantia crevit mecum miseratio et ex utero egressa est
       mecum</quote>, et sicut volunt quidam dicere de Iacob et David, hoc nec certitudinem habet
      nec auctoritatem apertam, nisi quis velit Scripturae facere violentiam. Et ideo eadem
      facilitate contemnitur qua probatur ; et nec aliis videtur fuisse nisi virginibus haec
      gratia sanctificationis concessa. Concedendum est igitur Reginam Virginum ex utero fuisse
      sanctificatam. Et rationes, quae hoc ostendunt, concedendae sunt.</p>
        </div>
        <div xml:id="bb-d1e2459-Dd1e223">
          <head xml:id="bb-d1e2459-Hd1e225">Ad rationes</head>
          <p xml:id="bb-d1e2459-d1e228">1-2. Ad illud quod obicitur in contrarium de Glossa et <name ref="#Augustine">Augustino</name>, dicendum quod est
      nativitas duplex, scilicet nativitas in utero et nativitas ex utero. Nativitas in utero est
      ex coniunctione animae cum carne ; nativitas ex utero est ex egressu prolis de ventre.
      Verbum igitur de Glossa et auctoritate <name ref="#Augustine">Augustini</name> intelligitur de nativitate in utero, non de
      nativitate ex utero. In illa enim nativitate in utero fit originalis contractio, et post
      illam potest esse sanctificatio. Posset tamen dici quod illud verbum <name ref="#Augustine">Augustini</name> intelligitur
      de gratia regenerante secundum legem communem. Et hoc melius patet in libro quarto,
      distinctione sexta.</p>
          <p xml:id="bb-d1e2459-d1e240">Ad illud quod obicitur, quod non perimitur proprietas, quamdiu coniuncta est cum sua
      origine, dicendum quod verum est de illa proprietate quae habet conservari cum continua
      influentia cum sua causa. Talis autem non habet esse in proposito ; et ideo non habet hic
      locum.</p>
          <p xml:id="bb-d1e2459-d1e243">Ad illud, quod esse ordinatum praesupponit esse distinctum, dicendum quod verum est ; sed
      ex hoc non sequitur gratiam sanctificantem sequi nativitatem carnalem, pro eo quod ante
      nativitatem carnalem proles distinguitur et quantum ad animam et quantum ad corpus, licet
      illa distinctio ante nativitatem ex utero oculis corporeis non propaletur.</p>
          <p xml:id="bb-d1e2459-d1e246">5-6. Ad illa duo ultima, quae obiciebantur, iam patet responsio per ea quae dicta sunt.</p>
        </div>
      </div>
    </body>
  </text>
</TEI>