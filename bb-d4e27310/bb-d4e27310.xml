<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e27310">
        <head xml:id="bb-d4e27310-Hd1e108">Quaestio 1</head>
        <head xml:id="bb-d4e27310-Hd1e111" type="question-title">Utrum peccata venialia possint deleri sine gratia.</head>
        <div xml:id="bb-d4e27310-Dd1e114" type="rationes-principales">
          <head xml:id="bb-d4e27310-Hd1e116">Rationes principales</head>
          <p xml:id="bb-d4e27310-d1e119">Et quod possint deleri sine gratia, videtur : Quia omnis culpa remissa est omnino, cum
            est punita quantum ipsa exigit ; sed venialis culpa est digna sola poena temporali :
            ergo, cum omne temporale finem habeat, possibile est aliquem existentem extra gratiam
            sufficienter pro illa culpa puniri : ergo possibile est sine gratia remitti Prima
            propositio manifesta est, quia nullus ita severus est in iustitia, quod puniat ultra
            quod meruit qui peccavit : ergo, cum sufficienter punit Deus, amplius non punit ; sed
            non potest esse culpa sine poena : ergo, cessante poena, cessat culpa.</p>
          <p xml:id="bb-d4e27310-d1e122">Item, venialis culpa non dicit deformitatem imaginis, sed solum pronitatem ad bonum
            commutabile ; sed pronitas potest sine gratia aboleri, quoniam qui est pronus ad
            avaritiam sine gratia potest fieri prodigus et pronus ad prodigalitatem : ergo etc.</p>
          <p xml:id="bb-d4e27310-d1e125">Item, in morbis parvis natura non indiget medicina, sed solum quando morbus
            magnificatus est ; sed venialia non prosternunt naturam, immo dimi.ttunt eam in suo
            vigore : ergo praeter medicinam gratiae potest per naturam veniale curari.</p>
          <p xml:id="bb-d4e27310-d1e128">Item, quanto morbi minorem habent connexionem et similitudinem, tanto specialius potest
            unus sine alio curari ; sed veniale maiorem convenientiam habet cum aliquo veniali quam
            cum mortali ; sed unum veniale potest deleri, alio remanente : ergo multo fortius potest
            deleri veniale, remanente mortali : ergo etc.</p>
          <p xml:id="bb-d4e27310-d1e132">Item, si veniale non potest deleri sine gratia, esto quod aliquis in solo veniali
            moriatur, illud nunquam delebitur, sed quamdiu durabit, punietur : ergo aeternaliter ex
            se ipso punitur : ergo non differt a mortali.</p>
          <p xml:id="bb-d4e27310-d1e135">Contra : <name ref="#Augustine">Augustinus</name>, De civitate Dei, XXI : <quote xml:id="bb-d4e27310-Qd1e140" source="http://scta.info/resource/adcd-l21">Nec magna nec parva possunt nobis dimitti,
              nisi nos dimiserimus debitoribus nostris</quote>. Hoc non est ob aliud, nisi quia, dum
            homo non dimittit, est semper in peccato : ergo nullum peccatum potest homini dimitti
            quamdiu est in peccato mortali : ergo, si sola gratia a peccato liberat, veniale non
            dimittitur sine gratia.</p>
          <p xml:id="bb-d4e27310-d1e144">Item, si aliquid delet aliquid aliud, habet oppositionem ad illud aliquo modo ; sed nec
            poena nec natura habet oppositionem ad culpam : ergo nec per poenam nec per naturam
            delentur venialia nisi adsit gratia.</p>
          <p xml:id="bb-d4e27310-d1e147">Item, omne peccatum nocet et adimit, sicut vult <name ref="#Augustine">Augustinus</name>, in Enchiridio et multis lacis. Ergo veniale aliquid de bono
            spirituali et rectitudine adimit ; sed solus Deus potest animae restituere bonum, sicut
            solus potuit eam creare ; et hoc est per gratiam : ergo etc.</p>
          <p xml:id="bb-d4e27310-d1e153">Item, Deus punit pro veniali, hoc constat : ergo aliquid invenit displicentiae in
            veniali ; sed nihil omnino removet displicentiam Dei, nisi quod invenit placentiam et
            veniam ; sed sola gratia gratum faciens est ilia quae Deo placere facit : ergo etc.</p>
          <p xml:id="bb-d4e27310-d1e156">Item, perfectius est carere veniali quam martali : ergo aeque nobilis doni sive aeque
            perfecti, vel magis perfecti actus est delere veniale quam delere mortale ; sed mortale
            deleri non potest nisi a dono gratiae gratum facientis : ergo etc.</p>
        </div>
        <div xml:id="bb-d4e27310-Dd1e160">
          <head xml:id="bb-d4e27310-Hd1e162">Conclusio</head>
          <head xml:id="bb-d4e27310-Hd1e165" type="question-title">Peccata venialia sine gratia gratum</head>
          <p xml:id="bb-d4e27310-d1e168">Respondeo : Dicendum quod aliquorum positio fuit quod venialia sine gratia gratum
            faciente deleri possunt per gratiam gratis datam. Et rationem huius ostendere voluerunt,
            pro eo videlicet quod veniale peccatum non repugnat gratiae gratum facienti, sed gratis
            datae ; nec offendit Maiestatem divinam, quia ibi non dillgitur aliquid supra Deum, sed
            aliquantulum inordinate sub Deo. Et ideo, sicut mortale potest deleri per gratiam, quia
            ei repugnat et quia gratia Deo offenso reconciliat et quia Deum contemptum amare facit
            super omnia, sic veniale potest deleri per gratiam gratis datam, quae illam modicam
            inordinationem removet et illam occasionem minus amandi Deum ab ipsa anima tollit ; nec
            oportet ibi esse gratiam elevantem animam ad dilectionem Dei super omnia, quia per
            veniale nihil amatur supra Deum.</p>
          <p xml:id="bb-d4e27310-d1e171">Sed haec positio, licet probabilis videatur, a veritate tamen deviat, si quis
            inspiciat. Omne enim peccatum eo ipso quod peccatum est, aliquo modo animam foedat et
            aliquo modo ipsam deordinat, et necesse est ex hoc quod aliquo modo Deo displiceat.
            Quoniam igitur nota displicentiae minima quae esse possit, sine habitu, qui reducit ad
            complacentiam et ad amicitiam, auferri non potest, tenendum est omnino de omni peccato
            generaliter quod nullum omnino potest deleri sine gratia gratum faciente. Sic enim
            decrevit nos sanare divina misericordia ; et hoc dicunt Sancti et sonat Scriptura, quae
            maxime ponit gratiam esse necessariam ad delenda peccata.</p>
        </div>
        <div xml:id="bb-d4e27310-Dd1e175">
          <head xml:id="bb-d4e27310-Hd1e177">Ad rationes</head>
          <p xml:id="bb-d4e27310-d1e180">Ad illud ergo quod obicitur, quod sufficiens punitio absolvit a culpa, dicendum quod,
            si illud intelligatur in facie hominum, qui iudicant secundum exteriora, potest habere
            veritatem. Sed in facie Dei, qui considerat faciem animae internam et decorem imaginis
            suae, quantacumque sit poena, non potest omnino absolvere peccatorem nisi removeatur
            interior deformitas ; et ideo in foro Dei impossibile est peccatum sufficienter puniri
            quantum ad tempus nisi deleatur per gratiam.</p>
          <p xml:id="bb-d4e27310-d1e183">Ad illud quod obicitur, quod veniale dicit solam pronitatem, dicendum quod falsum est,
            immo amplius dicit quamdam notam displicentiae ; et ita semper manet in anima, etiam si
            veniat pronitas ad oppositum, nisi interveniat caritas, quae operit multitudinem
            peccatorum.</p>
          <p xml:id="bb-d4e27310-d1e186">Ad illud quod obicitur, quod in morbis parvis natura non indiget medicina, dicendum
            quod verum est ; et similiter in spiritualibus est, si recte fiat similitudinis
            translatio. Natura igitur habet in se fundamentum sanitatis, scilicet virtutes
            naturales, regentes complexionem. et expellentes nociva ; regimen autem spiritualis
            sanitatis non est nisi gratia gratum faciens : et ideo sicut, corrupta vi naturali, non
            potest deleri morbus corporalis, sic nec absente gratia potest deleri quantumlibet sit
            parvus, morbus spiritualis. Non ergo gratia sicut medicina, sed sicut regitiva virtus
            est ; exterius autem sacramentum est sicut medicina, quo non indiget gratia necessario,
            expedit sibi tamen ad curationem venialis, maxime cum illat aegritudo est
            consuetudinaria.</p>
          <p xml:id="bb-d4e27310-d1e189">Ad illud quod obicitur, quod maior connexio est venialis ad veniale, dicendum quod
            veniale sine veniali potest deleri, quia neutrum fundamentum virtutis vivificantis et
            sanantis evertit, scilicet gratiam ; sed mortale exstirpat gratiam : non enim simul stat
            cum vita. Et quoniam non potest deleri aliqua culpa sine gratia, ideo nullus morbus,
            etiam minimus, potest deleri quin deleatur omnis mortalis culpa ; non sic autem est in
            veniali, pro eo quod utrumque simul stat cum gratia.</p>
          <p xml:id="bb-d4e27310-d1e193">Ad illud quod obicitur de eo qui in solo veniali decedit, dicendum quod positio est
            impossibilis ; et ideo non est mirum si accidat impossibile. Si tamen aliquis decedat
            cum originali et veniali, vel cum veniali et alio quocumque mortali, punietur pro
            veniali aliquanta poena intensive ; sed ratione adiuncti poena illa erit aeterna, non
            ratione ipsius culpae venialis.</p>
        </div>
      </div>
    </body>
  </text>
</TEI>