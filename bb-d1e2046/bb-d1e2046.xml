<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 2, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 2, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e2046">
        <head xml:id="bb-d1e2046-Hd1e119">III, D. 2, Dubia</head>
        <div xml:id="bb-d1e2051">
          <head xml:id="bb-d1e2046-Hd1e124">Dub. I.</head>
          <p xml:id="bb-d1e2046-d1e127">In parte ista sunt dubitationes circa litteram. Et quaeritur primo de hoc quod dicit :
      Omnia quae in nostra natura plantavit, Dei Verbum assumsit. Sed contra : Deus plantavit in
      primo homine immortalitatem : ergo assumsit immortalitatem ; quod falsum est, quia mortalis
      fuit. Item, in natura nostra plantavit utrumque sexum, scilicet femininum et masculinum :
      ergo utrumque assumsit ; quod similiter falsum est.</p>
          <p xml:id="bb-d1e2046-d1e130">Respondeo : Dicendum est quod quaedam plantavit Deus in natura nostra, quae respiciunt
      ipsius constitutionem ; quaedam, quae respiciunt statum et accidentalem dispositionem. Cum
      ergo dicitur quod omnia assumsit quae plantavit, omnia dicit ibi quae sunt de ipsius
      constitutione. Cum ergo ipse arguit contra hoc de immortalitate et sexus distinctione, non
      instat secundum vedtatem, sed propter praedicati commutationem paralogizat vel sophistice
      instat ; et per hoc patent illa duo obiecta.</p>
        </div>
        <div xml:id="bb-d1e2063">
          <head xml:id="bb-d1e2046-Hd1e136">Dub. II.</head>
          <p xml:id="bb-d1e2046-d1e139">Item quaeritur de hoc quod dicit contra haereticos : Si visibilia munda visibilibus
      immundis inquinari non possunt, quanto magis immutabilis veritas. Videtur enim ratio illa
      non valere. Quamvis enim ergo non est assumtibilis : ergo radii solis non inquinentur ex
      foeditate illuminabilis, anima tamen, quae spiritualior est, inficitur ex coniunctione
      carnis. Praeterea, Filius Dei est passibilis propter assumtionem carnis passibilis, ergo
      similiter factus est carnalis ; sed spiritus foedatur et inficitur quando carnalis efficitur
      : ergo videtur quod haereticus verum dixit in hoc quod dicebat divinitatem ex sui societate
      cum carne maculari. </p>
          <p xml:id="bb-d1e2046-d1e142">Respondeo : Dicendum quod exemplum illud contra haereticos et ratio est bona et efficax.
      Radius enim a rebus foedis non inquinatur propter hoc quia non communicat in materia
      transmutabili nec etiam ab eis dependet. Si ergo Veritas multo magis a rebus foedis distat
      et est independens, necessario sequitur quod multo minus est contaminabilis. Nec valet illud
      de anima, propter hoc quod anima, etsi sit spiritualis, habet tamen a corpore dependentiam
      et inclinationem.</p>
          <p xml:id="bb-d1e2046-d1e145">Ad illud vero quod obicitur, quod Filius Dei passibilis factus est, dicendum quod illud
      verum est propter communicationem idiomatum, non quia patiatur secundum divinam naturam, sed
      secundum naturam assumtam. Et similiter potest concedi quod sit carnalis, secundum quod
      carnalis nominat naturam, sed non .secundum quod nominat vitium, quia suscepit carnis
      passibilitatem, non vitiositatem. Cum ergo obicit, quod spiritus inficitur, cum carnalis
      efficitur, dicendum quod non valet, quia obicit de carnali prout sonat in vitium.</p>
        </div>
        <div xml:id="bb-d1e2078">
          <head xml:id="bb-d1e2046-Hd1e151">Dub. III.</head>
          <p xml:id="bb-d1e2046-d1e154">Item quaeritur de hoc quod dicit, quod caro non fuit prius concepta et postmodum assumta.
      Videtur enim falsum, quia quod non est non potest assumi ; sed caro, quae nondum concepta
      est, nondum est : ergo necesse est quod caro prius concipiatur quam assumatur. Item, non est
      assumtio nisi carnis iam organizatae ; sed ante organizationem praecedit formatio,
      formationem praecedit consolidatio, consolidationem conceptio : ergo a primo, ante
      assumtionem est conceptio.</p>
          <p xml:id="bb-d1e2046-d1e157"> Respondeo: Dicendum, quod est loqui de conceptione quantum ad ordinem temporis et quantum
      ad ordinem naturae. Si loquamur quantum ad ordinem naturae, sic prior est conceptio quam
      assumtio, sicut illae rationes ostendunt. Si autem quantum ad ordinem temporis, sic non
      decet nec oportet , ipsum esse; non inquam, oportet, quia utrumque fuit per virtutem
      infinitam, quae subito potuit facere; non decuit, quia mulier non carnis frustum, sed virum
      debuit circumdare in angelica annuntiatione. Illud autem melius patebit in sequenti
      distinctione, ubi <name ref="#Lombard">Magister</name> inquirit istam quaestionem. </p>
        </div>
        <div xml:id="bb-d1e2093">
          <head xml:id="bb-d1e2046-Hd1e166">Dub. IV.</head>
          <p xml:id="bb-d1e2046-d1e169">Item quaeritur de hoc quod dicit circa finem : angelo annuntiante et Spiritu adveniente,
      mox in utero Verbum caro. Incarnatio enim excellentius opus est quam gratiae infusio ; sed
      gratiae infusio non fit per angelicam annuntiationem : ergo nec incarnatio. Item, Deus
      vicinior erat beatae Virginis cordi per gratiam quam angelicae menti ; unde <name ref="#Bernard">Bernardus</name> :
      Virgo creditur exaltata super omnes ordines angelorum. Ergo potius debuit transire
      illuminatio per beatam Virginem ad angelum quam e converso.</p>
          <p xml:id="bb-d1e2046-d1e175">Est igitur quaestio : quare conceptionem Filii Dei praecessit angelica annuntiatio ?
      Quaeritur etiam de quo ordine angelus ille fuerit. Non enim videtur fuisse de superioribus
      angelis, quia dicit Dionysius quod qui praeeminent usum exterioris officii nunquam habent.
      Nec de inferioribus, quoniam illi mysterium incarnationis ignoraverunt et per Ecclesiam
      didicerunt. Unde quaerit Isaias 63, 1 : Quis est iste, qui venit de Edom ? sicut exponit
      Gregorius.</p>
          <p xml:id="bb-d1e2046-d1e178">Respondeo : Dicendum quod incarnationem debuit procedere angelica annuntiatio, sicut
      hominis praevaricationem praecessit diabolica tentatio, ut sic ordo reparationis
      correspondeat ordini praevaricationis. Unde sicut diabolus tentavit mulierem, ut eam
      pertraheret ad dubitationem et per dubitationem pertraheret ad consensum et per consensum ad
      lapsum, sic angelus nuntiavit Virgini, ut nuntiando excitaret ad fidem et per fidem ad
      consensum et per consensum ad concipiendum Dei Filium per Spiritum Sanctum.</p>
          <p xml:id="bb-d1e2046-d1e181">Alia etiam ratio ordinis fuit ibi : quia beata Virgo erat in statu viatricis, sed angelus
      in statu comprehensoris ; et ideo voluntatem Domini clarius pro illo tempore agnoscebat,
      quia Deum videbat angelus facie ad faciem, beata Virgo per speculum in aenigmate. Rursus,
      angelus erat Dei servus et minister ; et beata Virgo electa est et praeelecta fuerat ut
      esset Dei mater. Quia ergo congruum est nescientem erudire per nuntium intelligentem et
      cognoscentem voluntatem Dei, congruum est etiam ministrum famulari dominae suae : hinc est
      quod decens et corigruum fuit mysterium incarnationis per angelum Virgini nuntiare.</p>
          <p xml:id="bb-d1e2046-d1e185">Tertia etiam ratio congruentiae potest assignari : quia incarnatio et humani generis
      redemptio non tantum faciebat ad reparationem lapsus humani, verum etiam ad reparationem
      ruinae angelicae ; et ideo angeli beati non debuerunt excludi. Unde sicut sexus muliebris
      non excluditur a cognitione mysterii incarnationis et etiam resurrectionis, sic etiam nec
      angelicus nuntius ; immo utrumque Deus angelo mediante nuntiat mulieri, incarnationem
      scilicet beatae Virgini et resurrectionem Magdalenae. Et sic patet quod decens fuit ante
      incarnationem praecedere angelicam nuntiationem propter triplicem ordinem, videlicet
      reparationis generis humani, ministerii angelici et lapsus angelici restaurandi.</p>
          <p xml:id="bb-d1e2046-d1e188">Quod ergo dicitur de gratia, quod non fit per angelicum ministerium, dicendum quod gratia
      infunditur per ministerium humanum et per verbum humanum ; sed incarnatio, quae est
      principium totius glorificationis, non per hominem debuit nuntiari, sed potius per angelum.
      Ad illud quod obicitur, quod proximior erat Virgo Maria Deo quam angelus, dicendum quod
      verum est quantum ad gratiam electionis ; sed non quantum ad gratiam comprehensionis.</p>
          <p xml:id="bb-d1e2046-d1e191">Ad illud quod obicitur, de quo ordine fuit, dicendum quod probabiliter creditur quod fuerit
      de ordine archangelorum, sicut canit Ecclesia. Unde, si dicatur Gabriel fuisse summus inter
      angelos, hoc non intelligitur de angelo secundum quod est nomen naturae, sed secundum quod
      est nomen nuntii, et nuntii secundum quod ad nuntianda exteriora progreditur ; et hoc nihil
      impedit quin Gabriel scire potuerit mysterium incarnationis et alii angeli potuerint
      ignorare. Vel posset diei quod inferiores angeli scierunt mysterium incarnationis, sed
      quaerebant profunda divini consili ; et hoc melius cognoverunt post Filii exaltationem et
      veritatis praedicationem, quibus explicita et manifestata est multiformis Dei sapientia.</p>
        </div>
      </div>
    </body>
  </text>
</TEI>