<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e38454">
        <head xml:id="bb-d4e38454-Hd1e108">Quaestio 2</head>
        <head xml:id="bb-d4e38454-Hd1e111" type="question-title">Utrum impotentia coeundi accidentalis, quae est per maleficium,
          impediat Matrimonium.</head>
        <p xml:id="bb-d4e38454-d1e114">Secundo quaeritur de impotentia coeundi accidentali, quae est per maleficium, utrum
          impediat Matrimonium.</p>
        <div xml:id="bb-d4e38454-Dd1e117" type="rationes-principales">
          <head xml:id="bb-d4e38454-Hd1e119">Rationes principales</head>
          <p xml:id="bb-d4e38454-d1e122">Et quod sic, istud probatur : <ref xml:id="bb-d4e38454-Rd1e124" target="http://scta.info/resource/gd-p2c33q1-Qd1e185">Causa XXXIII, quaestione 1</ref>
            : <quote xml:id="bb-d4e38454-Qd1e127">Si per sortiarias vel maleficas, occulto, sed nunquam nisi iusto Dei iudicio
              permittente, et diabolo praeparante, concubitus non sequitur, hortandi sunt</quote>
            etc. ; et post : <quote xml:id="bb-d4e38454-Qd1e130">Si sanari non poterunt, separari valebunt</quote>
          </p>
          <p xml:id="bb-d4e38454-d1e134">Item, <ref xml:id="bb-d4e38454-Rd1e136" target="http://scta.info/resource/cice-l4t15-d1e210">Extra, libro IV De
              frigidis et maleficiatis, in decretali Honorii : Litterae vestrae</ref>, ubi est
            quaestio de eo qui alias mulieres poterat cognoscere, sed non propriam uxorem, in fine
            decretalis infertur : <quote xml:id="bb-d4e38454-Qd1e139">Ipsis cum septima manu propinquorum iuramento firmantibus
              se commisceri carnaliter nequisse, proferatis sententiam divortii inter
            eos</quote>.</p>
          <p xml:id="bb-d4e38454-d1e143">Item ubicumque talis causa, ibi talis effectus ; sed frigiditas vel arctitudo
            impediebat et dirimebat propter impotentiam reddendi debitum : ergo, cum talis causa sit
            in maleficiatis, videtur etc.</p>
          <p xml:id="bb-d4e38454-d1e146">Item, maius periculum est in his qui possunt coniungi aliis et non sibi quam in his qui
            nullis possunt coniungi, quia potest esse multis occasio adulterii et homicidii etc. Si
            ergo separantur propter impotentiam coeundi. cum qualibet propter naturalem defectum,
            pari ratione propter impotentiam coeundi cum una propter maleficium.</p>
          <p xml:id="bb-d4e38454-d1e150">Item, maleficia fiunt arte et potestate daemonum, sicut dicitur in auctoritae canonis
            prius proposita ; sed diabolus est potentior et versutior quam sit homo : si ergo homo
            potest alterum omnino reddere inhabilem ad actum Matrimonii vel castrando vel secando
            per violentiam vel dando medicinam vel per virtutem lapidis aliquam occultam, sicut
            aliqui medici narrant, videtur quod multo fortius hoc, diabolus possit : ergo per
            maleficium poterit praestari efficax impedimentum.</p>
          <p xml:id="bb-d4e38454-d1e153">Contra : Huiusmodi sortilegium est diabolicum maleficium, sed Matrimonium est remedium
            et divinum beneficium ; sed potentius est divinum beneficium quam diabolicum maleficium
            : ergo potius Matrimonium solvit maleficium quam maleficium excludat Matrimonium.</p>
          <p xml:id="bb-d4e38454-d1e156">Item, nihil impedit Matrimonium quod sit temporaneum ; sed maleficium omne est
            dissolubile : ergo per maleficium non impeditur Matrimonium. Quod autem sit dissolubile,
            probatur ex parte eius qui facit et cui fit et modi faciendi. Ex parte eius cui fit,
            quia talia maleficia fiunt per diabolica commercia, quae non habent posse super viros
            sanctos, quia ipsi sunt triumphatores diaboli : ergo solum super peccatores ; sed iste
            potest desinere esse peccator : ergo etc. Ex parte modi quo fit, quia omnis res, ut
            dicit Chrysostomus, per easdem res destruitur per quas componitur. Ergo, si hoc factum
            est per maleficium vel maleficia, ergo per illud vel illa potest destrui. Ex parte eius
            per quem fit, quia per diabolum ; sed virtus diaboli expellitur ab homine per
            exorcismos, etiam quando obsidet corpora : ergo videtur quod similiter quantum ad
            effectum maleficii.</p>
          <p xml:id="bb-d4e38454-d1e159">Item, videtur quod ista maleficia nullius vigoris sint, quia qua ratione habent
            effectum in actum illum, eadem ratione in actum omnem. Ergo, si per maleficia possunt
            impedire coitum, ita passent comestionem et gressum, et sic perimere totum mundum per
            suum sortilegium ; quod credere est sacrilegium.</p>
          <p xml:id="bb-d4e38454-d1e162">Item, si maleficium impedit, aut debilitando vim generativam, aut auferendo facultatem
            exeundi in actum. Si primo modo, ergo, cum illa vis aequaliter se habeat ad omnes, si
            impedit coitum quantum ad unam, impedit quantum ad omnes : si ergo non impedit quantum
            ad omnes, ergo videtur quod quantum ad nullam, et ita nihil videtur dicere quod possit
            cognoscere alias mulieres et non suam. Similiter argue de secundo modo, scilicet
            auferendo facultatem exeundi in actum.</p>
        </div>
        <div xml:id="bb-d4e38454-Dd1e166">
          <head xml:id="bb-d4e38454-Hd1e168">Conclusio</head>
          <head xml:id="bb-d4e38454-Hd1e171" type="question-title">Impotentia coeundi accidentalis, quae est per maleficium,
            contractum matrimonii impedit, quando est perpetua et praecedit</head>
          <p xml:id="bb-d4e38454-d1e174">Respondeo : Dicendum quod aliqui dixerunt quod maleficium nihil erat in mundo nec
            alicuius vis nisi in sola aestimatione hominum, qui multos naturales defectus attribuunt
            maleficiis daemonum propter fidei defectum. Sed ista positio derogat iuri et derogat
            opinioni vulgi, et quod maius est, experimento ; et ideo istud non habet aliquam
            stabilitatem.</p>
          <p xml:id="bb-d4e38454-d1e177">Fuerunt et alii qui dixerunt quod maleficium vere impedit coitum ad tempus, sed tamen
            nullum est perpetuum, quia quodlibet dissolvi potest vel per diabolum vel per maleficium
            vel per divinum auxilium ; et dixerunt illud capitulum primo propositum abrogatum. Sed
            certe adhuc istud est contra experimentum et contra ius novum, quia decretalis Honorii
            praecipit in talibus fieri divortium, cum experimento probatum sit multos habitasse
            simul per longum tempus et adhibuisse operam magnam et quaesiisse multa remedia et nihil
            omnino valuisse ; et ideo per experientiam conicit Ecclesia tale maleficium aliquando
            esse perpetuum. Rursus, quia multi sunt qui remedium invenerunt, conicit non semper esse
            perpetuum ; et ideo hoc maleficium aliquando impedit, aliquando non.</p>
          <p xml:id="bb-d4e38454-d1e180">Propterea, secundum communem doctorum opinionem, distinguendum est quod impotentia
            coeundi accidentalis, quae venit per maleficium, aut est temporalis aut perpetua. Si
            temporalis, non impedit. Tunc autem praesumitur esse temporalis, quando infra spatium
            trium annorum cohabitantes et quam possunt operam dantes, sive per ecclesiastica
            sacramenta sive per alia remedia, sanari possunt. Si autem omnes non sanantur aliquo
            remedio, ex tunc praesumitur esse perpetua. Haec autem impotentia perpetua aut praecedit
            contractionem Matrimonii aut sequitur. Si praecedit, facit personam illegitimam, ita
            quod impedit contrahendum et dirimit iam contractum ; si sequitur, non impedit, sicut
            etiam de sectis dicitur, Causa XXXII, quaestione 7 : ubi tale capitulum inscribitur, et
            in littera ponitur : Illi qui Matrimonium sani contraxerunt, et uni ex duobus aut
            amentia aut furor aut aliqua infirmitas accedit, ob hanc causam coniugia talium solvi
            non possunt. Similiter intelligendum de his qui ab adversariis excaecantur aut membris
            truncantur aut a barbaris secti sunt. Et sic concedendum quod sicut sectio, quae reddit
            impotentem ad coitum, facit personam illegitimam, si praecedat contractionem, non facit,
            si sequatur, quia Matrimonium non potest solvi nisi per mortem vel spiritualem vel
            carnalem ; unde Extra, De conversione coniugatorum, Ex parte tua, ubi dicit Innocentius
            : Ex quo Matrimonium inter legitimas personas per verba de praesenti contrahitur, in
            nullo potest casu dissolvi, ut, vivente reliquo, alter possit ad secunda vota transire.
            Si igitur sequatur contractionem, non impedit ; si vero praecedat, impedit, si sit
            perpetua.</p>
          <p xml:id="bb-d4e38454-d1e184">Dupliciter autem. fit maleficium perpetuum : aut respectu omnis mulieris, et sic reddit
            inhabilem ad omnem ; aut respectu uxoris, et sic reddit inhabilem ad illam, sed non ad
            omnes ; et tunc tales separati secundum iura possunt aliis copulari. Non sic est de
            frigidis, quia, si copulantur aliis, scit Ecclesia se esse deceptam, et ideo retractat
            divortii sententiam. Concedendae igitur sunt rationes ostendentes quod maleficium
            praestat impedimentum Matrimonio.</p>
        </div>
        <div xml:id="bb-d4e38454-Dd1e189">
          <head xml:id="bb-d4e38454-Hd1e191">Ad rationes</head>
          <p xml:id="bb-d4e38454-d1e194">Ad illud ergo quod obicitur, quod potentius est Dei beneficium, dicendum quod verum
            est, quoad id contra quod ordinatur, ut Matrimonium, quam morbus concupiscentiae, quia
            morbus non vitiat Matrimonium, sed Matrimonium excusat vitium. Sed Matrimonium non est
            ordinatum ad restituendam potentiam coeundi , et ideo maleficium non vincit nec expellit
            ; nec ex hoc sequitur quod malefieium sit potentius.</p>
          <p xml:id="bb-d4e38454-d1e197">Ad illud quod obicitur, quod dissolvi potest per causam etc., dicendum quod omne tale
            maleficium dissolvi potest per Deum, dissolvi etiam potest per diabolum ; sed non omne
            dissolvi potest per maleficium vel humanum consiliuin, quia malefici, sicut per
            confessionem eorum scitur, aliqua maleficia sciunt facere, quae ipsi, ad poenitentiam
            conversi, non possunt destruere, nec homines sciunt consilium adhibere, propter hoc quod
            industria diabolica superexcellit humanam. Et quoniam humanum consilium deficit et Deus
            propter meritum peccati praeteriti frequenter non exaudit et diabolus ad hoc non debet
            invocari nec eius patrocinium implorari, hinc est quod tale maleficium dicitur esse
            perpetuum.</p>
          <p xml:id="bb-d4e38454-d1e200">Ad illud ergo quod obicitur de culpa, dicendum quod non semper remotio poenae sequitur
            remotionem culpae. Et similiter ex parte facientis multa possunt destrui ; quae non
            possunt construi, et similiter ex parte exorcismi : non enim semper habet efficaciam in
            expulsionem diaboli, permittente iusto iudicio Dei.</p>
          <p xml:id="bb-d4e38454-d1e203">Ad illud quod obicitur, quod sortilegium nullum aufert potentiam comedendi, dicendum
            quod, sicut diabolo permissa est a Deo potestas super serpentes magis quam super alia
            animalia in prioris facti memoriam - unde plus per incantationes serpentes quam aves
            capiuntur - sic, quia actus ille vitiosus est et quodam modo foetens et ut plurimum
            coniunguntur homines ad illum actum libidinose : ideo diabolus plus habet ibi posse et
            plus ei permittitur. Et hoc probatur exemplo Scripturae et auctoritate, quoniam dicitur
            in Tobia [3, 8] quod daemonium, nomine Asmodaeus, septem viros in lecto interfecit, non
            in convivio.</p>
          <p xml:id="bb-d4e38454-d1e207">Ad illud quod ultimo obicitur, quod aequaliter se habet vis illa ad omnes, diceridum
            breviter quod verum est ; et si impediretur naturali impedimenta, aequaliter impediretur
            quantum ad omnes ; sed quia daemoniaco impeditur - qui assistit et se obicit secundum
            petitionem sortilegae mulieris, impetrante hoc merito infidelitatis, sicut fides
            impetrat ut Deus assistat ad facienda miracula - cum sortiaria respectu personae
            determinatae facit sortilegium, diabolus in actu illo praesto est et non in aliis ; et
            tunc vel propria virtute vel per herbam vel lapidem vel naturam occultam vim impedit ne
            in actum exeat, non respectu alterius mulieris, quia ad hoc invitatus non fuit aut quia
            Dominus non permittit ; occultum enim Dei iudicium hic latet, sicut patet in uxore
            Tobiae.</p>
        </div>
      </div>
    </body>
  </text>
</TEI>