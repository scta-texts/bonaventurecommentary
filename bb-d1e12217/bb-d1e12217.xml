<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 13, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 13, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e12217">
        <head xml:id="bb-d1e12217-Hd1e119">III, D. 13, A. 1, Q. 3</head>
        <head xml:id="bb-d1e12217-Hd1e122" type="question-title">Utrum gratia singularis personae in Christo fuerit plena gratia
    atque perfecta.</head>
        <p xml:id="bb-d1e12217-d1e125">Tertio quaeritur, utrum gratia singularis personae in Christo fuerit gratia plena atque
    perfecta.</p>
        <div xml:id="bb-d1e12217-Dd1e128" type="rationes-principales">
          <head xml:id="bb-d1e12217-Hd1e130">Rationes principales</head>
          <p xml:id="bb-d1e12217-d1e133">Et quod sic, videtur. Isaiae 11, 3 : Replebit eum spiritu timoris Domini, dicitur de
      Christo ; constat quod secundum humanam naturam ; sed cetera dona gratiae sunt aequalia :
      ergo pari ratione replevit ipsum spiritu amoris, gratiae et sic de aliis. Sed dona talia
      spectant ad gratiam singularis personae : ergo etc.</p>
          <p xml:id="bb-d1e12217-d1e136">Item, Ioannis 1, 14 : Vidimus gloriam eius, gloriam quasi Unigeniti a Patre, plenum gratiae
      et veritatis ; sed Christus secundum divinam naturam non est susceptibilis gratiae, immo
      eius principium effectivum : ergo hoc dicitur secundum humanam naturam quod habuerit in se
      gratiam plenam.</p>
          <p xml:id="bb-d1e12217-d1e139">Item, capacitas carens plenitudine caret et perfectione : ergo ubi est ponere perfectionem,
      est ponere plenitudinem ; sed in Christo, secundum quod est singularis persona, est ponere
      omnimodam perfectionem virtutis et gratiae : ergo et gratiae plenitudinem.</p>
          <p xml:id="bb-d1e12217-d1e142">Item, nullus potest aliis gratiam perfecte communicare et influere sine defectu et
      diminutione, nisi prius in se perfectam habeat gratiae plenitudinem ; sed de Christi
      plenitudine omnes accepimus, et omnes, si plures essent, possent accipere, nec aliquis
      defectus intervenit : ergo videtur quod Christus in se plenitudinem gratiae habuerit.</p>
          <p xml:id="bb-d1e12217-d1e146">Sed contra : Plenitudo gratiae consistit in omnibus habitibus virtutum ; sed Christus non
      habuit fidem et spem : ergo Christus non habuit omnis gratiae plenitudinem.</p>
          <p xml:id="bb-d1e12217-d1e149">Item, status viatoris est ordinatus ad proficiendum : sed Christus fuit in statu viatoris :
      ergo potuit proficere. Sed qui potest proficere in gratia nondum est gratia plenus : ergo
      videtur quod Christus in hac vita plenitudinem gratiae non habuerit.</p>
          <p xml:id="bb-d1e12217-d1e152">Item, Filius Dei ideo naturam humanam assumpsit, ut daret nobis exemplum perveniendi ad
      patriam ; sed via perveniendi ad gloriam est per ascensum de virtute in virtutem ; sed qui
      de virtute in virtutem ascendit, proficit paulative et non habet gratiae plenitudinein :
      ergo etc. Si dicas quod Christus videbatur proficere exterius, sicut dicit Gregorius et
      <name ref="#Lombard">Magister</name>, et ideo exemplum dabat - contra : aut ergo secundum veritatem proficiebat interius
      aut non. Si sic, ergo non erat plenus gratia. Si non, ergo aliter ostendebat quam res se
      haberet : ergo mendax erat. Sed hoc est inconveniens circa ipsam veritatem mendacium ponere
      : ergo etc.</p>
          <p xml:id="bb-d1e12217-d1e158">Item, Christus multa bona opera faciebat : aut ergo veraciter in eo crescebat donum gratiae
      aut non. Si non, ergo, cum bonitas operum ordinetur ad profectum spiritus, frustra
      operabatur. Si proficiebat, ergo a plenitudine deficiebat.</p>
          <p xml:id="bb-d1e12217-d1e161">Item, sicut anima Christi unita fuit Deitati, ita et corpus ; et sicut ad perfectionem
      unionis requiritur perfectio gratiae, ita ad perfectionem naturae perfectio aetatis ; sed
      Christus secundum corpus crescebat veraciter et implebatur quotidie nec habuit a principio
      plenitudinem naturae sive aetatis : ergo nec plenitudinem gratiae.</p>
          <p xml:id="bb-d1e12217-d1e164">Item, de nulla re potest capacitas aliqua impleri, ex cuius adventu capacitas non minuitur,
      sed augetur ; sed gratia adveniens non minuit, sed auget capacitatem animae : ergo videtur
      quod nunquam posset ipsam implere : ergo nec in Christo nec in alio est reperire gratiae
      plenitudinem.</p>
        </div>
        <div xml:id="bb-d1e12217-Dd1e168">
          <head xml:id="bb-d1e12217-Hd1e170">Conclusio</head>
          <head xml:id="bb-d1e12217-Hd1e173" type="question-title">Respondeo : Gratia Christi ab instanti suae conceptionis fuit
      perfecta et consummata secundum plenitudinem superabundantiae.</head>
          <p xml:id="bb-d1e12217-d1e176">Dicendum quod absque dubio in Christo secundum humanam naturam ab ipsius conceptionis
      primordio fuit gratiae perfecta et consummata plenitudo. Non enim decebat Verbum increatum
      uniri animae perfectissima unione, qualis est unio in unitatem personae, quin anima esset
      deiformis secundum quod erat possibile. Et ideo non tantum deiformitatem habuit gratiae et
      gloriae, sed etiam super omnem : gratiam et gloriam. Nec tantum fuit in eo plenitudo
      sufficientiae, sicut in Sanctis, de qua plenitudine dicitur Actuum 6, 8 : Stephanus plenus
      gratia et fortitudine ; nec tantum plenitudo praerogativae, sicut in Virgine Maria, de qua
      plenitudine dicitur Lucae 1, 28 : Ave Maria, gratia plena etc. ; nec tantum plenitudo
      numerositatis et copiae, sicut est in tota Ecclesia, de qua plenitudine ad Ephesios 4, 10 :
      Ascendit super caelos, ut adimpleret omnia etc. ; sed etiam plenitudo superabundantiae ; de
      qua Ioannis 1, 14 : Vidimus gloriam eius, gloriam quasi Unigeniti a Patre, plenum gratiae et
      veritatis : plenum, inquam, plenitudine superabundantiae ; propter quod subdit ad hoc
      probandum : Et de plenitudine eius nos omnes accepimus. Concedendae sunt igitur rationes hoc
      ostendentes, Christum ab instanti conceptionis fuisse gratia plenum et habuisse in se
      plenitudinem gratiae.</p>
        </div>
        <div xml:id="bb-d1e12217-Dd1e181">
          <head xml:id="bb-d1e12217-Hd1e183">Ad rationes</head>
          <p xml:id="bb-d1e12217-d1e186">Ad illud ergo quod primo obicitur, quod non habuit fidem et spem, dicendum quod fides et
      spes habentsecum iunctam im perfectionem, habent et nihilominus aliquid perfectionis ; et
      ratione eius quod habent de imperfectione, plenitudini plus obviant quam ad plenitudinem
      faciant : unde evacuantur in gloria ; sed ratione eius quod perfectionis est in eis, si quid
      est reperiri, habent esse in Christo. Et ideo illarum virtutum absentia plus attestatur
      plenitudini quam diminutioni.</p>
          <p xml:id="bb-d1e12217-d1e189">Ad illud quod obicitur, quod Christus fuit in statu viatoris, dicendum quod Christus fuit
      simul in statu viatoris et comprehensoris, sed in statu comprehensoris secundum partem
      superiorem, in statu viatoris secundum partem inferiorem et secundum carnem. Et quoniam
      gratia secundum suam essentiam et complementum respicit partem superiorem et mentem, hinc
      est quod Christus magis habuit gratiam perfectam quam diminutam, quia gratia magis
      respiciebat statum perfectum.</p>
          <p xml:id="bb-d1e12217-d1e192">Ad illud ergo quod obicitur de exempta Christi, dicendum quod Christus dedit nobis exemplum
      in operibus exterioribus et in operibus virtutis perfectae ; sed illa opera in Christo erant
      perfectionem indicantia, in nobis vero sunt ad perfectionem perducentia. Et, quamvis opera
      exteriora praetenderent eius profectum, non tamen erat mendax, quia nullam perfectionem
      indicabant quae non esset in eo. Si vero per opera non indicabat perfectionem suam summam,
      hoc non erat falsitatem praetendere, sed veritatem occultare ; quod quidem licet et expedit
      propter nostram utilitatem.</p>
          <p xml:id="bb-d1e12217-d1e195">Ad illud quod obicitur, quod multa bona opera faciebat, dicendum quod propter illa in
      gratia non crescebat ; nec tamen operabatur frustra, quia non propter suum incrementum, sed
      propter nostrum illa fadebat, unde et nos maximum commodum reportamus.</p>
          <p xml:id="bb-d1e12217-d1e199">Ad illud quod obicitur, quod corpus habuit defectum plenitudinis in aetate, dicendum quod
      non est simile, quia defectus aetatis in corpore faciebat ad humiliationem et verae naturae
      ostensionem, et sic ad fidei confirmationem ; sed defectus gratiae in anima in nullo nobis
      prodesset nec Deum deceret ; et ideo non et simile. Praeterea, alia ratio est, quia
      dispositio ad unionem se tenet ex parte animae, non ex parte carnis, sicut prius ostensum
      est ; ideo magis perfectam oportuit esse animam quam carnem.</p>
          <p xml:id="bb-d1e12217-d1e202">Ad illud quod obicitur, quod gratia ampliat capacitatem, dicendum quod capacitatem ampliari
      contingit dupliciter : aut ratione possibilitatis maioris in suscipiendo aut ratione
      virtutis in cooperando. Eadem enim est potentia quae gratiam suscipit et gratiae susceptae
      cooperatur. Si ioquamur de ampliatione capacitatis quantum ad virtutem cooperandi, sic verum
      est quod gr.atia adveniens auget liberum arbitrium sive voluntatis bonam habilitatem et
      capacitatem. Si vero loquamur de possibilitate in suscipiendo, sic habet falsitatem, quoniam
      gratia est sicut actus et complementum, et quanto plus datur alicui de actualitate, tanto
      plus recedit a possibilitate ; unde et nos dicimus quod quae multum habent de specie, cui
      competit agere, parum habent de materia, cui competit pati et suscipere. Et quoniam in
      Christo ipsa habilitas ad bonum est per gratiam perfectam ad complementum producta, hinc est
      quod eius capacitas est impleta, sicut dicimus de forma caeli quod complet appetitum
      materiae, quia materia eius non appetit esse sub ulteriori forma ; adeo forma ipsam statuit
      in actualitate completa. Sic in gratia Christi suo modo intelligendum est. Unde hic seducit
      mata imaginatio, quia non impletur anima dono gratiae sicut locus vacuus impletur corpore,
      sed potius sicut possibilitas materiae completur actualitate formae.</p>
        </div>
      </div>
    </body>
  </text>
</TEI>