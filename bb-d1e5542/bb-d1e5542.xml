<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 5, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 5, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e5542">
        <head xml:id="bb-d1e5542-Hd1e119">III, D. 5, A. 2, Q. 2</head>
        <head xml:id="bb-d1e5542-Hd1e122" type="question-title">Utrum Deus assumserit humanam personam.</head>
        <p xml:id="bb-d1e5542-d1e125">Secundo quaeritur, utrum Deus assumserit humanam personam.</p>
        <div xml:id="bb-d1e5542-Dd1e128" type="rationes-principales">
          <head xml:id="bb-d1e5542-Hd1e130">Rationes principales</head>
          <p xml:id="bb-d1e5542-d1e133">Et quod sic, videtur. Boethius, definiens personam, dicit quod est <quote xml:id="bb-d1e5542-Qd1e135">individua
       substantia rationalis naturae</quote>. Sed Christus assumsit individuam substantiam
      rationalis naturae, ut dicit <name ref="#JohnDamascenus">Damascenus</name> : <quote xml:id="bb-d1e5542-Qd1e141">Assumsit enim naturam in atomo</quote>.
      Ergo assumsit personam.</p>
          <p xml:id="bb-d1e5542-d1e145">Item, ad dignitatem singularis spectat ut illud singulare sit persona : persona enim nomen
      est dignitatis ; sed natura assumta in Christo aeque vel magis nobilis est quam sit in
      aliquo alia homine : si igitur in aliis non amittit rationem personae, videtur quod in
      Christo habeat potissime. Ergo etc.</p>
          <p xml:id="bb-d1e5542-d1e148">Item, anima rationalis unita carni facit personam ; sed, cum Deus humanam carnem assumsit,
      animam rationalem carni coniunxit : ergo, si assumsit animam carni coniunctam, videtur quod
      assumserit personam.</p>
          <p xml:id="bb-d1e5542-d1e151">Item, persona non gignit nisi personam ; sed Dei Filius assumsit quod Virgo genuit : ergo,
      si Virgo persona fuit, videtur quod Deus ex ea personam assumserit.</p>
          <p xml:id="bb-d1e5542-d1e155">Sed contra : <name ref="#Augustine">Augustinus</name>, De fide ad Petrum : <quote xml:id="bb-d1e5542-Qd1e160">Deus naturam hominis assumsit, non
       personam</quote>.</p>
          <p xml:id="bb-d1e5542-d1e164">Item, hoc ipsum ostendit Boethius tali ratione : in Christo non est nisi una persona :
      ergo, si Dei. Filius assumsit personam, idem assumsit se ipsum ; sed hoc est falsum et non
      intelligibile : ergo et illud ex quo sequitur, scilicet quod persona fuerit a Verbo assumta.
      Probat autem primam propositionem sic, scilicet quod Christus sit unus in persona : omne
      quod est, ideo est quia unum est. Si ergo Christus est, necesse est unum esse ; sed non est
      un um in natura : ergo necesse est esse unum in persona.</p>
          <p xml:id="bb-d1e5542-d1e167">Item, hoc ipsum ostenditur per nominis rationem. Persona enim dicit quid completum et
      distinctum ultima completione ; sed quod assumitur, eo ipso quod assumitur, ad completius
      ordinatur : ergo videtur quod in se non habeat rationem personae.</p>
          <p xml:id="bb-d1e5542-d1e170">Item, si assumsit, aut consumsit aut conservavit. Constat quod non consumsit, quia divina
      natura humanae nihil nobilitatis abstulit. Si conservavit, ergo, cum assumens non sit
      assumtum, restat quod in Christo sint duae naturae et duae personae, scilicet humana et
      divina : ergo nec Deus est homo, nec homo est Deus : igitur non est ibi aliqua unio, ac per
      hoc nec assumtio. Si igitur est ibi assumtio vera, manifestum est quod persona non est
      assumta.</p>
        </div>
        <div xml:id="bb-d1e5542-Dd1e174">
          <head xml:id="bb-d1e5542-Hd1e176">Conclusio</head>
          <head xml:id="bb-d1e5542-Hd1e179" type="question-title">Falsum omnino est, quod persona divina assumserit personam
      humanam</head>
          <p xml:id="bb-d1e5542-d1e182">Respondeo : Dicendum quod omni modo falsum est quod persona personam assumserit. Hoc enim
      tripliciter potest intelligi : aut quod ipsum assumtum fuerit persona ante assumtionem aut
      quod fuerit persona in assumtione aut quod fuerit persona post assumtionem. Quolibet istorum
      trium modorum sumta, sententia praedicti sermonis est falsa. Nam primus repugnat veritati
      conceptionis, secundus veritati asssumtionis et tertius veritati unionis.</p>
          <p xml:id="bb-d1e5542-d1e185">Primus namque, qui hoc ponit quod ante assumtionem fuerit persona, veritati conceptionis
      repugnat. Si enim ante fuit persona quam esset Deus, Virgo Maria non concepit Deum, sed
      hominem purum ; quod est contra Evangelium et conceptionis articulum. Secundus vero modus,
      qui ponit hominem illum tempore assumtionis fuisse personam, veritati assumtionis repugnat.
      Si enim in assumtione fuit persona et post assumtionem desiit esse persona, potius ini psa
      assumtione persona consumebatur quam assumebatur ; non igitur fuit illa vera assumtio, sed
      magis consumtio. Tertius vero modus intelligendi, quod persona fuerit post assumtionem illud
      quod assumtum est, veritati unionis repugnat. Si enim assumens differt ab assumto, et illud
      quod assumtum est, est persona, et qui assumsit simititer est persona : ergo in Christo sunt
      duae personae ; et duae sunt in eodem naturae, hoc constat : ac per hoc nulla est ibi unio ;
      ac si hoc, nulla est incarnatio nec humani generis reparatio. Quod adeo est absurdum ut
      totius fidei christianae perimat fundamentum.</p>
          <p xml:id="bb-d1e5542-d1e188">In hunc autem errorem pessimum decidit Nestorius, ut dicit Boethius, pro eo quod nescivit
      distinguere inter personam et naturam. Pro eo enim quod vidit in Christo dupliplicem esse
      naturam, intellexit duplicem esse personam. Eutyches vero ex eadem causa erravit, sed non
      eodem modo. Quia enim nescivit discernere inter personam et naturam et vidit quod in Christo
      non poterat esse nisi una persona, ex hoc compulsus est ponere quod in Christo non est nisi
      una natura. Et ideo sicut duo fuerunt errores in divinis, scilicet Arii et Sabellii, pro eo
      quod nesciverunt distinguere inter naturam et personam, sic duo fuerunt errores circa
      incarnationem Christi, videlicet Eutychis et Nestorii. Catholica vero Ecclesia per medium
      istorum errorum pertransiit, dicens in deitate plures esse personas et unam naturam, et in
      Christo ptures naturas et unam personam. Et ideo simpliciter concedit personam assumsisse
      naturam et negat personam assumsisse personam, sicut <name ref="#Lombard">Magister</name> dicit in littera. Unde
      rationes sunt concedendae inductae pro ista parte.</p>
        </div>
        <div xml:id="bb-d1e5542-Dd1e196">
          <head xml:id="bb-d1e5542-Hd1e198">Ad rationes</head>
          <p xml:id="bb-d1e5542-d1e201">Ad illud quod obicitur in contrarium, quod persona est rationalis naturae individua
      substantia, dicendum quod individuum in notificatione personae triplicem importat
      distinctionem, videlicet singularitatis, incommunicabilitatis et supereminentis dignitatis.
      Individuum enim dicitur quod est in se indivisum et ab aliis distinctum. Distinctionem
      singularitatis voco quod aliquid non sit commune ad plura, sed dicatur de uno solo ; propter
      quod Socrates dicit individuum, homo vero non dicit individuum. Distinctionem
      incommunicabilitatis dico quod aliquid non sit alicuius pars sive veniens in compositionem
      tertii ; unde pes vel manus hominis, proprie loquendo, non dicitur individuum. Distinctionem
      supereminentis dignitatis intelligo illam quae accipitur a proprietate digniori. Hoc enim
      nomen persona sumtum est a dignioribus ; unde non reperitur nisi in individuo nobilissimae
      creaturae, utpote rationalis, et ratione suae nobilissimae proprietatis. Quoniam igitur
      natura humana, assumta a Christo, ordinata est ad nobiliorem proprietatem eiusdem personae
      secundum alteram naturam, bine est quod non tenet ibi proprietatem personalitatis. Cadit
      enim ab una proprietate, quae quidem est supereminentis dignitatis, a qua quidem non cadit
      persona Verbi secund um divinam naturam. Et sic patet quod distinctio personae et ratio illa
      non valet, quia notificatio personae, recte intellecta, non convenit humanitati
      assumtae.</p>
          <p xml:id="bb-d1e5542-d1e204">Ad illud quod secundo obicitur iam patet responsio ex hoc quod iam dictum est, quia natura
      asumta in Christo eo ipso est nobilior quod in nobiliori persona stabilitur, quia non in
      persona creata, sed in persona increata. Unde ordinatio ad dignius, quamvis auferat rationem
      superpositionis, non aufert dignitatis proprietatem. Melius enim est subesse superiori quam
      superesse alicui inferiori. Sicut perfectior est anima cum possidetur a Deo quam cum
      possidet res creatas ; et melius nubit virgo nobilis, cum contrahit matrimonium cum rege cui
      subsit, quam eum contrahit cum rustico cui praesit. Unde esto quod Deus aliquem assumeret
      qui iam est persona vel ens actu, ille, cum desineret esse persona, nihil tamen dignitatis
      amitteret ; esset enim persona secundum naturam assumentem, quamvis non secundum naturam
      assumtam.</p>
          <p xml:id="bb-d1e5542-d1e207">Ad illud quod obicitur, quod anima rationalis unita carni facit personam, dicendum quod
      verum est, quando anima et caro non coniungitur digniori ; tunc enim non solum ex anima et
      carne constituitur ipsa natura, sed ex ipsa natura hypostasis et persona. Non sic autem est
      in proposito, quia anima et caro fuerunt sibi invicem unita ipsi Verbo, nec in aliquo
      instanti fuit anima illa quin esset unita Verbo ; et ipsa hypostasis aeterna erat, in qua
      couniebantur corpus et anima : et ideo non constituebant personam, sed solum naturam. Et
      ideo non sequitur, quodsi Dei Filius assumsit animam carni unitam, quod assumserit personam,
      quia non prius fuit ipsi carni unita quam esset assumta, quidquid sit de ordine secundum
      naturam.</p>
          <p xml:id="bb-d1e5542-d1e210">Ad illud quod obicitur, quod beata Virgo genuit personam, dicendum quod verum est, quia
      genuit Filium Dei ; sed quoniam persona generatur ratione naturae, et duplex est natura in
      illa persona, scilicet creata et increata, ideo ratione duplicis naturae duplex convenit ei
      generatio, scilicet temporalis et aeterna : temporalis, in qua assimilatur Matri ; aeterna
      secundum naturam, in qua assimilatur Patri, ideo non cogit ratio illa. Quamvis enim
      generatio conveniat personae, convenit tamen ei ratione naturae ; hoc maxime verum est in
      generatione creata, in qua est non tantum personalis distinctio, sed naturalis
      multiplicatio.</p>
        </div>
      </div>
    </body>
  </text>
</TEI>