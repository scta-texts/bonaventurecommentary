<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e29414">
        <head xml:id="bb-d4e29414-Hd1e108">Quaestio 1</head>
        <head xml:id="bb-d4e29414-Hd1e111" type="question-title">Utrum sacramentum Extremae Unctionis principaliter sit ordinatum
          ad morbum corporalem an ad spiritualem.</head>
        <p xml:id="bb-d4e29414-d1e114">Quantum ad finem quaeritur, utrum istud sacramentum principaliter sit ordinatum ad morbum
          corporalem an ad spiritualem.</p>
        <div xml:id="bb-d4e29414-Dd1e117" type="rationes-principales">
          <head xml:id="bb-d4e29414-Hd1e119">Rationes principales</head>
          <p xml:id="bb-d4e29414-d1e122">Et quod ad corporalem, videtur : Ex eius institutione, Iacobi 5, 14 : <quote xml:id="bb-d4e29414-Qd1e124" source="http://scta.info/resource/iac5_14">Infirmatur quis in vobis ? inducat presbyteros</quote> etc., et post
            dicit, infra : <quote xml:id="bb-d4e29414-Qd1e127" source="http://scta.info/resource/iac5_15">Oratio fidei salvabit infirmum</quote>.</p>
          <p xml:id="bb-d4e29414-d1e131">Item, Marci 6, 13 : <quote xml:id="bb-d4e29414-Qd1e133" source="http://scta.info/resource/mc6_13">Ungebant oleo multos infirmos</quote>, et
            curabantur. Si ergo utebantur hoc sacramento, secundum quod dicitur in Glossa ; et hoc
            ad curationem infirmantium corporaliter, ergo principaliter videtur ad hoc ordinari.</p>
          <p xml:id="bb-d4e29414-d1e137">Item, sacramentum ad illud finaliter ordinatur propter quod principaliter dispensatur ;
            sed illud principaliter dispensatur propter infirmitatem corporalem, quia nunquam datur
            nisi existentibus in gravi infirmitate corporali : ergo videtur quod principaliter sit
            ad hoc.</p>
          <p xml:id="bb-d4e29414-d1e140">Item, si est conta infirmitatem sicut medicina, quaero, contra quam ; aut contra
            corporalem aut contra spiritualem. Si contra spiritualem, cum non sit contra actuale
            mortale nec originale, erit contra veniale ; sed veniale quolibet die iteratur : ergo et
            hoc sacramentum. Sed hoc sacramentum non datur frequenter, sed rarissime : ergo non est
            contra peccatum veniale : ergo est contra infirmitatem corporalem. Si tu dicas quod est
            contra peccatorum sequelas, quaero : aut contra aliquas determinate aut contra omnes. Si
            contra aliquas, quare non similiter contra alias ? Si contra omnes, cum sint diversae
            secundum diversitatem morborum, videtur quod debeant diversa ad hoc esse sacramenta.</p>
          <p xml:id="bb-d4e29414-d1e144">Contra : Quod non sit ad morbum corporalem curandum per se, videtur, quia sacramenta
            Novae Legis in digne suscipientibus efficiunt quod significant. Si ergo viri sancti
            digne suscipiunt sacramenta, ergo haberet Unctio semper in eis efficaciam sanandi : ergo
            viri sancti nunquam morerentur.</p>
          <p xml:id="bb-d4e29414-d1e147">Item, multi sunt viri perfecti qui secundum Pauli exemplum desiderant dissolvi et esse
            cum Christo. Si ergo sacramentum Unctionis ordinatur ad vitam corporis conservandam,
            ergo a talibus nullo modo debet suscipi.</p>
          <p xml:id="bb-d4e29414-d1e150">Item, sacramentum est medicina spiritualis : ergo sicut medicina corporalis sanat solum
            morbum corporalem et ad hoc est principaliter et universaliter, ita videtur quod
            medicina spiritualis curet solum morbum spiritualem, ita quod ad hoc sit universaliter
            et totaliter et principaliter.</p>
          <p xml:id="bb-d4e29414-d1e153">Item, si Unctio sanat morbum corporalem, aut per virtutem naturalem aut per virtutem
            supra naturam. Non per virtutem naturalem, hoc constat, quia operatio sacramentorum non
            est secundum virtutes naturales elementorum exteriorum : ergo per virtutem supra naturam
            ; sed illa aeque potest in infirmitatem incurabilem ut curabilem : ergo videtur quod
            istud sacramentum liberaret a lepra ; sed hoc est falsum : ergo etc.</p>
        </div>
        <div xml:id="bb-d4e29414-Dd1e157">
          <head xml:id="bb-d4e29414-Hd1e159">Conclusio</head>
          <head xml:id="bb-d4e29414-Hd1e162" type="question-title">Extrema unctio principaliter est ad curationem et
            alleviationem infirmitatis spiritualis, scilicet peccati venialis, et per accidens ad
            curationem et alleviationem infirmitatis corporalis</head>
          <p xml:id="bb-d4e29414-d1e165">Respondeo : Dicendum quod aliquorum opinio fuit, quod sacramentum istud principaliter
            est ordinatum contra sequelas vel reliquias peccati quae gravant, quae relictae sunt tam
            ex originali quam ex actuali ; quae quidem reliquiae sunt poenae spirituales, habentes
            tamen frequenter poenas corporales annexas propter sui expurgationem : et ideo
            principaliter hoc saramentum est contra poenam spiritualem, sed ex consequenti est ad
            sanandum morbum corporalem. Sed contra hoc est quod dicitur Iacobi 5, 15 in institutione
            istius sacramenti : <quote xml:id="bb-d4e29414-Qd1e167" source="http://scta.info/resource/iac5_15">Si in peccatis fuerit, remittentur ei</quote>
            : ergo istud sacramentum. est ordinatum contra aliquem morbum peccati, et hoc ipsum
            tangitur in Glossa. Et, cum non sit contra originale nec contra mortale, relinquitur
            quod sit contra peccatum veniale. Et hoc communis opinio tenet.</p>
          <p xml:id="bb-d4e29414-d1e171">Sed notandum quod de veniali peccato est loqui dupliciter : aut prout est quis in statu
            viae, aut prout est in egressu. Si prout est in statu viae sive in itinere, sic morbus
            venialis est quasi inseparabilis et quadam necessitate iterabilis, ac per hoc quodam
            modo incurabilis. Et ideo non debuit contra ipsum aliqua medicina specialiter et
            principaliter ordinari ; immo quodam modo omnia sacramenta valent ad eius curationem
            secundum plus et minus. Si autem loquamur prout anima est in statu egrediendi, sic
            potest curari sine iteratione ; et sic, cum anima possit trahere talia cremabilia, quae
            retraherent a gloria, instituit divina misericordia remedium quo anima curari posset
            quantum ad remissionem culpae et etiam partis poenae ; et hoc est sacramentum Unctionis
            Extremae.</p>
          <p xml:id="bb-d4e29414-d1e174">Modus autem curandi veniale peccatum in hoc sacramento respondet modo infirmitatis.
            Veniale autem peccatum gravat animam deprimendo deorsum, ut non ita intendat in Deum per
            devotionem et amorem, pro eo quod est ibi conversio inordinata ad commutabile bonum et
            pro eo quod est minor amor Dei, sicut tangit <name ref="#Augustine">Augustinus</name>,
            in libro Confessionum ; et ideo, cum curatio directe sit per contrarium, per illud
            curatur quod animam aggravatam per devotionem sursum elevat. Et quoniam corpus quod
            corrumpitur, aggravat animam, cum illud sacramentum sit ad elevandam animam per
            devotionem, in qua anima recipit vigorem quemdam, in quo semper est deletio venialium,
            si sunt in anima, et per consequens repressio molestiarum corporalium, si expedit ipsi
            animae : hinc est quod istud sacramentum principaliter est ad curationem et
            alleviationem infirmitatis spiritualis, scilicet peccati venialis, et per accidens est
            ad curationem et alleviationem infirmitatis corporalis, quodam modo roborando animam
            quae regit corpus.</p>
          <p xml:id="bb-d4e29414-d1e181">Et sic patet quid sit in hoc sacramento res tantum, quid signum et quid res et signum.
            Signum tantum est unctio exterior, res tantum est venialis eu. rationes et signum ipsa
            in anima devotionis excitatio, quae non est aliud quam quaedam spiritualis unctio.
            Concedendae igitur sunt rationes probantes istud sacramentum valere ad infirmitates
            corporales curandas. Concedendae etiam sunt rationes probantes quod non valet
            principaliter contra illas, quoniam solum per accidens et ex. consequenti valet, ut
            prius ostensum est.</p>
        </div>
        <div xml:id="bb-d4e29414-Dd1e186">
          <head xml:id="bb-d4e29414-Hd1e188">Ad rationes</head>
          <p xml:id="bb-d4e29414-d1e191">Ad illud ergo quod obicitur, quod non datur nisi in statu infirmitatis, dicendum quod
            non est propter infirmitatem, sed propter hoc quod appropinquat egressui, in quo possunt
            venialia perfecte curari. Et quod istud sit verum, patet, quia quantumcumque quis
            infirmetur, non datur ei hoc sacramentum nisi praesumatur quod moriatur, vel quod sit in
            articula mortis. Et si constaret nobis de aliquo quod liberaretur sive liberandus sit,
            non deberet dari ei hoc sacramentum, sicut patebit inferius.</p>
          <p xml:id="bb-d4e29414-d1e194">Ad illud quod obicitur de veniali, quod quotidie iteratur, patet iam responsio, quia
            non datur hoc sacramentum contra illud peccati genus ; nisi in statu in quo praesumitur
            quod liberetur et a culpa et a peccandi necessitate.</p>
          <p xml:id="bb-d4e29414-d1e197">1-2. Ad illud quod obicitur, quod non valet principaliter, dicendum quod verum est, et
            hoc innuit ipsa forma orationis, in qua non fit mentio nisi de remissione
            peccatorum.</p>
          <p xml:id="bb-d4e29414-d1e200">Quod tamen obicitur, quod nullo modo debet valere, a simili, quia corporalis medicina
            non sanat spiritualem morbum, dicendum quod non est simile, quia spiritus continet
            corpus ; unde passiones animales multum redundant in carnem, unde Sapiens dicit : <quote xml:id="bb-d4e29414-Qd1e202" source="http://scta.info/resource/prov17_22">Spiritus tristis exsiccat ossa</quote>. Ideo non est mirum, si
            tranquillatur anima et vigoratur et laetificatur, si etiam hoc redundat ad corpus. Et
            sic hoc sacramentum respectum habet ad corpus relevandum propter alleviationem
            spiritus.</p>
          <p xml:id="bb-d4e29414-d1e207">Ad illud quod quaeritur : per quam virtutem hoc facit ? dicendum quod per virtutem
            supra naturam ; sed illa operatur secundum divinam institutionem, quae noluit per hoc
            sacramentum prodere secretum fidei, et ita nec secundum legem communem ab infirmitatibus
            incurabilibus liberare. Et iterum, in hoc sacramento aliquid est naturale, aliquid supra
            naturam. Effectus namque, qui est in spiritu, est supra naturam, sed quod me redundet in
            carnem, istud naturale est, secundum quod in Psalmo [62, 2] dicit homo devotus : <quote xml:id="bb-d4e29414-Qd1e209" source="http://scta.info/resource/ps62_2">Sitivit in te anima mea</quote> etc. ; et iterum alibi : <quote xml:id="bb-d4e29414-Qd1e212" source="http://scta.info/resource/ps27_7">Refloruit caro mea</quote> etc.</p>
        </div>
      </div>
    </body>
  </text>
</TEI>