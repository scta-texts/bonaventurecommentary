<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e24719">
        <head xml:id="bb-d4e24719-Hd1e108">Quaestio 3</head>
        <head xml:id="bb-d4e24719-Hd1e111" type="question-title">A quo possit excommunicatio fieri.</head>
        <p xml:id="bb-d4e24719-d1e114">Tertio quaeritur, a quo possit excommunicatio fieri.</p>
        <div xml:id="bb-d4e24719-Dd1e117" type="rationes-principales">
          <head xml:id="bb-d4e24719-Hd1e119">Rationes principales</head>
          <p xml:id="bb-d4e24719-d1e122">Et quod a solo habente clavem, ostenditur sic : Solvere et ligare sunt actus clavium ;
              <quote xml:id="bb-d4e24719-Qd1e124">sed excommunicare est ligare</quote>, ut dicit <name ref="#Lombard">Magister</name> in littera ; sed <quote xml:id="bb-d4e24719-Qd1e130">cuius est actus, eius est et potentia</quote>
            : ergo etc.</p>
          <p xml:id="bb-d4e24719-d1e134">Item, excommunicare est a communione sacramentorum separare ; sed eius est a communione
            sive a participatione separare, cuius est administrare ; sed solus sacerdos qui habet
            claves potest Sacramentum corporis et sanguinis administrare : ergo solus potest
            excommunicare.</p>
          <p xml:id="bb-d4e24719-d1e137">Item, Petro data est potestas ligandi et solvendi in foro iudiciali et poenitentiali ;
            quaero igitur, quando ? Non nisi quando datae fuerunt ei claves : ergo qui non habet
            claves, non habet hanc potestatem.</p>
          <p xml:id="bb-d4e24719-d1e140">Item, maioris virtutis est et potestatis ligare vinculo excommunicationis quam
            satisfactionis ; sed solus sacerdos potest poenitentiam imponere et confessiones audire
            qui habet claves : ergo solus talis potest excommunicare, quia qui non potest in minus
            non potest in maius.</p>
          <p xml:id="bb-d4e24719-d1e144">Contra : Iudices delegati habent potentiam excommunicandi ; tamen multi eorum claves
            non habent, quia non sunt sacerdotes : ergo aliquis potest excommunicare, qui non habet
            claves. Si tu dicas quod non sua auctoritate excommunicat ; obicitur tunc de
            archidiacono, qui ex suo officio causas audit et decidit : ergo excommunicare potest, et
            tamen, si non est sacerdos, non habet claves. Si tu dicas quod similiter habet per
            demandationem vel consuetudinem ; quare non similiter habet actum ligandi in foro
            poenitentiali per commissionem vel per consuetudinem ? Non enim videtur maior ratio in
            uno quam in alio.</p>
          <p xml:id="bb-d4e24719-d1e147">Item, electus canonice et approbatus certum est quod, antequam ordinetur in
            presbyterum, non habet claves ; tamen potest causas audire et excommunicare propria
            auctoritate : ergo videtur etc.</p>
          <p xml:id="bb-d4e24719-d1e150">Item, sacerdos parochialis non habet secundum iura potestatem excommunicandi nisi pro
            furtis et rapinis et consimilibus ; et constat quod ipse habet claves et usum clavium :
            ergo excommunicatio non est a potestate clavium.</p>
          <p xml:id="bb-d4e24719-d1e153">Item, multitudo tota, ut capitulum, excommunicat, ita quod nullus ; sed multitudinem
            habere claves, ita quod nullus, est impossibile, cum dicat proprietatem absolutam : ergo
            actus excommunicandi non est a clave.</p>
          <p xml:id="bb-d4e24719-d1e156">Iuxta hoc quaeritur, cum multitudo non possit excommunicari, ita quod nullus, quomodo
            possit excommunicare, ita quod nullus.</p>
        </div>
        <div xml:id="bb-d4e24719-Dd1e160">
          <head xml:id="bb-d4e24719-Hd1e162">Conclusio</head>
          <head xml:id="bb-d4e24719-Hd1e165" type="question-title">Potestas excommunicandi non sequitur praecise claves, sed est
            in omnibus qui habent iurisdictionem ordinariam in foro iudicali</head>
          <p xml:id="bb-d4e24719-d1e168">Respondeo : Dicendum quod inter ipsos iuristas de hac quaestione est controversia.
            Quidam enim dixerunt quod potestas excommunicandi solum est in episcopis. Alii dixerunt
            quod non solum est in episcopis, sed etiam in archipresbyteris, archidiaconis et
            abbatibus et aliis praelatis. Tertii dixerunt quod hoc competit his et etiam
            sacerdotibus parochialibus.</p>
          <p xml:id="bb-d4e24719-d1e171">Sed licet in hac quaestione canonum sit dicere quia, tamen theologiae est dicere
            propter quid, tamquam scientiae superioris. Quod enim in Ecclesia aliquis habeat
            potestatem, hoc est ab ipso Christo, qui potestatem contulit Apostolis et praecipue ipsi
            Petro Dominus autem ipsi Petro utramque contulit potestatem, et ligandi et solvendi in
            foro poenitentiali, et ligandi et solvendi in foro iudiciali. Prima potestas respicit
            Ordinem, secunda praelationem. Unde secundum primam par potest absolvere parem, secundum
            secundam non potest par ligare parem nec superiorem ; et hoc est, quia illa est Ordinis,
            haec ; autem praelationis, scilicet potestas excommunicandi.</p>
          <p xml:id="bb-d4e24719-d1e174">Prima potestas ligandi et solvendi in foro poenitentiali aditum caeli aperit ; et ideo
            recte dicitur clavis. Secunda per censuram iudicii subditos coercet ; et ideo dicitur
            gladius. Prima potestas est potestas arbitrandi inter Deum et hominem, secunda vero
            inter hominem et hominem ; et ideo prima respicit Ordinem, secunda praelationem. Prima
            potestas, quoniam collata est Petro ut sacerdoti, descendit in omnes sacerdotes, quamvis
            non omnes habeant exsecutionem. Secunda, quia collata est Petro ut praelatus est,
            descendit in omnes personas ecclesisaticas quae habent praelationem vel iurisdictionem.
            Unde qui habent iurisdictionem ordinariam in iudicando aliquos, habent potestatem
            coercendi eos per censuram ecclesiasticam, ut iudicium eorum inviolabiliter observetur.
            Et quoniam iurisdictionem habent non solum habentes claves, sed etiam non habentes,
            habent, inquam, vel ex iure vel ex consuetudine, sicut archidiaconi et aliqua capitula ;
            ideo possunt excommunicare. Rursus, quia aliqui habent claves, qui non habent
            iurisdictionem in foro iudiciali, ut simplices acerdotes, ideo non possunt excommunicare
            nisi per commissionem vel nisi in casibus determinatis, ut in furto et rapinis. Concedo
            ergo rationes probantes quod haec potestas non sequitur praecise potestatem clavium.</p>
        </div>
        <div xml:id="bb-d4e24719-Dd1e179">
          <head xml:id="bb-d4e24719-Hd1e181">Ad rationes</head>
          <p xml:id="bb-d4e24719-d1e184">Ad illud ergo quod primo obicitur, quod solvere et ligare sunt actus clavium ; dicendum
            quod verum est in foro poenitentiali, sed in foro iudiciali non sunt clavium, nisi
            accipiatur potestas clavium secundum plenitudinem, secundum quem modum dicitur esse in
            episcopis, qui, quando promoventur a sacerdotio in episcopatum, non recipiunt novam
            clavem, sed clavis potestatis. in eis ampliatur.</p>
          <p xml:id="bb-d4e24719-d1e187">Ad illud quod obicitur, quod eius est excominunicare, cuius est comniunicationem dare,
            dicendum quod non solum eius est, verum etiam eius qui praeest communitati vel etiam
            administranti sacramenta ; et quoniam tales sunt qui habent iurisdictionem, quamvis non
            habeant claves, ideo etc.</p>
          <p xml:id="bb-d4e24719-d1e190">Ad illud quod quaeritur : quando data est haec potestas Petro ? dici potest quod simul
            data est utraque, quia data est potestas clavis in sua plenitudine. Vel potest dici quod
            non simul, sed potestas clavium promissa fuit <ref xml:id="bb-d4e24719-Rd1e192" target="http://scta.info/resource/mt16_19">Matthaei 16, 19</ref>,
            et personas ecclesiasticas quae habent data Ioannis 20, 22 : <quote xml:id="bb-d4e24719-Qd1e195" source="http://scta.info/resource/io20_22">Accipite Spiritum Sanctum</quote> etc. ; potestas vero excommunicandi insinuatur
            fuisse data Matthaei 18, 17, ubi, postquam dictum est : <quote xml:id="bb-d4e24719-Qd1e198" source="http://scta.info/resource/mt18_17">Si
              Ecclesiam non audierit</quote> etc., additum est : <quote xml:id="bb-d4e24719-Qd1e201" source="http://scta.info/resource/mt18_18">Amen dico
              vobis, quodcumque ligaveritis</quote> etc.</p>
          <p xml:id="bb-d4e24719-d1e205">Ad illud quod obicitur, quod hoc est maioris virtutis, scilicet excommunicare, dicendum
            quod se habent sicut excedentia et excessa et sunt alterius et alterius ordinationis ;
            et ideo non sequitur quod qui habet unam potestatem, habet aliam ; utraque tamen
            concurrit ad potestatis plenitudinem et una sine alia esse potest. Pluribus tamen
            conceditur clavis quam gladius, quia plures habent Ordinem sacerdotalem quam
            praelationem et ecclesiasticam iurisdictionem.</p>
          <p xml:id="bb-d4e24719-d1e209">Et si quaeratur ratio huius, duplex est. Una est diffusio boni, quia potestas clavium
            est ad reconciliandum, potestas gladii ad compellendum. Alia ratio est vitatio periculi,
            quia pauci sunt qui sciant hoc ense percutere ; ideo propter periculum paucorum manibus
            tradi debuit. Ideo etiam solemnem excommunicationem, quae fit cum candelis prius
            accensis et deinde exstinctis et pulsatis campanis, oportet a solis episcopis fieri,
            licet aliae possint ab aliis fieri.</p>
          <p xml:id="bb-d4e24719-d1e212">Ad illud quod quaeritur ultimo : quare congregatio sive multitudo potest excommunicare,
            ita quod nullus, et non excommunicari ? dicendum quod peccata multitudinis nulla sunt,
            sed iurisdictio multitudinis nonnulla est. Et si tu quaeras : unde hoc est ? dicendum
            quod multitudo bene facit ad augmentum potentiae in excellentia : unde multitudo potest
            trahere navem, ita quod nullus trahit navem per se ; sed multitudo, in quantum
            huiusmodi, non facit defectum nec impotentiam virium : unde multitudo non trahitur quin
            quilibet de multitudine trahatur. Sic tota multitudo excommunicat, ita quod nullus ; non
            sic excommunicatur, ad minus secundum nova iura, ut iuristae dicunt.</p>
        </div>
      </div>
    </body>
  </text>
</TEI>