<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e15987">
        <head xml:id="bb-d4e15987-Hd1e108">Quaestio 3</head>
        <head xml:id="bb-d4e15987-Hd1e111" type="question-title">Utrum poenitentia sit virtus theologica vel cardinalis.</head>
        <p xml:id="bb-d4e15987-d1e114">Tertio quaeritur, utrum sit virtus theologica vel cardinalis.</p>
        <div xml:id="bb-d4e15987-Dd1e117" type="rationes-principales">
          <head xml:id="bb-d4e15987-Hd1e119">Rationes principales</head>
          <p xml:id="bb-d4e15987-d1e122">Et quod theologica, videtur : Quia poenitentiae est reconciliare Deo et detestari
            peccatum in quantum Dei offensivum : ergo respicit ipsum Deum non tantum ut finem, sed
            etiam in ratione obiecti ; sed omnis talis virtus est theologica : ergo etc.</p>
          <p xml:id="bb-d4e15987-d1e125">Item, videtur quod sit caritas, quia poenitentiae est detestari peccatum quia peccatum
            sive Dei offensivum ; sed non detestatur aliquis separationem ab aliquo nisi quia
            diligit coniungi cum eo ; sed hoc est caritatis : ergo poenitentia est caritas.</p>
          <p xml:id="bb-d4e15987-d1e128">Item, eadem vi naturali, qua homo refugit malum ne fiat, aspernatur cum factum est ;
            sed caritate refugit homo separari a Deo : ergo eadem refugit separationem iam factam.
            Sed hoc est poenitentiae : ergo etc.</p>
          <p xml:id="bb-d4e15987-d1e131">Contra: Quod sit virtus cardinalis, videtur, quia omnis virtus theologica secundum
            actum suum transit in Deum ut in obiectu m ; sed poenitentia non transit in Deum ut in
            obiectum quantum ad actum poenitendi : ergo etc.</p>
          <p xml:id="bb-d4e15987-d1e135">Item, quod sit iustitia, videtur : super illud Psalmi [4, 6] : <quote xml:id="bb-d4e15987-Qd1e137" ana="#ps4_6">Sacrificate sacrificium iustitiae</quote>, Glossa : <quote xml:id="bb-d4e15987-Qd1e140">Quid iustius quam ut suis
              quisque peccatis potius quam alienis peccatis irascatur, seque puniens per
              poenitentiam et satisfactionem Deo offerat ?</quote>
          </p>
          <p xml:id="bb-d4e15987-d1e144">Item, <name ref="#IsidoreOfSeville">Isidorus</name> : <quote xml:id="bb-d4e15987-Qd1e149">tunc iudicium homo de se
              sumit, quando per dignam poenitentiam sua prava facta damnat</quote> ; sed iudicium
            sumere est iustitiae : ergo etc.</p>
        </div>
        <div xml:id="bb-d4e15987-Dd1e154">
          <head xml:id="bb-d4e15987-Hd1e156">Conclusio</head>
          <head xml:id="bb-d4e15987-Hd1e159" type="question-title">Poenitentia non est virtus theologica, sed cardinalis,
            contenta sub iustitia</head>
          <p xml:id="bb-d4e15987-d1e162">Respondeo : Dicendum quod hic duplex fuit opinio.</p>
          <p xml:id="bb-d4e15987-d1e165">Quidam enim voluerunt dicere quod poenitentia non est aliud quam caritas secundum
            substantiam, differens secundum statum. Dicitur enim caritas, in quantum amat Deum, sed
            poenitentia, in quantum resurgens, et eius est detestari malum in quantum Dei
            offensivum. Sed certe si timor, qui facit declinare a malo, differt a caritate, non
            video quare poenitentia non differat. Sed quia habitus cognoscuntur per actus, non
            quoscumque, sed formales sive elicitos et primos, notandum quod poenitentiae actus est
            detestari culpam sive peccatum, quia Dei offensivum, et hoc in reconciliationem sive
            emendam. Et quia haec ratio est ipsius iustitiae, dico quod poenitentia est virtus
            cardinalis, contenta sub iustitia. Sicut enim fortitudo multos habet ramos ab una radice
            procedentes, ut patientiam, perseverantiam, fiduciam, quae induunt unam rationem, sic
            etiam iustitia, ut puta largitatem, pietatem, humilitatem, obedientiam, poenitentiam,
            quae forte sunt partes potentiales ipsius virtutis iustitiae, sicut melius patebit
            infra.</p>
          <p xml:id="bb-d4e15987-d1e168">Ad intelligentiam autem obiectorum notandum quod virtutes invicem se adiuvant et
            invicem sibi imperant, sicut patet consideranti motus earum, ut patet. Aliquis enim
            obedit ad hoc solum, quod praecipitur ; et hoc est obedientiae purae. Aliquis obedit
            praecepto Domini, quia amat eum ; et hoc est. obedientiae imperatae a caritate. Aliquis
            obedit in hoc praecepto continentiae, quia diligit ipsam ; et hoc est obedientiae
            imperatae a continentia. Unde obedire semper ab obedientia elicitur, aliquando per se,
            aliquando ab aliis imperata. Similiter patet in aliis, quia continere est actus elicitus
            a castitate. Si quis autem continet amore castitatis, talis actus est elicitus et
            imperatus a castitate ; si quis amore Dei, sic est elicitus a castitate et imperatus a
            caritate ; si propter praeceptum Dei, sic est imperatus ab obedientia. Similiter
            dicendum quod poenitentia detestatur peccatum aut quia Dei offensivum, ut ei
            reconcilietur et emendet, et hoc facit secundum se ; aut quia a Deo separativum, et hoc
            facit imperata a caritate ; aut quia specialis virtutis corruptivum, et hoc facit
            imperata et adiuta a qualibet speciali virtute. Et sic patet quod proprie est iustitia,
            tamen contingit aliarum virtutum motus sibi commisceri.</p>
        </div>
        <div xml:id="bb-d4e15987-Dd1e173">
          <head xml:id="bb-d4e15987-Hd1e175">Ad rationes</head>
          <p xml:id="bb-d4e15987-d1e178">Ad illud ergo quod obicitur primo, quod est theologica, quia habet Deum pro obiecto,
            dicendum quod falsum est, quia sicut obedientia proprie respicit Dei mandatum et latria
            honorem Deo debitum, sic poenitentia offensam Deo factam et emendam faciendam.</p>
          <p xml:id="bb-d4e15987-d1e181">Ad aliud patet responsio, quia ille motus est a caritate per modum imperantis, sed a
            poenitentia per modum elicientis ; unde, quamvis caritas moveat ad detestandum quod
            separat a Deo, non tamen elicit, quia est ibi specialis difficultas sicut in aliis
            actibus virtutum ; unde sicut caritas movet ad omne bonum imperando, sed non eliciendo,
            immo speciales virtutes sunt. necessariae, sic in actu poenitentiae intelligendum.</p>
          <p xml:id="bb-d4e15987-d1e184">Ad illud quod obicitur de virtute naturali, dicendum quod non est simile, quia virtus
            naturalis non dicit tantam approximationem ad actum sicut virtus infusa vel acquisita ;
            et ideo magis diversificatur quam naturalis. Et hoc patet, quia plures virtutes sunt in
            eadem potentia naturali ; et ideo non sequitur, quodsi naturalis eadem est, quod propter
            hoc sit eadem virtus moralis.</p>
        </div>
      </div>
    </body>
  </text>
</TEI>