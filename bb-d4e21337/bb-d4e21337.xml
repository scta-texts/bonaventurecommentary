<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e21337">
        <head xml:id="bb-d4e21337-Hd1e108">Quaestio 3</head>
        <head xml:id="bb-d4e21337-Hd1e111" type="question-title">Utrum ad iustificationem necessaria sit contritio.</head>
        <p xml:id="bb-d4e21337-d1e114">Tertio quaeritur, utrum ad iustificationem necessaria sit contritio.</p>
        <div xml:id="bb-d4e21337-Dd1e117" type="rationes-principales">
          <head xml:id="bb-d4e21337-Hd1e119">Rationes principales</head>
          <p xml:id="bb-d4e21337-d1e122">Et quod sic, videtur. Super illud Psalmi [50, 19] : <quote xml:id="bb-d4e21337-Qd1e124" ana="#ps50_19">Sacrificium
              Deo spiritus contribulatus</quote>, Glossa : <quote xml:id="bb-d4e21337-Qd1e127">Spiritus contribulatus et
              contritus est sacrificium, in quo peccata solvuntur</quote>.</p>
          <p xml:id="bb-d4e21337-d1e131">Item, super illud Psalmi [84, 14] : <quote xml:id="bb-d4e21337-Qd1e133" ana="#ps84_14">Iustitia ante eum
              ambulabit</quote>, Glossa <name ref="#Augustine">Augustini</name> : <quote xml:id="bb-d4e21337-Qd1e139">Prima
              hominis iustitia est, ut puniat se malum et faciat se bonum : haec est via Deo, ut
              veniat ad eum</quote>.</p>
          <p xml:id="bb-d4e21337-d1e143">Item, ratione videtur, quia impossibile est peccatorem iustificari quin sequatur poena
            satisfactoria ; sed possibile est ipsum statim mori, et nulla erit poena satisfactoria
            nisi voluntarie inchoata in vita, sicut dicit <name ref="#Augustine">Augustinus</name> :
            ergo necesse est quod in ipso actu iustificationis sit motus poenalis. Sed hic non est
            nisi contritio ; ergo etc.</p>
          <p xml:id="bb-d4e21337-d1e149">Item, sicut culpa voluntate est introducta, sic etiam conservatur per ipsam : ergo, si
            liberum arbitrium, ex quo semel consensit, semper habetur pro consentiente nisi
            dissentiat, necesse est dissentire ; sed dissensus eius ante adventum gratiae nihil
            potest : ergo oportet quod dissentiat cum gratia.</p>
          <p xml:id="bb-d4e21337-d1e153">Item, aliquid plus requiritur in iustificatione eius qui post fidem peccavit, ultra
            motum fidei ; sed hoc non est nisi contritio : ergo etc.</p>
          <p xml:id="bb-d4e21337-d1e156">Sed contra : Ecclesiastici 1, 27 : <quote xml:id="bb-d4e21337-Qd1e158" ana="#sir1_27">Timor Domini expellit
              peccatum</quote>. Ergo potest fieri secundum hoc iustificatio sive peccati expulsio
            motu timoris : non ergo necesse est quod contritionis.</p>
          <p xml:id="bb-d4e21337-d1e162">Item, super illud Lucae 7, 47 : <quote xml:id="bb-d4e21337-Qd1e164" ana="#lc7_47">Dimittuntur ei peccata
              multa</quote> etc., Glossa : <quote xml:id="bb-d4e21337-Qd1e167">Ardor caritatis peccatorum rubiginem in ea
              consumsit</quote>. Ergo non oportet quod sit dolor.</p>
          <p xml:id="bb-d4e21337-d1e171">Item, ratione videtur, quia duae sunt partes iustitiae, scilicet facere bonum et
            declinare a malo ; sed prima est maior : ergo multo magis se disponit homo ad gratiam
            faciendo bonum quam vitando malum : ergo magis appetitu boni quam detestatione mali.</p>
          <p xml:id="bb-d4e21337-d1e174">Item, cum quis iustificatus est, potest moveri motu omnis virtutis. Cum ergo motus
            omnis virtutis sit gratiae cognatus, motus cuiuslibet virtutis informis disponit ad
            gratiam : non ergo necessaria est contritio.</p>
          <p xml:id="bb-d4e21337-d1e177">Item, possibile est aliquem a Deo averti, nihil de ipso cogitando. Ergo similiter
            posssibile est aliquem a peccato recedere, nihil cogitando de peccato : ergo absque
            contritione.</p>
        </div>
        <div xml:id="bb-d4e21337-Dd1e181">
          <head xml:id="bb-d4e21337-Hd1e183">Conclusio</head>
          <head xml:id="bb-d4e21337-Hd1e186" type="question-title">Ad iustificationem impii est necessaria contritio, ut voluntas
            concordet gratiae ut advenienti et ut peccatum expellenti</head>
          <p xml:id="bb-d4e21337-d1e189">Respondeo : Ad hoc dicunt aliqui quod iustificatio tripliciter dicitur. Uno modo
            dicitur iustificatio ad iustitiam praeparatio ; et huic quidem necessaria est attritio
            vel dolor. Alio modo iustitiae infusio ; et huic necessaria est infusio gratiae et
            expulsio culpae. Tertio modo iustificatio est in iustitia exercitatio ; et huic
            necessaria sunt duo a gratia et duo ab anima, scilicet motus liberi arbitrii et
            contritio. Et dicunt verbum <name ref="#Augustine">Augustini</name> de ista
            iustificatione intelligi : Qui creavit te etc.</p>
          <p xml:id="bb-d4e21337-d1e195">Sed certe, si ad hoc quod gratia infundatur necesse est quod homo se praeparet
            consentiendo gratiae et detestando peccatum, necesse est in ipsa gratiae infusione ista
            quatuor esse, scilicet gratiae infusionem et liberi arbitrii motum et contritionem et
            peccati expulsionem. Deus enim expellit culpam infundendo gratiam ; sed non infundit
            nisi ei qui concordat, et necesse est concordare gratiae advenienti et peccatum
            expellenti. Gratiae ut advenienti concordat per motum liberi arbitrii ; gratiae ut
            peccatum expellenti, per motum contritionis. Unde duo sunt ibi a Deo, scilicet gratiae
            infusio et peccati expulsio ; et duo a nobis his duobus modis consona. Et haec quatuor
            tanguntur in illo versiculo Psalmi [59, 2] : <quote xml:id="bb-d4e21337-Qd1e197" ana="#ps59_2">Commovisti terram et
              conturbasti eam ; sana contritiones eius, quia commota est</quote>. Gratia enim
            adveniens in animam commovet rationem secundum quod est pars liberi arbitrii, et
            conturbat voluntatem per contritionem, et postmodum sanat per peccati expulsionem. Et
            ratio huius redditur, quia praecessit duplex commotio, per quam anima ipsa se gratiae
            iustificanti conformavit ; et ideo subiungit : quia commota est. Concedendae igitur sunt
            rationes ad hanc partem inductae.</p>
        </div>
        <div xml:id="bb-d4e21337-Dd1e203">
          <head xml:id="bb-d4e21337-Hd1e205">Ad rationes</head>
          <p xml:id="bb-d4e21337-d1e208">1-2. Ad illud vero quod obicitur in contrarium, quod motu timoris et amoris contingit
            iustificari, dicendum quod in peccato tria sunt, scilicet actio mala et ipsa interior
            macula et sequela. Actio mala expellitur timore, macula dolore, sed sequela caritatis
            ardore. Unde timor est in iustificatione, ut dicitur praeparatio ad iustitiam, dolor ut
            infusio iustitiae, caritatis ardor in consummatione.</p>
          <p xml:id="bb-d4e21337-d1e211">Ad illud quod obicitur, quod melius est facere bonum etc., dicendum quod revera melius
            est, sed tamen non est ita consonum gratiae delenti culpam ut detestatio peccati ; et
            quia contritio propter consonantiam est necessaria, ideo etc.</p>
          <p xml:id="bb-d4e21337-d1e214">Ad illud quod obicitur, quod quilibet motus virtutis est cognatus gratiae, dicendum
            quod verum est ; tamen ordo est in actibus virtutum. Nunquam enim amat quis, nisi
            moveatur motu fidei ; sic dico quod motus virtutis poenitentiae in iustificatione post
            motum fidei, est motus primus necessario, et ideo simul est cum ipsa gratiae
            infusione.</p>
          <p xml:id="bb-d4e21337-d1e217">Ad illud quod obicitur, quod potest quis averti a Deo, nihil cogitando, dicendum quod
            non valet, tum quia recessus a Deo est inordinatus, sed regressus ordinatus - exemplum
            est de eo qui cadit de scala - tum quia plura exiguntur ad bonum quam ad malum.</p>
        </div>
      </div>
    </body>
  </text>
</TEI>