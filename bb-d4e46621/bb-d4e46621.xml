<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e46621">
        <head xml:id="bb-d4e46621-Hd1e108">Quaestio 1</head>
        <head xml:id="bb-d4e46621-Hd1e111" type="question-title">Utrum ignis inferni consumat corpora damnatorum.</head>
        <p xml:id="bb-d4e46621-d1e114">Circa primum proceditur sic, et ostenditur quod ille ignis consumat corpora
          damnatorum.</p>
        <div xml:id="bb-d4e46621-Dd1e117" type="rationes-principales">
          <head xml:id="bb-d4e46621-Hd1e119">Rationes principales</head>
          <p xml:id="bb-d4e46621-d1e122">Augustinus, De natura boni : <quote xml:id="bb-d4e46621-Qd1e124">Quoniam volentes corrumpuntur in peccatis, nolentes
              corrumpuntur in poenis</quote>. Ergo, si non corrumpuntur nisi ab affligente, et ignis
            non corrumpit nisi consumendo, videtur quod ignis ille consumat corpora.</p>
          <p xml:id="bb-d4e46621-d1e128">Item, ille ignis agit in corpora : ergo corpora patiuntur ; sed omnis passio magis
            facta abicit a substantia : ergo, si abiectio facta a substantia per calorem non est
            aliud quam consumptio, ergo ille ignis consumit corpora.</p>
          <p xml:id="bb-d4e46621-d1e131">Item, ad adustionem necessario sequitur inflammatio, et ad inflammationem consumptio :
            ergo, si ignis ille corpora adurit, ergo consumit. Si tu dicas quod non sequitur, quia
            salamandra calefit ab igne, et tamen non consumitur in igne, sed renovatur, contra : hoc
            non solvit, quia salamandra ab igne non laeditur, sed corpora damnatorum ab igne
            laeduntur et in igne cruciantur : si igitur ignis, quod laedit, consumit, patet etc.</p>
          <p xml:id="bb-d4e46621-d1e134">Item, dolor intensus est via ad mortem, sicut patet ; ergo magis intensus magis
            disponit : si ergo ille ignis est causa intensi doloris, contingit hominem per illum
            disponi ad mortem ultima dispositione : ego necesse est quod damnatos perimat : ergo
            pari ratione quod corpora consumat.</p>
          <p xml:id="bb-d4e46621-d1e138">Contra : Isaiae ultimo, 24 : <quote xml:id="bb-d4e46621-Qd1e140" source="http://scta.info/resource/is66_24">Vermis eorum non morietur, et ignis
              non exstinguetur</quote> ; tantum ergo durabit ignis agens, quantum homo patiens ; sed
            ignis ille nunquam exstinguetur nec minuetur : ergo nec corpus consumetur.</p>
          <p xml:id="bb-d4e46621-d1e144">Item, <ref xml:id="bb-d4e46621-Rd1e146">Magister in littera</ref> : <quote xml:id="bb-d4e46621-Qd1e149" source="http://scta.info/resource/pl-l4d44c5-d1e115">Augustinus variis exemplis
              astruit ea ardere et non consumi ulla consumptione</quote>. Ergo etc.</p>
          <p xml:id="bb-d4e46621-d1e153">Item, ratione videtur, quia omne quod consumitur perdit aliquam partem sui : ergo, si
            corpora damnatorum consumuntur, sunt in continua deperditione. Sed constat quod non
            restaurantur, cum omni refectione careant ; quod autem patitur deperditionem et non
            habet restaurationem, necessario aliquando est totaliter consumptum : ergo etc.</p>
          <p xml:id="bb-d4e46621-d1e156">Item omne quod consumitur necessario efficitur minus potens, ergo et magis passibile :
            ergo, si continue consumuntur, continue illorum poena intenditur, et si hoc ; cum duret
            in infinitum, crescet in infinitum ; quod omnino est inconveniens, quod crescat poena et
            non crescat culpa.</p>
        </div>
        <div xml:id="bb-d4e46621-Dd1e160">
          <head xml:id="bb-d4e46621-Hd1e162">Conclusio</head>
          <head xml:id="bb-d4e46621-Hd1e165" type="question-title">Corpora damnatorum ab igne affligentur, sed non corrumpentur
            quoad esse substantiale</head>
          <p xml:id="bb-d4e46621-d1e168">Respondeo : Dicendum quod, si de corporibus damnatorum quaeratur, utrum ab igne
            affligantur, simpliciter est concedendum. Si autem quaeratur, utrum consumantur,
            simpliciter est negandum. Sed si quaeratur, utrum corrumpantur, hoc est distinguendum.
            Nam, corruptio uno modo dicit defectionem rei quantum ad esse substantiale, et hoc modo
            idem est quod consumptio ; et tali modo non corrumpuntur, cum non moriantur. Alio modo
            corruptio idem est quod privatio bonae dispositionis ; et hoc modo, quoniam a corporibus
            damnatorum auferetur quies et bona dispositio, quae generat in anima voluptatem ; hinc
            est quod continue corrumpuntur. Est igitur corruptio afflictionis, non interemptionis
            sive consumptionis, et haec fit per adustionem ignis.</p>
          <p xml:id="bb-d4e46621-d1e171">Si autem quaeratur, quomodo istud possit capi et intelligi, possumus ad hoc manuduci et
            exemplo et ratione. Videmus quaedam in igne vivere et non deficere, sicut ponit <name ref="#Augustine">Augustinus</name> exemplum de salamandra, in XXI De civitate Dei. Si
            ergo mirabilius est aliquod animal in igne conservari sine afflictione quam affligi sine
            consumptione, et istud est secundum naturam possibile : ergo nec istud debet iudicari
            impossibile. Quodsi dicas hoc non esse simile, quia natura illius animalis conformis est
            igni, natura vero humani corporis omnino difformis, responderi potest dupliciter : uno
            modo, quod quamvis natura humani corporis secundum statum praesentem sit ab igne
            consumptibilis, nihil prohlibet quin Creator, qui naturam, quam voluit, omnibus et
            singulis dedit, talem haturam homini dare possit. Nec mirum, cum homo ante lapsum
            alterius dispositionis et naturae corpus habuerit quam post lapsum, quia prius possibile
            ad mortalitatem, modo necessarium ad mortem. Hoc ipsum persuaderi potest exemplis
            sumptis a parte ignis ; ideo enim ille ignis urit et non consumit, quia pabulum non
            requirit. Et est exemplum manifestum in inflammatione auri ab igne, quod quidem
            inflammatur, sed non consumitur, quia igni non praebet pabulum. Sic nec humanum corpus
            igni infernali. Evidentissimum autem exemplum ponit <name ref="#Augustine">Augustinus</name> de igne qui est in partibus Siciliae, sicut patet aspicientibus,
            quod ille ignis montes illos ab antiquissimis temporibus aestuare facit, et tamen adhuc
            integri perseverant : et isti sunt satis idonei testes, quod non omne quod uritur,
            consumitur. In legenda etiam beati Nicolai scribitur quod in partibus orientalibus
            quidam ignis invenitur, qui appositam sibi manum vehementer affligit, et tamen de manu
            nihil consumit. Sic ergo ex his exemplis colligitur quod possibile est aliquid in igne
            ardere, et tamen non deficere.</p>
          <p xml:id="bb-d4e46621-d1e180">Ex quibus etiam possumus colligere rationem huiusmodi, quoniam hoc venit ex parte
            agentis et ex parte patientis. Isti enim igni data est virtus ad inflammandum, non ad
            consumendum ; et corpori data est natura possibilis ad patiendum, non ad deficiendum. Si
            autem quaeratur ratio huius, dicendum quod est a parte naturae possibilitas ad
            suscipiendum, ex parte Dei est potestas ad dandum, ex parte finis est congruitas ad sic
            faciendum, quia in infinitum debet homo in corpore cruciari, ut manifestetur Dei
            iustitia infinita. Nec sunt ista duo incompossibilia, quod aliquod corpus tangatur a
            calido et non consumatur, cum videamus naturaliter aliquod corpus tangi a frigido quod
            potius calefacit quam infrigidet, sicut exemplum manifestum est in aqua et calce.</p>
          <p xml:id="bb-d4e46621-d1e184">Et sicut illa corpora uruntur et non consumuntur, ita etiam compositum ex anima et
            corpore affligitur et non moritur. Et tamen ad hoc similiter possumus manuduci exemplo
            et ratione ; exemplo : quia anima immortalis in corpore affligitur, quia dolor est
            animae proprie, et tamen non occiditur. Quid ergo prohibet similiter intelligi in ipsis
            damnatis ? Quodsi dicas hoc non esse simile, quia anima non sic composita est ex
            contrariis secundum quod natura humani corporis, respondere possumus quod istud non
            obsistit, cum aliqua corruptibilia, utpote vermes, in aquis calidissimis reperiri
            queant, quarum fervorem nemo impune pertractat, sicut dicit <name ref="#Augustine">Augustinus</name>. Si igitur quae mortalia sunt et defectibilia possunt in his
            calidissimis vivere sine afflictione, pari ratione immortalia et passibilia corpora
            affligi possunt sine interemptione. Si autem quaeratur ratio huius, dici potest quod hoc
            est propter coniunctionem animae ad carnem indissolubilem. Quod enim homo moriatur
            dolore, hoc non est quia dolor sit contrarius vitae, cum dolor non sit nisi in
            substantia vivente - unde sequitur : si dolet, sentit, et si sentit, vivit - sed quia
            anima non est indissolubili vinculo corpori alligata ; ideo intensus dolor eam expellit
            de praesenti habitaculo. Nunc enim est carcer temporalis, sed tunc erit perpetuus. His
            visis, satis facile est ad obiecta respondere. Concedo enim rationes probantes quod
            ignis non est consumptivus corporum.</p>
        </div>
        <div xml:id="bb-d4e46621-Dd1e192">
          <head xml:id="bb-d4e46621-Hd1e194">Ad rationes</head>
          <p xml:id="bb-d4e46621-d1e197">Ad illud ergo quod primo obicitur de corruptione, iam patet responsio : loquitur enim
            de corruptione afflictionis, non desitionis ; prima non ponit consumptionem sicut
            secunda.</p>
          <p xml:id="bb-d4e46621-d1e200">Ad illud quod obicitur, quod passio magis facta abicit a substantia, dicendum quod
            substantia patiens in duplici differentia est : aut quia potest recipere formam
            contrariam suae perfectioni quantum ad esse, aut quia potest suscipere contrariam
            dispositionem quantum ad bene esse. Primo modo passio intensa corrumpit simpliciter
            auferendo esse ; secundo modo aufert bene esse. Unde damnati semper sunt et semper male
            sunt ; ideo semper vivunt et semper moriuntur. Si autem obicias mihi, quod quidquid sit
            illud quod abicitur, cum non sit infinitum, videtur totum abici aliquando, ac per hoc
            locum actioni et passioni non relinqui, responderi potest quod semper est abiectio et
            corruptio, non quia novum aliquid semper adimatur, sed quia per continuam actionem
            eiusdem rei ademptio continuatur. Exemplum huius manifestum est in suo opposito. Sicut
            enim Beati continue reficiuntur, non quia semper novum aliquid recipiant, sed quia in
            suo praemio conservantur et continuantur ; sic damnati continue affliguntur et
            corrumpuntur, quia salutis et quietis eis privatio per continuam actionem ignis
            continuatur. Et huius exemplum clarum est in generatione radii, qui dicitur semper oriri
            et semper a sole egredi, non quia sol semper aliquid novum emittat, sed quia primum
            lumen missum continuat. Sic ignis dicitur semper damnatos affligere, non quia novam
            dispositionem de novo afferat, sed quia continue agendo a priori afflictione non
            cessat.</p>
          <p xml:id="bb-d4e46621-d1e203">3-4. Ad duo sequentia iam patet responsio, quia nec inflammatio consumptionem nec dolor
            necessario infert mortem, sed solum secundum statum praesentem ; ideo, variato statu,
            necessaria consequentia non est inter ista. </p>
        </div>
      </div>
    </body>
  </text>
</TEI>