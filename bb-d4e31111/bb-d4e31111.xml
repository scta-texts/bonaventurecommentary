<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e31111">
        <head xml:id="bb-d4e31111-Hd1e108">Quaestio 2</head>
        <head xml:id="bb-d4e31111-Hd1e111" type="question-title">Utrum in diversis Ordinibus diversi characteres
          imprimantur.</head>
        <p xml:id="bb-d4e31111-d1e114">Secundo quaeritur, utrum in diversis Ordinibus diversi characteres imprimantur.</p>
        <div xml:id="bb-d4e31111-Dd1e117" type="rationes-principales">
          <head xml:id="bb-d4e31111-Hd1e119">Rationes principales</head>
          <p xml:id="bb-d4e31111-d1e122">Et quod sic, videtur : Quia Ordo omnis, naturaliter loquendo, est signaculum : ergo,
            cum sint plures Ordines, sunt ergo plura signacula ; sed illa signacula spiritualia
            characteres appellantur : ergo etc.</p>
          <p xml:id="bb-d4e31111-d1e125">Item, potestates Ordinum sunt simpliciter diversae, sicut patet in ostiario et acolytho
            : claudere enim ostium et ferre cereum, sive corporaliter sive spiritualiter
            intelligatur, est actus omnino diversus. Si ergo potestates distinguuntur per actus, et
            signacula distinguentia secundum diversitates potestatum, ergo diversi characteres.</p>
          <p xml:id="bb-d4e31111-d1e128">Item, signum debet respondere signato et signatum signo. Si ergo septiformis gratia
            datur, quae est res ultima, et exteriora signa in diversis Ordinibus simpliciter sunt
            diversa, videtur ex hoc quod characteres, qui sunt signata et signa, sint diversi.</p>
          <p xml:id="bb-d4e31111-d1e131">Item, si in quolibet Ordine imprimitur unus character ; cum in quolibet Ordine
            imprimatur, ut supra probatum est, tunc idem character iteratur ; sed hoc est
            impossibile et hoc facere est contumeliam facere sacramento : videtur igitur quod post
            primum Ordinem, qui alium recipit, nihil recipiat, sed sacramento contumeliam faciat.
            Sed hoc est inconveniens : ergo etc.</p>
          <p xml:id="bb-d4e31111-d1e135">Contra : In sacramento Baptismi non imprimitur nisi unus character, et similiter, in
            sacramento confirmationis : ergo pari ratione in sacramento Ordinis.</p>
          <p xml:id="bb-d4e31111-d1e138">Item, sacramentum Ordinis essentialius respicit characterem quam aliquod aliud
            sacramentum, in quo caracter imprimitur : si ergo Ordo unum est sacramentum,
            quantumcumque plurificetur, videtur quod unus character in eo imprimatur.</p>
          <p xml:id="bb-d4e31111-d1e141">Item, si plures et diversi characteres imprimuntur, aut ergo diversitate specifica aut
            numerali. Non numerali, quia impossibile est plura accidentia eiusdem speciei esse in
            eodem subiecto. Si specifica, sed ex diversis secundum formam et speciem, manentibus
            diversis, non fit unum nisi unum sit materiale respectu alterius : si ergo character
            respectu characteris non est materialis et specie differt, ergo nunquam faciunt unum
            sacramentum, si diversi sunt.</p>
          <p xml:id="bb-d4e31111-d1e144">Item, natura inferior non facit per plura quod potest facere per unum, ergo nec natura
            superior. Si ergo ordinati per unum characterem possunt distingui, sicut et baptizati,
            videtur quod unus solus character in ordine imprimatur.</p>
          <p xml:id="bb-d4e31111-d1e147">Quaeritur ergo, quae sit necessitas quare plures characteres imprimantur.</p>
        </div>
        <div xml:id="bb-d4e31111-Dd1e151">
          <head xml:id="bb-d4e31111-Hd1e153">Conclusio</head>
          <head xml:id="bb-d4e31111-Hd1e156" type="question-title">In diversis ordinibus diversi imprimuntur characteres</head>
          <p xml:id="bb-d4e31111-d1e159">Respondeo : Dicendum quod inter opinantes in omnibus ordinibus esse characterem, duplex
            opinio esse consuevit.</p>
          <p xml:id="bb-d4e31111-d1e162">Quidam enim dicere voluerunt quod omnes Ordines in uno charactere uniuntur, differente
            tamen secundum maiorem completionem et minorem, sicut si sigillum imprimatur in cera
            tenuiter et deinde fortius et amplius, paulative procedendo secundum plus et plus,
            quousque veniatur ad statum perfectum. Si autem quaeras, quae sit ratio talis
            impressionis, respondent breviter quod hoc est propter chara.cteris imperfectionem. Sed
            si hoc esset, tunc impossibile esset promoveri ad sequentem Ordinem, omisso priori, quod
            est contra iura. Si hoc verum esset, non esset differentia inter Ordines nisi secundum
            magis et minus quod est manifeste falsum, cum potestates in diversis ordinibus sint ad
            diversa ordinatae. Postremo, si hoc esset, character reciperet magis ; sed quaeritur,
            quare non reciperet minus ; quodsi hoc esset, tunc esset delebilis. Quare etiam
            characteres aliorum sacramentorum magis et minus non recipiunt, ut dicatur baptizatus
            vel confirmatus magis et minus ? Quod cum non sit conveniens dicere, non est conveniens
            hanc positionem ponere.</p>
          <p xml:id="bb-d4e31111-d1e165">Et ideo dicitur aliter et probabilius quod in diversis Ordinibus diversi imprimuntur
            characteres. Ratio autem huius est ista, quia non solum qui ad Dei cultum assumuntur
            distinguuntur ab aliis, immo etiam inter ministrantes ordo est et distinctio. Et
            ulterius, gradus illi et potestates ministrandi, si semel dantur, nunquam auferuntur,
            etiam si ad altius ministerium elevetur qui in minori ministraverat. Et ideo in diversis
            Ordinibus diversa signacula debent imprimi, secundum quae nobis diversitas potestatum
            ministrandi et perpetuitas innotescat ; tale autem signaculum est character : et ideo in
            diversis Ordinibus diversi imprimuntur characteres. Et concedendae sunt rationes hoc
            ostendentes.</p>
        </div>
        <div xml:id="bb-d4e31111-Dd1e170">
          <head xml:id="bb-d4e31111-Hd1e172">Ad rationes</head>
          <p xml:id="bb-d4e31111-d1e175">Ad illud ergo quod obicitur de sacramento Baptismi et Confirmationis, patet responsio
            quod non est simile, pro eo quod non ponunt ita diversitatem, sicut ponit Ordinis
            sacramentum, quod de sui ratione implicat diversitatem graduum.</p>
          <p xml:id="bb-d4e31111-d1e178">Ad illud quod obicitur, quod character essentialiter est sacramentum, dicendum quod
            verum est, sed non nisi prout comparatur ad alterius signatum. Sicut ergo una linea est
            scriptura, et duae et tres et quatuor et tamen multarum linearum aggregatio ad unam
            sententiam exprimendam non est nisi una scriptura : sic in proposito est intelligendum,
            quia omnis talis animae configuratio ordinatur ad hoc quod ei inscribatur signaculum,
            secundum quod homo Dei minister perfectus esse iudicatur. Et cum sacramentum dicat quid
            ad alterum, et characteres uniuntur secundum quod ad alterum, ideo plures characteres
            unum faciunt Sacramentum.</p>
          <p xml:id="bb-d4e31111-d1e181">Ad illud quod quaeritur, utrum differant specie vel numero, dicendum quod dupliciter
            est Ioqui de characteribus : aut in se, aut prout uniuntur in unitate et integritate
            sacramenti. Si in se, sic differunt sicut diversae species numeri, sicut binarius et
            ternarius ; si prout uniuntur in uuitate sacramenti, sic, quemadmodum binarius et
            ternarius constituunt senarium et habent rationem partis constitutivae, et complementum
            ponitur in senario, sic inteiligendum est in proposito suo modo, non sic simile
            omnino.</p>
          <p xml:id="bb-d4e31111-d1e184">Ad illud quod obicitur ultimo, iam patet responsio, quoniam istud verum est et locum
            habet quando per unum potest ita fieri ut per plura ; hoc autem in proposito non est
            sic, pro eo quod oportet ordinatos non solum ab aliis, sed etiam inter se distingui.</p>
        </div>
      </div>
    </body>
  </text>
</TEI>