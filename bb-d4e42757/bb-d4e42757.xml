<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e42757">
        <head xml:id="bb-d4e42757-Hd1e108">Quaestio 3</head>
        <div xml:id="bb-d4e42757-Dd1e111">
          <head xml:id="bb-d4e42757-Hd1e113">Dub. I</head>
          <p xml:id="bb-d4e42757-d1e116">In parte ista sunt dubitationes circa litteram. Et primo quaeritur de hoc quod dicit
              <name ref="#GregoryGreat">Gregorius</name> : Progeniem suam unumquemque usque ad
            septinium gradum etc. Quare in hoc gradu sive usque ad hunc gradum potius prohibuit et
            ultra non processit nec stetit citra ?</p>
          <p xml:id="bb-d4e42757-d1e122">Respondeo : Dicendum quod hoc habet rationem litteralem, moralem, allegoricam et
            anagogicam. Litteralem, quia usque ad tempus illud in antiquis temporibus satis bene
            consanguinitates poterant computari et homines se consanguineos reputabant. Moralis,
            quia in septenario imiversitas totius vitae concluditur, et separantur a consanguineis
            suis homines usque ad septem gradus, ut significetur quod omni tempore vitandus est
            amplexus illicitus, et sic habenda est uxor ut semper contineatur, ut omnes sint
            habentes uxores, tamquam qui non habent ; et sint coniuncti, ut etiam sint nihilominus
            separati. Allegorica est : quoniam enim corpus constat ex quatuor humoribus, et anima ex
            tribus viribus potestative, ut sic significetur quod vir debet esse uxoris et uxor est
            tota viri, hinc est quod proles ab eis procedentes, ad hoc quod bene possint copulari,
            debent per gradus septem elongari. Anagogica vero est, ut, quia Christus animabus beatis
            perfecta coniunctione et confirmata non coniungitur ante octavam resurrectionis, sic
            sponsus et sponsa ante octavum gradum coniungi non debent. Et sic patet quod septimus
            gradus erat prohibitus et quare prohibitio se extendit usque ad gradum septimum
            inclusive. Et quamvis haec constitutio multum esset congrua, tamen revocari debuit ex
            causa necessaria et utili et congrua.</p>
        </div>
        <div xml:id="bb-d4e42757-Dd1e126">
          <head xml:id="bb-d4e42757-Hd1e128">Dub. II</head>
          <p xml:id="bb-d4e42757-d1e131">Item quaeritur de hoc quod dicit : Negantes gradum cognationis inter patrem et filium
            esse, cum una caro sint pater et filius. Videtur enim male dicere, quia, si vir et uxor
            sunt una caro, qui est propinquus uxori in aliquo gradu in eodem est affinis viro : ergo
            in quoto gradu est quis propinquus patri, et filio et e converso. Si ergo pater non
            potest contrahere cum aliqua quae sibi attineat in quarta linea ascendente vel
            transversali, ergo nec filius nec e converso ; quod est manifeste falsum. Item, si sunt
            una caro, et quaecumque uni et eidem sunt eadem, inter se sunt eadem, ergo, si sunt una
            caro pater et filius, cum filius et filius suus sint una caro, tunc isti tres sunt una
            caro, et sic deinceps procedendo : ergo nullus esset gradus in consanguinitate.</p>
          <p xml:id="bb-d4e42757-d1e134">Respondeo : Dicendum quod absque dubio pater et filius faciunt gradum, quia, sicut
            ostensum est, nullus esset alias gradus in consanguinitate. Sed quod illi dixerunt quod
            sint una caro, hoc dixerunt propter quemdam modum magis expressivum ; quia unus
            immediate trahit carnem ab altero, cum quo debet habere et habet multam conformitatem,
            ratione etiam cuius dicitur una caro. Et sic patet illud.</p>
        </div>
        <div xml:id="bb-d4e42757-Dd1e138">
          <head xml:id="bb-d4e42757-Hd1e140">Dub. III.</head>
          <p xml:id="bb-d4e42757-d1e143">Item quaeritur de hoc quod dicit, quod sex aetatibus mundi generatio hominis etc.
            Quaeritur, quae sint istae sex aetates. Cum enim mundus sit perpetuus, non videtur
            habere aetates ad modum hominis.</p>
          <p xml:id="bb-d4e42757-d1e146">Respondeo : Dicendum quod mundus habet aetates secundum statum praesentem. Quoniam enim
            senescit mundus, oportet etiam quod fuerit iuvenis, si ergo habuit senium, et
            iuventutem, ac per hoc intermedias aetates. Istae autem aetates assignantur in statu
            illo secundum profectum ad gloriam ; unde cum mundus paulative profecerit in cognitione,
            sicut in uno homine assignantur aetates diversae, ita et in mundo.</p>
          <p xml:id="bb-d4e42757-d1e149">In homine autem sex assignantur aetates. Prima est infantia usque ad septimum annum ;
            secunda, pueritia usque ad decimum quartum ; tertia, adolescentia usque ad vigesimum
            quintum, secundum alios usque ad vigesimum octavum ; quarta, iuventus usque ad
            quinquagesimum ; quinta, gravitas sive senectus usque ad septuagesimum ; sexta, senium
            sive aetas decrepita usque in finem. Similiter in mundo prima aetas est ab Adam usque ad
            Noe ; secunda, a Noe usque ad <name ref="#Abraham">Abraham</name> ; tertia, ab <name ref="#Abraham">Abraham</name> usque ad David ; quarta a David usque ad
            transmigrationem Babylonis ; quinta, a transmigratione usque ad Christum ; sexta, a
            Christo usque in finem. Et dicuntur aetates, non quia fuerunt aequalis spatii, sed quia
            in qualibet aliquid novum et liqua renovatio facta est. In prima fuit creatio Adae et
            lapsus eius ; in secunda fuit diluvium ; in tertia, circumcisio et Lex ; in quarta,
            regum unctio ; in quinta, populi captivatio et liberario ; in sexta, nostra redemptio.
            Et sic patet illud.</p>
        </div>
        <div xml:id="bb-d4e42757-Dd1e159">
          <head xml:id="bb-d4e42757-Hd1e161">Dub. IV.</head>
          <p xml:id="bb-d4e42757-d1e164">Item quaeritur de hoc quod dicit <name ref="#GregoryGreat">Gregorius</name> : Ipsi
            etiam Anglorum genti, quae nuper ad fidem venerat etc. Dicit enim de novo dispensasse,
            quia de novo fuerant ad fidem conversi : sed non videtur ista ratio conveniens, quia
            Ecclesia primitiva, in qua fuit initium nostrae conversionis, fuit perfectissima, quia
            de novo venientibus datur gratia Spiritus Sancti in abundantia : ergo magis sunt idoni
            ad ferendum pondus ecclesiastici statuti.</p>
          <p xml:id="bb-d4e42757-d1e170">Respondeo : Dicendum quod secus est de his qui primo conversi sunt et de his qui nunc
            convertuntur. Sicut enim Deus in legislatione multitudinem fecit miraculorum, qualem
            tempore Legis non fecit postea, sic in Nova dedit Spiritum Sanctum in maiori affluentiae
            plenitudine : et ideo non est simile. Et ratio huius est satis competens, quia illi qui
            tunc erant, maiori egebant robore ; nunc autem non est sic, immo sunt teneri, quamvis
            sint aliquantutum ferventes : et ideo oportet multa in talibus tolerare.</p>
        </div>
        <div xml:id="bb-d4e42757-Dd1e175">
          <head xml:id="bb-d4e42757-Hd1e177">Dub. V.</head>
          <p xml:id="bb-d4e42757-d1e180">Item quaeritur de hoc quod dicit, quod non ideo scripsi, ut, si infra propriam
            consanguinitatem inventi fuerint, separentur. Quaeritur sic ponatur quod, stante
            prohibitione de septem gradibus - utrum aliqui contrahentes infra gradus illos possint
            simut stare, superveniente revocatione mandati. Et quod sic, videtur, quia nulla tege
            prohibentur. Ad oppositum autem est quod illegitime coniuncti sunt et Matrimonium
            contraxerunt ; constitutiones enim et iura non revocantur ad praeterita : ergo non
            videtur quod simul stare possint. </p>
          <p xml:id="bb-d4e42757-d1e183">Respondeo : Dicendum quod, quia semper pro Matrimonio standum est secundum quod
            possibile et licitum est, si tales personae, superveniente novo statuto, velint insimul
            stare, et consentire et cohabitare possunt, quia non prohibentur ; et ex tunc incipit
            esse Matrimonium. Et ista constitutio non revocatur ad praeteritum, quia non confirmat
            primum contractum, Sed potestatem tribuit contrahendi de novo. Et sic patet illud.</p>
        </div>
      </div>
    </body>
  </text>
</TEI>