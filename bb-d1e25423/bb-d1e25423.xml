<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 27, A. 2, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 27, A. 2, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e25423">
        <head xml:id="bb-d1e25423-Hd1e119">III, D. 27, A. 2, Q. 4</head>
        <head xml:id="bb-d1e25423-Hd1e122" type="question-title">Quis duorum motuum caritatis praecedat alterum.</head>
        <p xml:id="bb-d1e25423-d1e125">Quarto quaeritur, quis istorum motuum praecedat reliquum.</p>
        <p xml:id="bb-d1e25423-d1e128">Et videtur quod prius sit motus dilectionis in proximum quam motus in Deum. Primo, per illud
    quod dicifur I Ioannis 4, 20 : <quote xml:id="bb-d1e25423-Qd1e130">Qui non diligit fratrem suum, quem videt, Deum, quem non
      videt, quomodo potest diligere</quote> ? Secundum hoc ergo ad destructionem dilectionis
    proximi sequitur destructio dilectionis Dei. Si ergo ad destructionem posterioris non sequitur
    destructio prioris, sed e converso, ergo prior est motus dilectionis in proximum quam in
    Deum.</p>
        <p xml:id="bb-d1e25423-d1e134">Item, I ad Corinthios 15, 46 : <quote xml:id="bb-d1e25423-Qd1e136">Prius quod animale est, deinde quod spirituale</quote>
    ; sed dilectio proximi sensibillor est, dilectio Dei spiritualior : ergo prius oportet
    affectum inclinari ad diligendum proximum quam ad diligendum Deum.</p>
        <p xml:id="bb-d1e25423-d1e141">Item, processus est ab inferioribus ad superiora et ab imperfecto ad perfectum secundum
    rectum ordinem, non e converso. Si ergo dilectio Dei perfectior et superior est quam dilectio
    proximi, dilectio proximi est via ad illam ; sed via prior est quam terminus : ergo per prius
    est motus dilectionis in proximum quam in Deum.</p>
        <p xml:id="bb-d1e25423-d1e144">Item, prior est actio quam contemplatio secundum rectum ordinem ; sed dilectio proximi facit
    hominem versari circa vitam activam, dilectio Dei circa vitam contemplativam : ergo secundum
    rectum ordinem prior est motus caritatis in proximum quam in Deum.</p>
        <p xml:id="bb-d1e25423-d1e147">Sed contra : Secundum eum modum caritas movet hominem ad diligendum Deum, secundum quem Deus
    praecipit ; sed Deus praecipit primo amari se et deinde amari proximum, quia <quote xml:id="bb-d1e25423-Qd1e149">primum et
      summum mandatum est : Diliges Dominum Deum tuum. Secundum autem simile est huic : Diliges
      proximum tuum</quote>, secundum quod dicitur Matthaei 22, 37 : ergo prius movet caritas ad
    amandum Deum quam ad amandum proximum.</p>
        <p xml:id="bb-d1e25423-d1e153">Item, <quote xml:id="bb-d1e25423-Qd1e155">causa prior est suo effectu</quote> ; sed dilectio Dei causa est dilectionis
    proximi, quia ideo diligit homo proximum, quia diligit Deum, cuius proximus est imago : ergo
    etc.</p>
        <p xml:id="bb-d1e25423-d1e159">Item, diligibile, quod prius est in intentione, prius est in affectione ; sed intentio per
    prius est respectu finis quam respectu eius quod est ad finem : ergo et dilectio. Si ergo Deus
    diligitur in ratione finis et proximus in ratione eius quod est ad finem, necessario videtur
    quod dilectio Dei praeambula sit ad dilectionem proximi.</p>
        <p xml:id="bb-d1e25423-d1e162">Item, amor inclinat ad illud prius ad quod inclinat ardentius, quia affectus sequitur
    inclinationem maiorem ; sed caritatis amor ardentius inclinat ad amandum Deum quam proximum :
    ergo prius facit exire in illum motum quam in istum.</p>
        <div xml:id="bb-d1e25423-Dd1e166">
          <head xml:id="bb-d1e25423-Hd1e168">Conclusio</head>
          <head xml:id="bb-d1e25423-Hd1e171" type="question-title">Motus caritatis in Deum quoad inclinationem et dignitate et
      origine prior est quam in proximum, sed quoad exercitationis perfectionem prior est dilectio
      proximi quam Dei.</head>
          <p xml:id="bb-d1e25423-d1e174">Respondeo : Dicendum quod dupliciter contingit comparare istos motus dilectionis ad habitum
      caritatis : aut secundum primam ipsius habitus inclinationem aut secundum exercitii
      perfectionem. Si secundum primam eius inclinationem, sic concedendum est quod motus
      dilectionis in Deum prior est quam motus diledionis in proximum, quoniam caritas prius
      inclinat ad Deum. quam ad proximum, cum Deus sit qbiectum principalius et inclinatio
      respectu ipsius Dei sit causa inclinationis respectu proximi. Caritas enim Deum facit diligi
      propter se et proximum propter Deum, ita quod propter dicit habitudinem causae fininalis et
      causae moventis et inducentis. Secundum ergo primam caritatis inclinationem prior est non
      solum dignitate, sed etiam origine motus dilectionis in Deum quam motus dilectionis in
      proximum. Si vero loquamur secundum exercitationis perfectionem, cum exercitatio circa motum
      dilectionis in proximum respiciat vitam activa, exercitatio vero motus dilectionis in Deum
      respiciat vitam contemplativam, et ille status sit isto inferior et imperfectior : prior est
      dilectio proximi quam dilectio Dei. Qui. enim vult esse perfectus amator Dei prius debet se
      exercere in amore proximi, sicut qui vult esse bonus contemplativus prius debet esse bonus
      activus, sicut docet Gregorius. Et in huius rei signum bis datus fuit Spiritus Sanctus, et
      primo in terra, Ioannis 20, 22 ; secundo de caelo Actuum 2, 2, quia prius oportet amorem
      caritatis exerceri in his quae videmus, ut per amorem visibilium <quote xml:id="bb-d1e25423-Qd1e176">in amorem
       invisibilium rapiamur</quote>.</p>
          <p xml:id="bb-d1e25423-d1e180">Et secundum hanc viam procedunt rationes quae ad oppositam partem inducuntur, sicut patet
      aspicienti. Ex his igitur patet responsio ad quaestionem propositam. Patet etiam resporisio
      ad rationes ad utramque partem a.dductas ; procedunt enim secundum diversas vias, secundum
      quas utraeque verum concludunt, sicut patet ex his quae praedicta sunt.</p>
        </div>
      </div>
    </body>
  </text>
</TEI>