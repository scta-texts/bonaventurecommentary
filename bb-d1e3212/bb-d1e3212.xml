<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 3, P. 2, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 3, P. 2, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e3212">
        <head xml:id="bb-d1e3212-Hd1e119">III, D. 3, P. 2, A. 1, Q. 2</head>
        <head xml:id="bb-d1e3212-Hd1e122" type="question-title">Utrum Christus in Abraham fuerit decimatus.</head>
        <p xml:id="bb-d1e3212-d1e125">Secundo quaeritur, utrum Christus in Abraham fuerit decimatus.</p>
        <div xml:id="bb-d1e3223" type="rationes-principales">
          <head xml:id="bb-d1e3212-Hd1e130">Rationes principales</head>
          <p xml:id="bb-d1e3212-d1e133">Et quod sic, videtur. Auctoritate Apostoli ad Hebraeos 7, 9 : <quote xml:id="bb-d1e3212-Qd1e135" ana="#hebr7_9">Per
       Abraham et Levi decimatus est ; adhuc in lumbis patris erat, quando obviavit ei
       Melchisedech</quote>. Sed Christus fuit in lumbis Abrahae, quando decimas illas dedit :
      ergo fuit decimatus sicut et Levi.</p>
          <p xml:id="bb-d1e3212-d1e139">Item, sicut dicit Hugo de Sancto Victore, <quote xml:id="bb-d1e3212-Qd1e141">per decimas significatur ipse
       Christus</quote>. Ergo videtur quod ipsa decimatio, in quantum est actus figuralis,
      principalius respiciat Christum quam alios filios Abrahae : ergo magis videtur quod debeat
      dici decimatus quam alii.</p>
          <p xml:id="bb-d1e3212-d1e145">Item, nihil plus requiritur ad decimationem nisi quod illud realiter impleatur in prole
      quod significatum fuit in decimatione Abrahae ; sed hoc fuit maxime impletum in Christo, qui
      se ipsum obtulit hostiam Deo et Patri per oblationem corporis et sanguinis sui.</p>
          <p xml:id="bb-d1e3212-d1e148">Item, tota caro Christi fuit in carne beatae Virginis ; sed caro Virginis habuit decimari
      in Abraham : ergo et caro Christi.</p>
          <p xml:id="bb-d1e3212-d1e152">Sed contra : <name ref="#Augustine">Augustinus</name>, X Super Genesim ad litteram : <quote xml:id="bb-d1e3212-Qd1e157">Ille non est decimatus, cuius
       caro non fervorem vulneris, sed materiam medicaminis traxit</quote>; Christus autem fuit
      huiusmodi : ergo etc.</p>
          <p xml:id="bb-d1e3212-d1e161">Item, sicut se habet Adam peccans ad posteros, ita Abraham in dando decimas ; sed, quamvis
      Christus esset in Adam peccante, non dicitur Christus peccasse in Adam : ergo pari ratione
      in Abraham dante decimas non dicitur decimatus.</p>
          <p xml:id="bb-d1e3212-d1e164">Item, decimatio vel erat curatio vel curationis praefiguratio ; sed Christus nec ibi
      curabatur nec curari praefigurabatur : ergo videtur quod ibi decimatus non fuerit.</p>
          <p xml:id="bb-d1e3212-d1e167">Item, si Christus decimatus fuit in lumbis Abrahae sicut et Levi, ergo nulla est
      argumentatio Apostoli qua probat maius esse sacerdotium Melchisedech sacerdotio levitico per
      hoc quod Levi decimatus fuit ; quodsi ratiocinatio Apostoli recta est, restat igitur quod
      Christus non decimatus fuit in Abraham. </p>
          <p xml:id="bb-d1e3212-d1e170">Est igitur quaestio iuxta hoc : unde tenet illa consequentia, qua probat Apostolus maius
      esse sacerdotium Melchisedech sacerdotio levitico, pro eo quod Levi obtulit decimas
      Melchisedech ? Videtur quod non cogat, quia secundum illam rationem posset argui quod maior
      est dignitas unius sacerdotis pauperis quam Papae, esto quod pater Papae dederit decimas
      simplici sacerdoti.</p>
        </div>
        <div xml:id="bb-d1e3269">
          <head xml:id="bb-d1e3212-Hd1e176">Conclusio</head>
          <head xml:id="bb-d1e3212-Hd1e179" type="question-title">Christus in lumbis Abrahae non fuit decimatus</head>
          <p xml:id="bb-d1e3212-d1e182">Respondeo : Dicendum quod, sicut determinat <name ref="#Lombard">Magister</name> in littera, immo <name ref="#Augustine">Augustinus</name>, Super
      Genesim ad litteram X, Christus in lumbis Abrahae non fuit decimatus.</p>
          <p xml:id="bb-d1e3212-d1e191">Et ratio huius est quia decimatio praefigurabat futuram curationem. Quoniam igitur Christus
      in lumbis Abrahae non erat sicut curatione indigens, sed potius sicut medicina, hinc est
      quod decimatio ad ipsum non pertinebat. Sicut enim in Adam illi soli peccaverunt qui
      secundum carnalem generationem et concupiscentiain seminalem ab ipso procedunt, et ideo ab
      illa generalitate excluditur Christus, qua dicitur : Omnes in Adam peccaverunt, quia non
      processit ab ipso secundum libidinis ardorem, sed secundum Spiritus Sancti operationem : sic
      in proposito intelligendum est de decimatione.</p>
        </div>
        <div xml:id="bb-d1e3291">
          <head xml:id="bb-d1e3212-Hd1e198">Ad rationes</head>
          <p xml:id="bb-d1e3212-d1e201">Et per hoc patet responsio ad illud quod primo obicitur in contrarium, quoniam Christus in
      lumbis Abrahae fuit et Levi ; sed non eodem modo. Et propterea non sequitur quod sicut uni
      competit decimari, ita conveniat alteri. Decimatio autem non tantum respicit esse in lumbis,
      sed etiam modum essendi secundum traductionem originalis peccati.</p>
          <p xml:id="bb-d1e3212-d1e204">Ad illud quod obicitur, quod Christus significatur per decimam oblatam, dicendum quod
      decima oblata non decimabatur, sed decimatio potius respicit illud quod temanet in alio,
      sicut dicit Hugo, quia remanet imperfectio ablata unitate, quae est perfectio denarii, per
      quod significatur futura curatio. Unde sicut alii figurantur in illa decimatione curari, sic
      Christus figuratur esse ratio medicamenti.</p>
          <p xml:id="bb-d1e3212-d1e207">Ad illud quod obicitur, quod in illa decimatione significabatur oblatio Christi, dicendum
      quod verum est, sed non significatur Christi oblatio tamquam pro quo fieret oblatio, sed
      tamquam qui. offertur pro aliis. Et quoniam decimari dicitur me pro quo offertur oblatio
      decimae, hinc est quod actus decimationis non debet Christo attribui ; aliter enim
      praefigurabatur Christus, aliter alii.</p>
          <p xml:id="bb-d1e3212-d1e210">Ad illud quod obicitur, quod caro Christi fuit in beata Virgine et caro Virginis in
      Abraham, dicendum quod ibi est sophisma secundum accidens, quia variatur modus essendi hinc
      inde. Alio enim modo fuit caro beatae Virginis in Abraham, aliter caro Christi in Matre sua,
      quia beata Virgo processit secundum legem concupiscentiae, Christus vero minime.</p>
          <p xml:id="bb-d1e3212-d1e214">Ad illud quod quaerebatur de auctoritate Apostoli et ratione, dici potest quod ratio
      Apostoli bona est ad illos contra quos arguit, scilicet Iudaeos, qui supponebant Abraham
      digniorem esse in suo genere. Si ergo Abraham benedictus fuit a Melchisedech et ei decimas
      obtulit tamquam superiori, sequitur ex hoc quod non tantum maior fuit Melchisedech Abraham,
      sed etiam maior omnibus qui processerunt secundum legem carnis ab eo ; et ideo dignior fuit
      Levi et Aaron.</p>
          <p xml:id="bb-d1e3212-d1e217">Sed quoniam illud non videtur esse verum quod excellentior fuerit Melchisedech quam Moyses
      et David et beata Virgo, qui processerunt ex Abraham, et Apostolus non procedit ex falsis
      suppositionibus, ideo oportet aliter dicere, videlicet quod Apostolus arguit ex veritate et
      significatione illius figurae necessaria argumentatione. Decimatio pro illo tempore
      significabat curationem. Cum ergo Abraham obtulit decimas Melchisedech et ab eo benedictus
      est, significavit se indigere curatione et benedictione per illum sacerdotem qui
      significabatur per Melchisedech. Sed ille qui curat et benedicit maior est absque ulla
      contradictione. Cum ergo sacerdotium Christi fuerit illud quod praefigurabatur per illud
      Melchisedech, sicut in Psalmo [109, 4] legitur : <quote xml:id="bb-d1e3212-Qd1e219" ana="#ps109_4">Tu es sacerdos in
       aeternam secundum ordinem Melchisedech</quote> ; restat igitur quod maius fuit sacerdotium
      Christi quam Levi. Et haec est ratio Apostoli, quam impossibile est dissolvi. Nec est simile
      de sacerdote simplici et de patre Papae, quia ibi nulla est ratio figurae. Haec autem tota
      ratio fundatur supra decimationem secundum quod est actus figuralis ; nam secundum quod est
      actus moralis nihil facit ad propositum, quia nec Abraham nec eius posteri obligati fuerunt
      ad dandas decimas Melchisedech, maxime illi qui fuerunt de stirpe Levi, ad nullas decimas
      dandas fuerunt astricti.</p>
        </div>
      </div>
    </body>
  </text>
</TEI>