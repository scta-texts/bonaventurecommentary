<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 15, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 15, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e14145">
        <head xml:id="bb-d1e14145-Hd1e119">III, D. 15, A. 1, Q. 3</head>
        <head xml:id="bb-d1e14145-Hd1e122" type="question-title">Utrum defectus in Christo fuerint a natura an a voluntate.</head>
        <p xml:id="bb-d1e14145-d1e125">Tertio quaeritur de huiusmodi defectibus quantum ad causalitatem, et est quaestio, utrum in
    Christo fuerint a natura an a voluntate.</p>
        <div xml:id="bb-d1e14156" type="rationes-principales">
          <head xml:id="bb-d1e14145-Hd1e130">Ad Rationes</head>
          <p xml:id="bb-d1e14145-d1e133">Et quod non a voluntate, sed a natura, videtur. Sapientiae 1, 13 : Deus mortem non fecit;
      si non fecit mortem, ergo pari ratione nec defectum ordinatum ad mortem : ergo, si in
      Christo fuit talis defectus, videtur quod non fuerit ex voluntate assumentis, sed ex defectu
      naturae assumptae.</p>
          <p xml:id="bb-d1e14145-d1e136">Item, defectus non habet causam efficientem, sed deficientem ; sed voluntas assumentis non
      ponitur causa deficiens alicuius : ergo tales defectus non potuerunt esse a voluntate
      assumentis ; et fuerunt ex voluntate assumentis vel ex conditione naturae assumptae : ergo
      etc.</p>
          <p xml:id="bb-d1e14145-d1e139">Item, quod inest alicui a sua naturali origine inest ei per naturam ; sed huiusmodi
      defectus insunt Christo a sua prima origine : ergo videtur quod insint ei a natura.</p>
          <p xml:id="bb-d1e14145-d1e142">Item, illud in quo proles assimilatur parenti est naturale proli, pro eo quod natura est
      vis insita rebus, ex similibus similia procreans ; sed Christus in defectu passibilitatis
      assimilatur Matri suae a qua traxit originem : ergo videtur quod huiusmodi defectus et
      poenalitates sint ei naturales.</p>
          <p xml:id="bb-d1e14145-d1e146">Item, per naturam prius fuit illud corpus formatum quam esset unitum ; sed corpus illud
      statim, ut fuit formatum, fuit passibile vel impassibile ; et, constat quod non impassibile
      : ergo passibilitatem prius per naturam habuit quam uniretur animae Christi vel ipsi
      divinitati : ergo videtur quod talis passibilitas non fuit a voluntate assumentis. Si tu
      dicas, quod hoc fuit a voluntate Spiritus Sancti qui fuit fabricator et sanctificator illius
      corporis, obicitur, quod gratia Spiritus Sancti simul stat cum passibilitate et poena. Si
      ergo Spiritus Sanctus superveniens compatiebatur, secum passibilitatem, videtur quod potius
      defectum passibilitatis sustinuerit quam causaverit ; igitur defectus huiusmodi in Christo
      non ex voluntate, sed ex natura fuerunt.</p>
          <p xml:id="bb-d1e14145-d1e149">Sed contra : <name ref="#Lombard">Magister</name> in littera : <quote xml:id="bb-d1e14145-Qd1e154">Ex sola voluntate miserationis in se transtulit
       veram infirmitatem sicut accepit veram carnem</quote>. Ergo etc.</p>
          <p xml:id="bb-d1e14145-d1e158">Item, omnes defectus et poenalitates, quae in Christo fuerunt, per assumptionem fuisse
      dicuntur ; sed assumere est actus voluntatis, non naturae : ergo poenalitates illae fuerunt
      in Christo, non naturaliter, sed voluntarie.</p>
          <p xml:id="bb-d1e14145-d1e161">Item, qualitas corporis principaliter attribuenda est principio effectivo ; sed Spiritus
      Sanctus fuit principale principium effectivum corporis Christi : ergo qualitas
      passibilitatis magis debet attribui Spiritui Sancto quam naturae. Sed Spiritus Sanctus est
      operans per voluntatem : ergo tales defectus fuerunt in Christo a voluntate.</p>
          <p xml:id="bb-d1e14145-d1e164">Item, poenalitas non sequitur secundum legem communem nisi naturam vitiatam et corruptam
      per culpam ; sed caro Christi immunis fuit ab omni foeditae culpae : ergo immunis fuit ab
      omni defectu passibilitatis : ergo, si defectus passibilitatis habuit, hoc non fuit a
      natura, sed a voluntate.</p>
          <p xml:id="bb-d1e14145-d1e167">Item, quod est in nobis a natura generantium dicitur esse contractum : ergo, si huiusmodi
      defectus essent in Christo a natura generantis, essent ergo in ipso contracti. Si ergo hoc
      non conceditur Christum defectus tales a natura contraxisse, videtur quod illos non habuit a
      natura, sed a voluntate.</p>
        </div>
        <div xml:id="bb-d1e14199">
          <head xml:id="bb-d1e14145-Hd1e173">Conclusio</head>
          <head xml:id="bb-d1e14145-Hd1e176" type="question-title">Defectus, qui fuerunt in Christo, non fuerunt ex necessitate
      constructi, sed ex voluntate assunti, voluntate divina praeveniente, sed non infligente, et
      voluntate creata concomitante.</head>
          <quote xml:id="bb-d1e14145-Qd1e179">Respondeo : Dicendum quod, sicut dicut <name ref="#Lombard">Magister</name> in littera ; ex alia et alia causa sunt
      isti defectus in nobis et in Christo ; in nobis enim sunt ex necessitate contracti, sed in
      Christo sunt ex voluntate assumpti. Et hoc patet sic. Nos enim istos defectus a parentibus
      trahimus propter legem propagationis et legem concupiscentiae, quae militat in illis membris
      ; nam passibilis generat passibilem, et habens legem concupiscentiae in membris generat
      filium subiectum concupiscentiae, ex reatu cuius concupiscentiae insunt proli omnes
      poenalitates. Et propterea dicuntur istae poenalitates in nobis contractae, quasi ex
      concursu duorum tractae, videlicet propagationis naturae et corruptionis concupiscentiae. In
      Christo autem secus est. Ipse enim neutro modo fuit propagatus, nec secundum propagationem
      legis naturalis nec secundum corruptionem libidinis ; sed Spiritus Sanctus, adveniens in
      ipsam Virginem et ipsam fecundans, carnem eius ab omni foeditate corruptionis purificavit,
      passibilitatem tamen reliquit. Ex illa autem carne sapientia Patris, scilicet ipse Filius
      Dei, aedificavit sibi corpus immaculatum, et illud corpus univit sibi et animae rationali,
      quae quidem immunitatem habuit a culpa et in se et in carne coniuncta. Et sicut immunitatem
      habuit a reatu culpae, sic secundum ordinem divinae iustitiae immunitatem habere debuisset a
      passibilitate miseriae. Quod ergo in carne illa remansit poenalitas, hoc fuit ex
      dispensatione ipsius assumentis, concurrente simul acceptione illius animae rationalis, quae
      in primo instanti suae creationis habuit usum cognitionis et placuit sibi tali corpori uniri
      propter salutem generis humani. Et sic patet quod tales defectus in Christo fuerunt non
      necessitate generationis, sed voluntate dispensationis, voluntate, inquam, divina
      praeveniente, sed voluntate creata concomitante. Dico autem ipsos fuisse a voluntate divina,
      non tamquam ab infligente de novo, sed tamquam a relinquente et acceptante, cum in eius
      potestate et arbitrio esset defectus illos excludere. Unde concedendae sunt rationes quae
      sunt ad partem istam.</quote>
        </div>
        <div xml:id="bb-d1e14215">
          <head xml:id="bb-d1e14145-Hd1e189">Ad Rationes</head>
          <p xml:id="bb-d1e14145-d1e192">Ad illud vero quod primo obicitur in contrarium, quod Deus mortem non fecit, patet
      responsio, quia Deus illum defectum mortalitatis carni Christi non inflixit de novo, sed non
      abstulit, cum caro haberet illum a suo originali principio. Ideo talis defectus non dicitur
      esse a voluntate assumentis sicut ab efficiente, sed sicut a suscipiente, cum posset
      excludere.</p>
          <p xml:id="bb-d1e14145-d1e195">Ad illud quod secundo obicitur, quod defectus non habet causam efficientem, sed
      deficientem, similiter patet responsio, quia tales defectus non habent ortum ab actione Dei
      agentis, sed potius ex defectu naturae ipsius Virginis concipientis. Magis tamen attribuitur
      voluntati quam attribuatur naturae, propter hoc quod in illius corporis constitutione plus
      fuit per virtutem supernaturalem quam per naturalem.</p>
          <p xml:id="bb-d1e14145-d1e198">Ad illud quod obicitur, quod illud est a natura, quod est a naturali origine, dicendum quod
      illud non habet veritatem, nisi intelligatur aliquid esse a naturali origine, ita quod
      praepositio non solum dicat concomitantiam, sed etiam causam. Huiusmodi autem defectus
      infuerunt Christo in principio suae originis, non tamen fuerunt secundum propagationem
      naturalem. Secundum enim naturalem propagationem tales defectus ortum habent a natura
      vitiata, in quantum natura illa agit quodam modo naturaliter et quodam modo vitiose. Hoc
      autem non habet veritatem in generatione Christi, quae fuit praeter vitium et supra
      naturam.</p>
          <p xml:id="bb-d1e14145-d1e201">Ad illud quod obicitur, quod Christus in passibilitate assimilabatur Matri, dicendum quod,
      etsi aliquo modo assimilaretur ei, nihilominus tamen in modo et causa reperitur differentia.
      Nam Virgo passibilitatem habet pro reatu peccati originalis ex necessitate contracto ;
      Christus vero passibilitatem habuit absque aliquo reatu in ipso reperto, ex sola
      dispensatione divina. Et ideo non dicuntur omnino fuisse in Christo a natura nec tamen
      fuerunt omnino praeter naturam ; de natura enim Matris erat talem filium generare.</p>
          <p xml:id="bb-d1e14145-d1e205">Ad illud vero quod obicitur, quod illud corpus prius fuit formatum quam unitum, dicendum
      quod, etsi prius fuerit secundum naturam vel secundum ordinem intelligendi, tempore tamen
      simul fuit formatio et unio ; utrumque autem, scilicet formationem et unionem, praecessit
      voluntas Verbi tale corpus formantis et assumentis et voluntas animae utrumque concomitata
      est. Et ideo ex hoc non potest concludi quod defectus passibilitatis in carne praecesserit
      actum sive imperium voluntatis. Operatio enim ipsius Spiritus Sancti in Virgine, quae quidem
      fuit secundum voluntatem Verbi, fecit ipsam carnis conceptionem et purgationem ab omni
      foeditate prius naturaliter quam uniretur animae ; et cum tali purgatione non debet stare
      poenalitas secundum legem communem, secundum quam immunis a culpa debet esse immunis a
      poena. Unde quod ipse subiungit quod purgatio simul stat cum passibilitate, dicendum quod,
      etsi aliqua purgatio simul possit stare cum passibilitate, sicut purgatio quae est a
      peccatis prius perpetratis, illa tamen puritas quae fuit in Christo stare non potuisset cum
      poenalitate, nisi intervenisset Dei dispensatio et voluntatis Christi acceptio. Et sic patet
      responsio ad quaesita.</p>
        </div>
      </div>
    </body>
  </text>
</TEI>