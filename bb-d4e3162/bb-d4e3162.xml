<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e3162">
        <head xml:id="bb-d4e3162-Hd1e108">Quaestio 3</head>
        <head xml:id="bb-d4e3162-Hd1e111" type="question-title">De variatione formae.</head>
        <p xml:id="bb-d4e3162-d1e114">Tertio quaeritur de variatione formae in nominando totam Trinitatem.</p>
        <div xml:id="bb-d4e3162-Dd1e117" type="rationes-principales">
          <head xml:id="bb-d4e3162-Hd1e119">Rationes principales</head>
          <p xml:id="bb-d4e3162-d1e122">Quod potest fieri quinque modis : mutando, addendo, corrumpendo, transmutando,
            interponendo. Mutatio fit, ut quando ponitur nomen pro nomine, utpote si loco Patris
            dicatur Genitoris. Et quod hoc non impediat videtur, quia forma Baptismi non attenditur
            in vocibus secundum quod voces sunt, quia tunc non esset eadem forma apud nos et
            Graecos, sed in vocibus secundum quod significativae. Si ergo idem. significat Pater et
            Genitor, idem faciet in forma. unum quod reliquum. Et praeterea, plus conveniunt Pater
            et Genitor quam nomen Patris in Graeco et in Latino, cum sint eiusdem linguae. </p>
          <p xml:id="bb-d4e3162-d1e125">Additio est quando nomen, quod non est expressum in forma, superadditur, ut si dicatur
            : in nomine Patris omnipotentis etc. Et quod hoc non impediat, videtur, quia, cum
            additur nomen, etsi nihil faciat, manet tamen totum quod faciebat sacramentum : et si
            totum manet in quo est virtus, ergo est virtus, ergo est plenum et efficax
            sacramentum.</p>
          <p xml:id="bb-d4e3162-d1e128">Corruptio est, quando nominis prolatio est modo minus convenienti, utpote si dicatur in
            nomine patrias et filias etc. Et quod hoc non impediat, videtur, quia Zacharias ;
            Bonifacio scribens, dicit : Si contingat aliquem infringendo linguam propter ignorantiam
            dicere baptizando : in nomine patria et filia, non est rebaptizandus. Et huius ratio
            reddi potest, quia sanus est sensus.</p>
          <p xml:id="bb-d4e3162-d1e131">Transpositio est, quando forma aliter ordinatur, utpote si dicatur primo in nomine
            Filii et post in nomine Patris. Et quod hoc non impediat, videtur, quia nomina
            transposita idem significant, ut si dicatur : est homo albus ; est albus homo. Si ergo
            omnino idem est sensus et eadem fidei professio, transpositio non impedit. </p>
          <p xml:id="bb-d4e3162-d1e135">Interpositio est, cum in medio cadit actus, ut sternutatio vel verbum, ut : in nomine
            Patris ; et aqua ista est frigida, et Filii etc. Et quod hoc non impediat, videtur quia
            totum est salvum, quando aliquid interponitur ; et aliqui homines ita sunt obliviosi
            quod semper interponunt aliquid, antequam possint complere orationem inceptam. </p>
          <p xml:id="bb-d4e3162-d1e138">Contra : Quod mutatio impediat, videtur quia virtus est data illis verbis et non aliis
            : ergo etc.</p>
          <p xml:id="bb-d4e3162-d1e141">Item, quod additio impediat, videtur quia, si nihil licet addere canoni Scripturae,
            multo fortius nec formae sacramenti. Prima patet per illud quod dicitur Apocalypsis
            ultimo, 18 : Si quis apposuerit ad haec etc.</p>
          <p xml:id="bb-d4e3162-d1e144">Item, quod corruptio impediat, videtur, quia verba corrupta aut nihil significant aut
            aliud significant, ut patet, cum dicitur patria ; sed necessaria sunt verba
            significantia : ergo etc.</p>
          <p xml:id="bb-d4e3162-d1e147">Item, de transmutatione videtur, quia, sicut de integritate fidei est numerus
            personarum, ita ordo processionis : ergo sicut mutatio numeri impedit, ita et
            ordinis.</p>
          <p xml:id="bb-d4e3162-d1e150">Item, de interpositione videtur, quia baptizare est unus actus continuus : ergo, si
            discontinuatur, necesse est reincipi aut non erit unus, et ita nec Baptismus.</p>
        </div>
        <div xml:id="bb-d4e3162-Dd1e154">
          <head xml:id="bb-d4e3162-Hd1e156">Conclusio</head>
          <head xml:id="bb-d4e3162-Hd1e159" type="question-title">Quaedam variatio formae impedit Sacramentum, quaedam vero
            non</head>
          <p xml:id="bb-d4e3162-d1e162">Respondeo : Ad hoc voluerunt aliqui dicere quod qualitercumque fiat variatio, dum tamen
            omnes personae exprimantur, integrum est sacramentum. Aliorum positio fuit quod necesse
            est omnimodam identitatem servari ; quantulacumque enim variatio in forma facit non esse
            sacramentum.</p>
          <p xml:id="bb-d4e3162-d1e165">Sed utraque istarum positionum respuenda est ; quaelibet enim excedit. Uude dicendum
            quod aliqua variatio impedit, aliqua non. Variatio enim mutationis impedit, sive fiat ex
            certa scientia, sive alio modo. Mutatio, inquam, nominis, ut si dicatur : in nomine
            Genitoris et Geniti, quia alius modus est exprimendi Trinitatem per nomina principalia,
            alius per nomina non principalia. Mutatio etiam numeri impedit, ut si dicatur : baptizo
            te in nominibus, quia alia est sententia.</p>
        </div>
        <div xml:id="bb-d4e3162-Dd1e170">
          <head xml:id="bb-d4e3162-Hd1e172">Ad rationes</head>
          <p xml:id="bb-d4e3162-d1e175">Ad illud ergo quod obicitur, quod idem significant, dicendum quod attendendus est modus
            significandi, quia data fuit virtus nominibus exprimentibus Trinitatem, et hoc
            principaliter secundum omnem linguam. Quod ergo obicit, quod magis conveniunt, quia in
            eadem lingua, dicendum quod, etsi magis quantum ad modum loquendi, non tamen magis
            quantum ad mod um significandi. In nomine enim est tria considerare : vocem, notamen
            sive expressionem et significationem. Quantum ad primum magis conveniunt, sed quantum ad
            secundum minus, quantum ad tertium aequaliter. Et virtus regenerationis data est ratione
            notaminis sive quantum ad rationem innotescendi, a qua imponitur nomen ; et haec est
            eadem apud omnes.</p>
          <p xml:id="bb-d4e3162-d1e178">De additione dicendum, quod aut est additio vocis distrahens intellectum, et haec
            impedit, si oppositum addatur, ut si dicatur Patris geniti ; aut salvans, ut Patris
            ingeniti, et tunc non impedit, nisi velit inducere errorem. Quod obicitur de
            comminatione Apocalypsis, intelligitur de additione distrahente. </p>
          <p xml:id="bb-d4e3162-d1e181">Ad illud quod quaeritur de corruptione, dicendum quod corruptio aut est tanta quod
            nullo modo tenet sensum, et tunc omnino impedit ; aut non est tanta quin bene maneat,
            sicut de puero balbutiente, qui intelligitur tamen ; et tunc dicendum quod non impedit.
            Quod ergo obicit, quod voces non significant, dicendum quod, etsi non significent ex
            institutione, significant tamen ex accommodatione usus, ut <mentioned> olli </mentioned>
            pro <mentioned> illi </mentioned>. </p>
          <p xml:id="bb-d4e3162-d1e190">Ad illud quod quaeritur de transmutatione, dicendum quod, si fiat simpliciter sine
            erroris dogmatizatione, non impedit. Et ratio huius est quia ordo intelligitur in ipsis
            verbis, quod Filius a Patre procedit ; et non sic oportet exprimere ordinem sicut nomina
            personarum ; et ideo patet quod obicit.</p>
          <p xml:id="bb-d4e3162-d1e194">Ad illud quod obicit de interpositione sive intermissione, dicendum quod aut est tanta
            intermissio quod discontinuet intentionem et longam faciat moram, utpote si longum facit
            sermonem vel vadit ad urinam faciendam ; et tunc necesse est quod reincipiat. Sed si
            intervenit parva morula oblivione vel sternutatione, non discontinuatur actus nec
            oportet reincipere.</p>
        </div>
      </div>
    </body>
  </text>
</TEI>