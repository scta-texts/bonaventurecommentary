<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 22, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 22, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e19894">
        <head xml:id="bb-d1e19894-Hd1e119">III, D. 22, Dubia</head>
        <div xml:id="bb-d1e19899">
          <head xml:id="bb-d1e19894-Hd1e124">Dub. I.</head>
          <p xml:id="bb-d1e19894-d1e127">In parte ista sunt quaestiones circa litteram. Et primo quaeritur de hoc quod dicit : Lux
      verae Sapientiae illuminabat infernum. Videtur enim hoc esse falsum, quia, sicut obscuritas
      repugnat caelo empyreo, sic luminositas repugnat inferno. Ergo sicut caelum empyreum nunquam
      habet obscurari, sic videtur quod infernus nunquam habeat illuminari. Item, damnati
      debuerunt carere omni consolatione et maxime consolatione quae est in aspectu lucis
      aeternae. Ergo, si lux illa corporalis non erat, quia sine corpore ad.inferna descendit, sed
      magis spiritualis, videtur quod in inferno irradiare non debeat.</p>
          <p xml:id="bb-d1e19894-d1e130">Respondeo : Dicendum quod secus est de irradiatione lucis materialis et lucis spiritualis.
      Nam irradiatio lucis materialis immutat visum naturaliter, irradiatio vero lucis spiritualis
      immutat voluntarie ; unde nullus eam videt nisi cui se ostendit voluntarie. Et ideo lux ista
      splendere dicitur in inferno et infernum illuminasse, quia aliquos de inferno irradiabat,
      non tamen omnes, quia nec omnes volebat illuminare, nec omnes habebant oculos
      proportionales.</p>
          <p xml:id="bb-d1e19894-d1e133">Ad illud vero quod obidtur de empyreo, dicendum quod non est simile. Quamvis enim sit bonum
      omnino impermixtum malo, non tamen oportet quod sit malum omnino impermixtum bono. Et
      propterea decebat Deum eos qui erant in tenebris illuminare, non tamen eos qui erant in
      lumine obscurare.</p>
        </div>
        <div xml:id="bb-d1e19914">
          <head xml:id="bb-d1e19894-Hd1e139">Dub. II.</head>
          <p xml:id="bb-d1e19894-d1e142">Item quaeritur de hoc quod dicit : Utique totus eodem tempore erat in inferno. Hoc enim
      videtur falsum, quia aut hoc quod est totum refertur ad naturam aut ad personam. Ad naturam
      non, quia Christus secundum totam naturam non erat simul in caelo et in inferno. Si ad
      personam, adhuc videtur falsum, quia supra, distinctione sexta, dictum est quod persona
      Christi componitur ex tribus substantiis et duabus naturis, et est illa compositio
      inexplicabilis : ergo, si totus Christus erat in caelo et in inferno, videtur quod illae
      duae naturae simul essent in caelo et in inferno ; quod falsum est et absurdum. Item,
      differentiam contingit assignari inter hoc signum <mentioned> omne </mentioned> et hoc
      signum <mentioned> totus </mentioned>, quia <mentioned> omne </mentioned> distribuit pro
      partibus subiectivis, et totum pro partibus integralibus. Ergo, si Christus non habebat
      partes integrales nisi secundum humanam naturam., cum dicitur quod totus Christus fuit in
      caelo et in inferno, implicatur hoc de Christo secundum naturam humanam, quod simpliciter
      est falsum pro tempore illo.</p>
          <p xml:id="bb-d1e19894-d1e154">Respondeo : Dicendum quod hoc nomen totus aliquando tenetur ut signum, aliquando ut
      adiectivum. Secundum quod tenetur ut signum, sic distribuit in aliquas partes, ut cum
      dicitur : totus Petrus est albus. Secundum quod accipifur ut nomen adiectivum, sic totum uno
      modo dicitur idem quod perfectum, alio modo idem quod habens partem et partem. Cum ergo
      dicit <name ref="#Lombard">Magister</name> quod Christus erat totus in caelo, totus ibi dicitur perfectus, quia persona
      Christi perfectissima simul erat in caelo et in terra et in inferno.</p>
          <p xml:id="bb-d1e19894-d1e160">Ad illud quod obicitur, quod persona illa erat composita, dicendum quod nec proprie erat
      composita nec hoc nomen <mentioned>totus</mentioned> accipitur ibi collective vel
      distributive, quia non significat collectionem aut divisionem, sed potius perfectionem. Et
      per hoc patet responsio ad sequens.</p>
        </div>
        <div xml:id="bb-d1e19944">
          <head xml:id="bb-d1e19894-Hd1e169">Dub. III.</head>
          <p xml:id="bb-d1e19894-d1e172">Item quaeritur de hoc quod dicit : Totus est ubicumque est, sed non totum ; Videntur enim
      illa duo esse incompossibilia, quia totus et totum idem significant. Ergo, si totus erat in
      caelo et in inferno, necessario sequitur quod totum. Item, ubicumque ego sum, necesse est me
      esse totum : ergo pari ratione videtur de Christo, quia, ubicumque est aliquid, necesse est
      esse omne illud quod naturaliter est in eo.</p>
          <p xml:id="bb-d1e19894-d1e175">Respondeo : Dicendum quod, sicut <name ref="#Lombard">Magister</name> subiungit, totus refertur ad personam, sed totum
      ad naturam. Et ratio huius est dlscretio sexus importata per genus masculinum et confusio
      per neutrum ; et quoniam persona Christi secundum se totam, ubicumque erat, tota erat, cum
      sit unica et simplicissima, natura vero, cum non solum sit in Christo simplex, utpote
      divina, sed etiam composita, utpote humana, nec illa possit esse ubique : ideo concedit
      <name ref="#Lombard">Magister</name> quod totus erat ubique, sed non totum, quia totus refertur ad Divinitatem, totum
      autem ad Divinitatem et humanitatem.</p>
          <p xml:id="bb-d1e19894-d1e184">Ad illud ergo quod obicitur, quod totus et totum idem significant, dicendum quod verum est
      quantum est de impositione prima, sed ratione discretionis, importatae per generis
      consignificationem, in ratione usus unum consuevit referri ad personam et.alterum ad
      naturam.</p>
          <p xml:id="bb-d1e19894-d1e187">Ad illud quod obicitur, quod ubicumque ego sum, necesse est me esse totum, dicendum quod
      non est simile, quia in me persona non se extendit ultra naturam ; sic autem non est in
      Christo, sicut in praecedentibus dictum fuit.</p>
        </div>
        <div xml:id="bb-d1e19968">
          <head xml:id="bb-d1e19894-Hd1e193">Dub. IV.</head>
          <p xml:id="bb-d1e19894-d1e196">Item quaeritur de.hoc quod dicit : Nemo ascendit in caelum nisi qui descendit de caelo.
      Videtur enim hoc esse falsum, quia, si solus Christus descendit de caelo, ergo solus
      Christus ascendit in caelum et nullus alius ; quod est haereticum dicere. Item, hoc videtur
      falsum alia ratione, cum dicitur descendisse de caelo : aut enim hoc dicitur secundum
      naturam divinam aut secundum humanam. Secundum divinam non, quia secundum illam non mutat
      locum ; secundum humanam non, quia secundum illam non fuit in caelo.</p>
          <p xml:id="bb-d1e19894-d1e199">Respondeo : Dicendum quod ascendere uno modo idem est quod propria virtute scandere sine
      adminiculo virtutis alienae ; et hoc modo soli Christo convenit. Alio modo ascendere idem
      est quod sursum scandere ; et hoc modo convenit aliis Sanctis ; in praemissa autem
      auctoritate accipitur primo modo. Vel aliter : est ascendere in caelum empyreum et est
      ascendere in caelum Trinitatis. Cum ergo dicitur : Nemo ascendit etc., hoc non dicitur
      quantum ad ascensum in empyreum, sed quantum ad ascensum in caelum Trinitatis ; et iste
      ascensus non est ascepsus ad locum, sed potius ad dignitatem et aequalitatem Patris. Nec est
      secundum acquisitionem novae dignitatis in Christo, sed propter manifestationem eius quod
      habuit ab aeterno. Unde sicut dicitur descendisse, non propter hoc quod in eo fuerit
      Divinitas minorata, sed propter hoc quod in assumptione humanitatis apparuit minorata, sic
      etiam dicitur ascendisse, quia in ascensione eius sublimitas est manifestata. Unde iste
      descensus et ascensus conveniebat divinae personae secundum divinam naturam, relatam tamen
      ad humanam. Et per hoc patet responsio ad utramque obiectionem prius factam ; utraque enim
      currit de ascensu et descensu locali.</p>
        </div>
        <div xml:id="bb-d1e19981">
          <head xml:id="bb-d1e19894-Hd1e206">Dub. V.</head>
          <p xml:id="bb-d1e19894-d1e209">Item quaeritur de hoc quod dicit : Haec de corrigia calceamenti etc. : quid intelligitur
      per corrigiam et quid per calceamentum et quid per regem Idumaeae et quid per ossa eius
      ?</p>
          <p xml:id="bb-d1e19894-d1e212">Respondeo : Dicendum quod calceamentum est humanitas Christi, tegens pedem Divinitatis.
      Corrigia vero calceamenti est unio Divinitatis et humanitatis. Rex Idumaeae est Christus
      ratione naturae mortalis assumptae, iuxta illud quod dicitur in Psalmo [59, 10] : In
      Idumaeam extendam calceamentum meum. Ossa regis Idumaeae sunt sacramenta Christi occulta et
      difficiliora ad perscrutandum. Haec usque ad cinerem consumuntur, quando per ignem
      curiositatis adeo vult quis ea penetrare usque ad minima, ut devotio exstinguatur. Et hoc
      quidem dicit <name ref="#Lombard">Magister</name> non esse faciendum, quia, cum loquimur de Christo quantum ad eius
      incarnationem et passionem vel etiam cogitamus, repleri debemus devotione, ne, dum tam magna
      et immensa beneficia corde arido cogitamus, per elationem inflemur et per ingratitudinem
      arescamus. Sed quis ad haec tam idoneus ? Ideo sanum consilium reputo dicere cum Ioanne :
      Non sum dignus, ut solvam corrigiam calceamentorum eius. Credo enim quod huius calceamenti
      alligatura, quanto curiosius et audacius eam quis solvere voluerit, tanto strictius
      alligatur. Ideo sequendo <name ref="#Lombard">Magistrum</name>, finis imponatur circa sermonem de Christo quantum ad
      incarnationis et passionis mysterium, quod exsuperat omnem sensum.</p>
        </div>
      </div>
    </body>
  </text>
</TEI>