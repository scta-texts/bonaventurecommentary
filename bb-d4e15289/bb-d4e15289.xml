<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e15289">
        <head xml:id="bb-d4e15289-Hd1e108">Quaestio 3</head>
        <head xml:id="bb-d4e15289-Hd1e111" type="question-title">Utrum potestas consecrandi magis resideat circa sacerdotem an
          circa verbum.</head>
        <p xml:id="bb-d4e15289-d1e114">Tertio quaeritur, cum potestas sacerdotalis concurrat ad consecrandum et verbi virtus ;
          quaeritur : circa quod magis residet potestas, an circa verbum an circa sacerdotem ?</p>
        <div xml:id="bb-d4e15289-Dd1e117" type="rationes-principales">
          <head xml:id="bb-d4e15289-Hd1e119">Rationes principales</head>
          <p xml:id="bb-d4e15289-d1e122">Et quod maior potestas circa ministrum, videtur : Quia Deus communicat virtutem rebus
            secundum congruentiam ipsarum ; sed anima ministri, cum sit spiritualis et Dei imago,
            maioris virtutis est capax quam verbum sensibile : ergo penes ipsum magis residet
            virtus.</p>
          <p xml:id="bb-d4e15289-d1e125">Item, sacerdos operatur per verbum sicut per instrumentum ; sed nobilior est potentia
            agentis quam instrumenti, sive virtus operandi magis est penes agentem quam penes
            instrumentum : ergo etc.</p>
          <p xml:id="bb-d4e15289-d1e128">Item, verbum est effectus sacerdotis ; sed effectus non est maioris virtutis quam
            causa, quia causa prima plus influit quam secunda : ergo sacerdos plus influit quam
            verbum, cum sit causa verbi.</p>
          <p xml:id="bb-d4e15289-d1e131">Contra : Sacerdos non potest nisi per virtutem verbi ; sed <quote xml:id="bb-d4e15289-Qd1e133">propter quod
              unumquodque, et illud magis</quote> : ergo etc.</p>
          <p xml:id="bb-d4e15289-d1e138">Item, sacerdos non recitat illud verbum sicut suum, sed sicut Christi ; sed verbum
            Christi plus potest quam minister Christi : ergo magis residet penes verbum.</p>
          <p xml:id="bb-d4e15289-d1e141">Item, verbum est de sacramento isto ; sed Ordo est aliud sacramentum : ergo sacramentum
            magis per accidens respicit consecrationem quam verbum ; et si hoc, patet etc.</p>
        </div>
        <div xml:id="bb-d4e15289-Dd1e145">
          <head xml:id="bb-d4e15289-Hd1e147">Conclusio</head>
          <head xml:id="bb-d4e15289-Hd1e150" type="question-title">Secundum opinionem probabilem dici potest, unam esse
            potestatem conficiendi eucharistiam, consistentem in ministro et in verbo, ac potestatem
            sacerdotis quoad substratum esse nobiliorem</head>
          <p xml:id="bb-d4e15289-d1e153">Ad hanc quaestionem dupliciter respondetur secundum duplicem opinionem de virtute
            verbi. Quidam enim dicunt quod verbum habet virtutem quamdam, quae est qualitas absoluta
            et est sicut causa efficiens consecrationis. Et hi ponunt quod potestas conficiendi
            principaliter residet penes verbum, et verbum illam virtutem habet, quia est verbum
            Christi. Et est exemplum de praecone sive nuntio, qui compellit populum per edictum
            regis ; potestas quidem compellendi consistit principaliter in edicto ; et hanc habet,
            quia exit a rege. Per hoc patent obiecti ad oppositum.</p>
          <p xml:id="bb-d4e15289-d1e156">Alia positio est quod virtus verbi non est aliqua qualitas absoluta, sed solum
            ordinatio ad talem effectum , ut ad eius prolationem fiat, non ad prolationem factam a
            quolibet, sed ab habente Christi signaculum. Et secundum hanc positionem dicendum quod
            una est potestas conficiendi consistens in miriistro et in verbo, sicut in litteris
            papalibus. Si quaeratur : ubi est maior vis, in verbo sive in scripto an in sigillo ?
            dicendum quod una vis est in utroque, quia unum dat vim alii. Nam charta scripta sine
            sigillo non habet aliquam vim, similiter nec charta sigillata sine scripto. Rationes
            autem ad utramque partem procedunt ac si essent diversae potestates omnino.</p>
          <p xml:id="bb-d4e15289-d1e159">Et si quaeras : quomodo est una potestas in duobus ? dicendum quod una ordinatio est et
            virtus, et potestas illa est per ordinationem ad hunc effectum ; nihilominus tamen haec
            tria quasi una ordinatione concurrunt, scilicet Ordo, verbum et elementum. Penes
            elementum est ordinatio per modum potentiae passivae ; penes verbum ordinatio per modum
            potentiae activae ; similiter penes sacerdotem, sed in sacerdote potestas est ad modum
            generalis et primae, in verbo per modum specialis et immediatae. Cum enim potestas sit
            in sacerdote ad conficiendum et absolvendum, verbo tamen cum intentione prolato arctatur
            ad hoc ut conficiat. Potestas autem illa in sacerdote ponit characterem, qui est
            qualitas absoluta nobilitans animam sacerdotis ; in - verbo secundum hanc opinionem
            nihil ponit novum quod , sit aliquid absolutum, sed ad aliquid. Et ideo, si quantum ad
            substratum loquamur, posset dici quod nobilior est potestas sacerdotis quantum ad id
            quod est in eo.</p>
          <p xml:id="bb-d4e15289-d1e163">Et quod obicit in contrarium, quod non potest nisi per virtutem verbi, dici potest quod
            verbum prolatum et habet ordinationem et habet virtutem divinam assistentem. Ratione
            primi se habet ad sacerdotem sicut instrumentum ; ratione vero virtutis assistentis
            sicut agens nobilius ; et de illa virtute concedo quod nobilior est. Sed tamen propter
            hoc non sequitur quod verbum sit nobilius ; bene tamen conceditur quod immediatius.</p>
          <p xml:id="bb-d4e15289-d1e166">Sic igitur duobus modis respondetur secundum duas opiniones. Quae autem harum opinionum
            verior sit, difficile est diiudicare et difficilius videtur aliquam arum improbare. Nam
            prima, quae dicit quod in verbo est virtus divinitus, dicit hoc esse supra naturam
            secundum immensitatem divinae potentiae ; et quis potest negare quin Deus possit hoc
            facere ? Et si potest, quis neget quod det sacramentis, si placet ? Et etiam. multae
            auctoritates videntur hoc dicere. Similiter quis audeat alteram improbare, quae dicit
            quod in verbo est efficax ordinatio et amplius ibi esse asserere non praesumit ? Et hoc
            quidem verum est. Quis autem audeat arguere, si amplius non vult asserere, cum nec fides
            cogat nec auctoritas compellat amplius dicere, maxime adhuc perspecta, quae non, possit
            satis exponi hoc modo sine sensus distorsione ? Et ideo, quia magis est sobria et magis
            intellectui consona, potest cui placet huic positioni satis adhaerere secure.</p>
        </div>
      </div>
    </body>
  </text>
</TEI>