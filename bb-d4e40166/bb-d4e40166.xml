<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e40166">
        <head xml:id="bb-d4e40166-Hd1e108">Quaestio 2</head>
        <head xml:id="bb-d4e40166-Hd1e111" type="question-title">Utrum sacer Ordo Matrimonium impediat.</head>
        <p xml:id="bb-d4e40166-d1e114">Secundo quaeritur, utrum sacer Ordo Matrimonium impediat.</p>
        <div xml:id="bb-d4e40166-Dd1e117" type="rationes-principales">
          <head xml:id="bb-d4e40166-Hd1e119">Rationes principales</head>
          <p xml:id="bb-d4e40166-d1e122">Et quod sic, videtur : Per auctoritates multas, quas adducit <name ref="#Lombard">Magister</name> in littera, et sumuntur plures de distinctione 32.</p>
          <p xml:id="bb-d4e40166-d1e128">Item, in <ref xml:id="bb-d4e40166-Rd1e130" target="http://scta.info/resource/cice-l3t3-d1e119">Extra, De clericis
              coniugatis, Alexander III</ref> : <quote xml:id="bb-d4e40166-Qd1e133">Si in subdiaconatu et aliis superioribus
              Ordinibus uxores accepisse noscuntur, eos uxores dimittere compellere
              procuretis</quote>.</p>
          <p xml:id="bb-d4e40166-d1e137">Item, omnis qui non vovet continentiam, est ineptus ad sacros Ordines ; sed qui habent
            uxores sunt huiusmodi : ergo etc. Probatio maioris : <name ref="#GregoryGreat">Gregorius</name> dicit, et habetur in littera : Nullum subdiaconum facere praesumant
            episcopi, nisi qui se promisit caste victurum. Ergo, si qui promittit in manu episcopi
            continentiam, ipse vovet et tenetur, patet etc.</p>
          <p xml:id="bb-d4e40166-d1e143">Item, in sacris Ordinibus ministrant circa altare ; sed sanctius est altare Novae Legis
            et sacrificium quam Legis figurae ; sed sacerdos, cum ingrediebatur sancta sanctorum,
            tenebatur a coniuge abstinere, sicut dicitur in Exodo : ergo multo fortius ministri
            altaris nunc : ergo qui iugiter ministrant, nunquam debent mulieribus adhaerere.</p>
          <p xml:id="bb-d4e40166-d1e147">Contra : Virtus nullam habet oppositionem cum virtute, ergo nec sacramentum cum
            sacramento ; sed quod non habet oppositionem cum alio, non praestat ei impedimentum :
            ergo Ordinis sacramentum nullo modo impedit Matrimonium.</p>
          <p xml:id="bb-d4e40166-d1e150">Item, oppositio est relatio aequiparantiae : ergo, si unum sacramentum repugnat et
            impedit susceptionem alterius, pari ratione et converso ; sed Matrimonium non impedit
            susceptionem.Ordinis, quia multi coniugati promoti sunt in episcopos : ergo nec Ordo
            sacer impedit Matrimonium.</p>
          <p xml:id="bb-d4e40166-d1e153">Item, idem est Ordo apud nos et apud Ecclesiam orientalem ; sed apud illos Ordo non
            impedit Matrimonium nec e converso : ergo nec apud nos. Si tu dicas quod apud nos est
            superadiectum votum, ratione cuius impedit, tunc videtur quod impedimentum Ordinis non
            differat ab impedimenta voti.</p>
        </div>
        <div xml:id="bb-d4e40166-Dd1e157">
          <head xml:id="bb-d4e40166-Hd1e159">Conclusio</head>
          <head xml:id="bb-d4e40166-Hd1e162" type="question-title">Sacer ordo impedit matrimonium contrahendum et dirimit
            contractum</head>
          <p xml:id="bb-d4e40166-d1e165">Respondeo : Dicendum quod absque dubio, sicut sacri canones dicunt, sacer Ordo impedit
            Matrimonium contrahendum : et dirimit iam contractum. Verumtamen quantum ad modum
            dicendi sive intelligendi, inter doctores diversos diversitas opinionum resultat.</p>
          <p xml:id="bb-d4e40166-d1e168">Quidam enim dicunt quod Ordo sacer impedit Matrimonium propter votum annexum, ad quod
            obligatur qui suscipit Ordinem sacrum. Sed quoniam in susceptione Ordinis non videtur
            voti emissio, aut si est emissio quantum ad factum, quamvis non sit quantum ad verbum,
            non videtur tunc differre ab impedimenta voti, hoc falsum est, quia apud Graecos non est
            votum continentiae ; quia illi sacerdotes licite utuntur uxoribus, et tamen nullus
            potuit nec potest in sacris Ordinibus constitutus contrahere, sicut ex Synodo VI
            habetur, quae celebrata fuit apud eos, in qua se huic statuto subiecerunt praeter votum
            continentiae.</p>
          <p xml:id="bb-d4e40166-d1e171">Ideo aliorum est opinio, quod Ordo praestat impedimentum ratione statuti ecclesiastici,
            quod ligat clericos suscipientes Ordines ad nunquam contrahendum.</p>
          <p xml:id="bb-d4e40166-d1e175">Sed quoniam auctoritates canonum inveniuntur, quae utrumque sonare videntur, et quod in
            susceptione Ordinis est solemnizatio voti, ideo dicendum et melius quod, etsi apud
            Graecos impediat, hoc non est nisi ratione statuti ; et sic impedivit, ut dicunt quidam,
            a tempore Apostolorum ; tamen apud Latinos impedit et ratione statuti et ratione voti.
            Sicut enim ordo monachor m et habitus continentiam habet annexam, per illum qui habitum
            instititit et regulam edidit monachalem ; et ideo qui profitetur et suscipit habitum,
            dicitur emittere votum consequenter : sic Ordo apud Latinos ex ecclesiastica
            institutione habet inseparabiliter continentiam annexam ; et ideo qui illum suscipit,
            spontanee se obligat, ita quod illa obligatio procedit ex statuto pariter et ex vota. Et
            sic patet quod impedit et qualiter impedit.</p>
        </div>
        <div xml:id="bb-d4e40166-Dd1e180">
          <head xml:id="bb-d4e40166-Hd1e182">Ad rationes</head>
          <p xml:id="bb-d4e40166-d1e185">Ad illud ergo quod obicitur, quod virtus cum virtute non habet oppositionem, dicendum
            quod verum est quantum ad habitum ; sed tamen status ali,quando sunt incompossibiles, ut
            coniugalis et virginalis. Et quoniam sacramenta diversa status diversos respidunt, ut
            Ordo statum continentiae virginalis vel vidualis, Matrimonium statum continentiae
            coniugalis hinc est quod impedit, sicut status saecularis et religiosus suo modo
            opponuntur.</p>
          <p xml:id="bb-d4e40166-d1e188">Ad illud quod obicitur, quod Matrimonium non impedit Ordinem, dicendum quod verum est,
            si uxor fuit virgo et vult continere ; sed tamen non est simile, quia processus in
            virtutibus est a statu imperfectiori ad perfectiorem, sed non debet esse reditus ; et
            quoniam Matrimonium collocat in statu imperfectionis, Ordo vero in statu perfectionis ;
            ideo etc., sicut de saeculo ad religionem licet ascendere, non descendere.</p>
          <p xml:id="bb-d4e40166-d1e191">Ad illud quod obicitur ultimo, iam patet responsio, quia statutum Ecclesiae abundantius
            arctat Latinos quam Graecos, licet illos aliquo modo arctet ; et hoc, quia Latini
            voluerunt se subicere et plicare, Graeci vero in sua ruditate remanere, et ideo usque
            hodie in suis faecibus remanserunt. Patet etiam quod non solum ratione voti impedit, sed
            etiam ratione statuti ecclesiastici.</p>
        </div>
      </div>
    </body>
  </text>
</TEI>