<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/master/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>II, Distinctio 14, P. 2, A. 2, Q. 1</title>
            <author ref="#Bonaventure">Bonaventure</author>
            <respStmt>
               <name xml:id="JW">Jeffrey C. Witt</name>
               <resp>TEI encoder</resp>
            </respStmt>
         </titleStmt>
         <editionStmt>
            <edition n="0.0.0-dev">
               <title>II, Distinctio 14, P. 2, A. 2, Q. 1</title>
               <date when="2018-03-24">March 24, 2018</date>
            </edition>
         </editionStmt>
         <publicationStmt>
            <authority>SCTA</authority>
            <availability status="free">
               <p>Published under a <ref target="https://creativecommons.org/licenses/by-nc-sa/4.0">Attribution-NonCommercial-ShareAlike 4.0 International (CC BY-NC-SA 4.0)</ref>
               </p>
            </availability>
         </publicationStmt>
         <sourceDesc>
            <listWit>
               <witness xml:id="Qb" n="Quaracchi1885">Quaracchi 1885, Volume 2</witness>
            </listWit>
         </sourceDesc>
      </fileDesc>
      <encodingDesc>
         <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
         <editorialDecl>
            <p>Encoding of this text has followed the recommendations of the LombardPress 1.0.0
              guidelines for a critical edition.</p>
         </editorialDecl>
      </encodingDesc>
      <revisionDesc status="draft">
         <listChange>
            <change when="2018-03-24" status="draft" n="0.0.0">
               <p>Created file for the first time.</p>
            </change>
         </listChange>
      </revisionDesc>
   </teiHeader>
   <text xml:lang="la">
      <front>
         <div xml:id="starts-on"/>
      </front>
      <body>
         <div xml:id="bb-l2d14p2a2q1">
            <head xml:id="bb-l2d14p2a2q1-Hd1e99">II, Distinctio 14, P. 2, A. 2, Q. 1</head>
            <head xml:id="bb-l2d14p2a2q1-Hd1e102" type="question-title">Utrum luminaria habeant diversitatem perfectionum.</head>
 
            <p xml:id="bb-l2d14p2a2q1-d1e105">Circa primum sic proceditur et quaeritur, utrum luminaria diversitatem habeant perfectionum.
Et quod sic, videtur.</p>
            <p xml:id="bb-l2d14p2a2q1-d1e108">1. Sicut vult <name ref="#Aristotle">Philosophus</name>, sol non est nomen individui, sed speciei ; similiter et luna. Constat autem quod sol et luna sunt imposita diversis : ergo ea sunt diversa secundum speciem.</p>
            <p xml:id="bb-l2d14p2a2q1-d1e114">2. Item, non potest esse nisi unus sol, sicut dicit <name ref="#Aristotle">Philosophus</name>, quia sol est ex tota sua materia ; sed si sol ab aliis luminaribus non differret nisi solo numero, non esset ex tota sua materia : ergo differt amplius quam numero : ergo differt specie.</p>
            <p xml:id="bb-l2d14p2a2q1-d1e121">3. Item, corpus quod est naturaliter luminosum, et corpus quod ex se est opacum, sunt alterius et alterius naturae secundum speciem ; sed corpus solis de sui natura est luminosum, lunavero, quantum est de se, opacum corpus est, quod patet in eclipsatione solis ex interpositione lunae : ergo sol et luna differunt specie ; pari ratione et alii planetae.</p>
            <p xml:id="bb-l2d14p2a2q1-d1e124">4. Item, terra ornata est diversis lapidibus et plantis et animalibus secundum speciem : ergo pari ratione videtur quod caelum sit ornatum diversis luminaribus secundum speciem differentibus.</p>
 
            <p xml:id="bb-l2d14p2a2q1-d1e127">Sed contra :
Corporis simplicis, non habentis admixtionem alterius corporis, partes sunt unigeneae et ad totum et inter se ; sed caelum, sicut probat <name ref="#Aristotle">Philosophus</name>, est corpus simplex, non mixtum, et similiter luminaria : ergo non habent formas secundum speciem diversas.</p>
            <p xml:id="bb-l2d14p2a2q1-d1e133">2. Item, luminaria sunt ex aggregatione lucis sui orbis, sicut vult <name ref="#Aristotle">Philosophus</name>, in libro De Caelo et mundo ; sed maior aggregatio et minor non facit diversitatem secundum speciem, sed solum secundum numerum : ergo luminaria caeli non perficiuntur diversis formis secundum speciem.</p>
            <p xml:id="bb-l2d14p2a2q1-d1e139">3. Item, flamma maior et minor non differunt secundum speciem, quamvis sit in una maior aggregatio luminis quam in alia : ergo si sic videtur esse circa luminaria caelestia, videtur quod non differant forma specifica.</p>
            <p xml:id="bb-l2d14p2a2q1-d1e142">4. Item, nobilissima forma, quae sit in sole, est ipsius lux ; et nobilissima forma in unaquaque re est forma ultima : ergo lux est forma ultima et completiva solis in specie sua. Sed in luce convenit cum omnibus aliis luminaribus ; ergo videtur quod luminaria caeli specie non sint distincta.</p>
            <div xml:id="bb-l2d14p2a2q1-Dd1e146">
               <head xml:id="bb-l2d14p2a2q1-Hd1e148">CONCLUSION</head>
               <head xml:id="bb-l2d14p2a2q1-Hd1e151" type="question-title">Luminaria caeli specie differunt</head>
               <p xml:id="bb-l2d14p2a2q1-d1e154">Respondeo : Ad praedictorum intelligentiam est notandum quod communis philosophorum positio fuit, quod inter luminaria caeli est reperire diversitatem quantum ad speciem et formam.</p>
               <p xml:id="bb-l2d14p2a2q1-d1e157">Et istud concordat satis rationi rectae, quamvis non omnino recta ratio moverit quosdam ad ponendum diversitatem secundum speciem in luminaribus caeli. Posuerunt enim aliqui quod luminaria secundum speciem erant necessario diversa propter hoc, quod non habeant materiam transmutabilem, et unumquodque erat ex tota sua materia.
Sed haec ratio est falsa et vana et principium erroris, et occasio fuit aliquibus ponendi in omnibus hominibus animam unam, sicut melius patebit infra. Unde quod transmutabilitas materiae requiratur ad diversitatem secundum numerum, dicendum quod hoc non est generaliter verum, utpote in diversitate secundum numerum, quae attenditur in aliquibus secundum simultatem suae productionis et secundum immediatum egressum a primo opifice ; sed in his solum habet veritatem, quorum unum generatur ex alio.
Et ideo, hac ratione praetermissa, potest sumi ratio diversitatis illorum luminarium ex parte quadruplicis causae.</p>
 
               <p xml:id="bb-l2d14p2a2q1-d1e160">Et primum ex parte finis sumitur ratio. Sunt enim producta propter diversas influentias in his inferioribus faciendas et propter ornandam caelestem naturam ; et ideo competebat diversas habere species et virtutes, ut ex diversarum virtutum coniunctione resultaret perfectio in effectu, et ex diversarum specierum comparatione pulcritudo consurgeret in ornatu.</p>
               <p xml:id="bb-l2d14p2a2q1-d1e164">Sumitur etiam ratio ex parte efficientis, qui secundum suam potentiam et sapientiam et bonitatem diversa producit secundum speciem et formam, ut quod dari non poterat uni soli per se, daretur diversis in specie.</p>
               <p xml:id="bb-l2d14p2a2q1-d1e167">Sumitur etiam ratio ex parte materiae. Sicut enim in mixtis materia secundum diversitatem mixtionum aptatur ad susceptionem diversarum formarum, sic in corporibus simplicibus secundum maiorem raritatem et densitatem in suis partibus ad diversarum formarum aptatur susceptionem, sicut patet in elementis, quorum materia secundum maiorem densitatem suscipit formam terrae ; dum autem rarefit secundum plus et minus, disponitur ad formas aliorum elementorum. Per hunc modum intelligendum est in caelo. Cum enim in caelesti natura, sicut dicitur in libro De substantia orbis, sit reperire rarum et densum, contingit secundum maiorem raritatem et densitatem, materiam diversarum formarum esse susceptibiiem. Aliter tamen est rarum et densum in materia elementari et natura caelesti. In elementis enim causantur a frigido et calido dissolvente et constringente partes materiae ; in caelo autem causantur solummodo secundum diversum partium situm. In denso enim sunt partes propinquiores, et in raro magis distantes, quia in denso sunt compressae et magis unitae et in raro sparsae.</p>
               <p xml:id="bb-l2d14p2a2q1-d1e170">Sumitur etiam ratio ex parte formae. Lux enim est una forma communis, reperta in omnibus luminaribus, et secundum cuius participationem maiorem et minorem sunt magis et minus nobilia ; et ideo, cum istam formam diversimode participent, diversos habent gradus completionis, ideo etiam diversas formas completivas.</p>
               <p xml:id="bb-l2d14p2a2q1-d1e173">Concedendae sunt igitur rationes ostendentes luminaria caeli secundum speciem esse diversa, quamvis illa ratio parum valeat quod sunt ex tota sua materia, sicut iam ostensum est.</p>

               <p xml:id="bb-l2d14p2a2q1-d1e176">1. Ad illud vero quod obicitur, quod est corpus simplex, dicendum quod simplicitas corporis tollit diversitatem, quae ortum habet ex mixtione et formis perficientibus mixtum ; sed non tollit illam diversitatem, quae venit ex diversitate formarum simplicium, sicut patet, quod, quamvis elementum sit corpus simplex, non tamen omnia elementa sunt unius speciei.</p>

               <p xml:id="bb-l2d14p2a2q1-d1e179">2-3. Ad illud quod obicitur, quod sunt ex aggregatione lucis, dicendum quod non tangitur ibi tota ratio, sed solum tangitur dispositio ad diversitatem. Et ideo sequens ratio non valet de flamma maiori et minori ; plus enim differunt luminaria quam flamma maior et minor, sicut colligitur ex suis virtutibus et operationibus consequentibus.</p>

               <p xml:id="bb-l2d14p2a2q1-d1e183">4. Ad illud quod obicitur, quod forma ultima est completiva, dicendum quod hoc est verum respectu formarum quae disponunt ad ipsam ; lux autem potius est forma perficiens alias formas corporales quam ad eas disponens, cum secundum eius participationem maiorem et minorem formae corporales sint magis et minus completae. Vel dicendum quod lux est nobilissima formarum corporalium, earum scilicet quae sunt ei extraneae ; sed non est verum de formis luminarium caelestium, in quibus virtus eius et natura complete salvatur.</p>
            </div>
         </div>
      </body>
   </text>
</TEI>