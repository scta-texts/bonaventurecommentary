<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e6634">
        <head xml:id="bb-d4e6634-Hd1e108">Quaestio 4</head>
        <head xml:id="bb-d4e6634-Hd1e111" type="question-title">Per quid character imprimatur.</head>
        <p xml:id="bb-d4e6634-d1e114">Quarto quaeritur, per quid character imprimatur, et quaeritur, utrum. imprimatur per
          virtutes sicut per sacramenta.</p>
        <div xml:id="bb-d4e6634-Dd1e117" type="rationes-principales">
          <head xml:id="bb-d4e6634-Hd1e119">Rationes principales</head>
          <p xml:id="bb-d4e6634-d1e122">Et quod sic, videtur : Quia character est signum conformativum sive configurativum ;
            sed per virtutes configuratur anima Deo : ergo per virtutes imprimitur character.</p>
          <p xml:id="bb-d4e6634-d1e125">Item quaero, utrum imprimatur per sacramenta Veteris Testamenti. Et videtur quod sic,
            quia character est signum distinctivum, distinguens populum a non-populo ; sed Dominus
            tempore Legis habuit populum, qui debuit distingui, sicut et modo : ergo, si
            distinguebantur per sacramenta, patet quod in illis imprimebatur signaculum distinctivum
            ; hoc autem est character : ergo etc.</p>
          <p xml:id="bb-d4e6634-d1e128">Item quaero, utrum per omnia sacramenta Novi Testamenti. Et videtur quod sic, quia quod
            potest in malus potest in minus ; sed omnia dant gratiam, quae maior est quam character
            : ergo etc.</p>
          <p xml:id="bb-d4e6634-d1e131">Item, character disponit ad gratiam : ergo, cum omnia sacramenta dent gratiam et
            disponant ad illam, omnia dant characterem.</p>
          <p xml:id="bb-d4e6634-d1e135">Contra : Character est signum indelebile, ergo omne illud et solum est impressivum
            characteris quod non iteratur circa subiectum ; sed tantum tria sunt sacramenta non
            iterabilia, ut Baptismus, Confirmatio et Ordo : ergo tantum illa imprimunt
            characterem.</p>
          <p xml:id="bb-d4e6634-d1e138">Quaeritur ergo ulterius gratia huius, cum omnis passio, quae inest aliquibus, insit per
            aliquam naturam communem, quae sit illa natura communis reperta in his tribus et non in
            aliis. Et constat quod non est materia, quia non est communis ; nec forma, quia nec illa
            est communis. Et si dicas quod conveniunt in invocatione Trinitatis, et quia est unus
            efficiens : similiter et in aliis est invocatio Trinitatis et efficiens, quia ille est
            unus in omnibus sacramentis. Necesse igitur est quod illa natura sumatur ex parte finis.
            Sed hoc non videtur, quia in fine communi videntur omnia convenire ; in finibus autem
            proximis omnia differunt. Et si dicas quod hoc est quia ista tria sacramenta sunt
            respicientia statum fidei determinatum ; ergo, cum fides sit eadem secundum diversos
            status, videtur quod in omnibus istis sacramentis unus imprimatur character. Sed constat
            quod multi sunt characteres, alioquin non posset quis ordinari, si non esset
            confirmatus.</p>
          <p xml:id="bb-d4e6634-d1e141">Quaeritur ergo quae sit ratio multitudinis. Et videtur quod superfluant, cum
            sufficienter per unum possint distingui. Quod autem sint multi, videtur, quia character
            interior similitudinem habet cum signo exteriori ; sed signa sunt dissimilia et diversa
            : ergo et characteres.</p>
        </div>
        <div xml:id="bb-d4e6634-Dd1e145">
          <head xml:id="bb-d4e6634-Hd1e147">Conclusio</head>
          <head xml:id="bb-d4e6634-Hd1e150" type="question-title">Character imprimitur non in virtutibus, sed in Sacramentis
            novae legis, ast tantum in tribus</head>
          <p xml:id="bb-d4e6634-d1e153">Respondeo : Ad praedictorum intelligentiam est notandum quod character est signum
            interius distinctivum. Quia ergo signare non convenit ei nisi ratione signi visibilis,
            ideo solum in sacramentis, non in virtutibus, imprimitur. Quia vero interius
            spiritualiter distinguens, ideo in sacramentis, quae sunt non carnalis populi, sed
            spiritualis : ideo imprimitur in sacramentis Novae Legis, non Veteris. Quia distinctivum
            non unius, sed multorum, ideo unitivum multorum in uno statu fidei : ideo in his
            sacramentis solum imprimitur quae respiciunt statum fidei determinatum. Tres autem sunt
            status fidei, scilicet genitae, roboratae et iam multiplicatae ; et secundum hoc
            attenditur triplex distinctio in populo, scilicet bonorum a malis, fortium ab infirmis,
            clericorum a communis. Et haec triplex distinctio praecessit in figura in populo Israel
            : prima, cum omnes sunt distincti ab Aegyptiis ad veniendum in terram promissonis ;
            secunda, cum fortes ab infirmis ad pugnandum in bello ; tertia, cum levitae ab alio
            populo ad ministrandum in templo. Similiter triplex fuit distinctio in domo David :
            prima, domus eius ab infidelibus ; secunda, quia erant ibi specialiter pugnatores ;
            tertia, quia levitate et sacerdotes et scribae ab aliis etiam distincti erant, et etiam
            duces et principes habebant.</p>
          <p xml:id="bb-d4e6634-d1e156">Quia ergo tria tantum sunt sacramenta quae respiciunt statum fidei determinatum :
            Baptismus, primum, quia ibi fides gignitur et homo ab Aegyptiis separatur ; Confirmatio,
            secundum, quia ibi fides roboratur et ut pugil inungitur homo ad proeliandum et ab
            infirmis discernitur ; et Ordo, tertium, quia ibi virtus multimoda datur et homo ut
            sanctus ad ministerium templi a laicis separatur : ideo ista tria tantum imprimunt
            characterem.</p>
          <p xml:id="bb-d4e6634-d1e159">Natura ergo communis, reperta in his et non in aliis, est, quia sunt signa visibilia
            interius operantia, respicientia statum fidei determinatum. Et quia distinctio populi a
            non-populo praecedit alias distinctiones, ideo baptismalis character praecedit alios de
            necessitate. Sed distinctio fortium ab infirmis praecedit distinctionem aliam solum de
            congruo, non de necessitate. Ex hoc igitur patet ordo characterum ; patet et numerus,
            quia tres sunt secundum tres status et tres distinctiones et tria sacramenta ; patet
            etiam ratio imprimendi. Praesupposita namque identitate ex parte materialis elementi,
            ratione cuius competit significatio, sumitur ratio principalis ex parte finis. Quia
            tamen finis movet efficientem, et efficiens secundum exigentiam finis introducit formam
            in materiam, concurrit triplex ratio ; et prima est status fidei determinatio ex parte
            finis ; ex parte efficientis institutio, qui ad talem finem ordinans dedit talem
            virtutem ut in his imprimeretur character ; ex parte vero formae est sanctae Trinitatis
            invocatio. Et sic patent omnia.</p>
        </div>
        <div xml:id="bb-d4e6634-Dd1e164">
          <head xml:id="bb-d4e6634-Hd1e166">Ad rationes</head>
          <p xml:id="bb-d4e6634-d1e169">Quod enim primo obicitur de virtutibus iam patet, quia non est configuratio, secundum
            quam attendatur signum distinctivum, eo quod non est signum sensibile extra.</p>
          <p xml:id="bb-d4e6634-d1e172">Ad illud quod obicitur de sacramentis Veteris Legis, similiter patet responsio, quia
            ibi erat tantum configuratio exterius in carne, quia erant sacramenta populi
            carnalis.</p>
          <p xml:id="bb-d4e6634-d1e175">Ad illud quod obicitur : quod potest in maius potest in minus, dicendum quod istud non
            est generaliter verum, quia frequenter virtus creaturae ordinatur ad maius, non ad minus
            ; homo enim potest generare hominem, non festucam.</p>
          <p xml:id="bb-d4e6634-d1e178">Ad illud quod obicitur, quod omnia sacramenta disponunt ad gratiam, dicendum quod actus
            disponendi ad gratiam non est proprius characteris, sed magis qui praedeterminatus
            est.</p>
          <p xml:id="bb-d4e6634-d1e182">Quod postmodum quaeritur, satis patet et melius patet, si brevius resumantur praedicta.
            Ordo enim et summa praedictorum est : quia character est signum interius distinctivum
            pariter et unitivum in aliquo fidei statu, ideo imprimitur a signa visibili, interius
            operante, respiciente statum fidei determinatum. Status ergo fidei determinatus est
            prima ratio imprimendi. Quia finis imponit necessitatem his quae sunt ad finem, ideo,
            quia ille instituit ad hunc finem sacramenta, dedit virtutem et formam verborum
            congruam. Est etiam ratio multiplicandi. Quia enim tantum tres status fidei sunt et tres
            distinctiones, ideo tantum tres characteres. Est etiam ratio ordinandi. Nam fidei
            generatio praecedit confirmationem, et confirmatio multiplicationem ; sed primum de
            necessitate praecedit secundum et tertium, et secundum praecedit tertium de congruo.
            Talis ordo est in distinctionibus populi : nam primo est separatio fidelis populi ab
            Aegyptiis vel malis ; secundo, fortium ab infirmis ; tertio, sanctorum et perfectorum ab
            aliis. Et sic est ordo in characteribus.</p>
        </div>
      </div>
    </body>
  </text>
</TEI>