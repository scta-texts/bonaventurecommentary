<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e45680">
        <head xml:id="bb-d4e45680-Hd1e108">Quaestio 2</head>
        <head xml:id="bb-d4e45680-Hd1e111" type="question-title">Utrum materia uniuscuiusque membri resurgat in suo, an
          indifferenter in quolibet membro.</head>
        <p xml:id="bb-d4e45680-d1e114">Secundo quaeritur, quid in quo resurgat quantum ad membra, utrum scilicet materia
          uniuscuiusque membri in suo an indifferenter in quolibet.</p>
        <div xml:id="bb-d4e45680-Dd1e117" type="rationes-principales">
          <head xml:id="bb-d4e45680-Hd1e119">Rationes principales</head>
          <p xml:id="bb-d4e45680-d1e122">Et quod non in suo : Videtur <name ref="#Augustine">Augustinus</name> dicere, et
            habetur in littera, quod non refert utrum pars materiae redeat in suum locum, sicut est
            in fusione statuae.</p>
          <p xml:id="bb-d4e45680-d1e128">Item, ad hoc est ratio ostensiva, quia materia illa est in perfecta obedientia respectu
            Creatoris : ergo, si ipsa nihil operatur, et Creator non facit vim, nisi quod totum
            reparetur et debite, sicut bonus artifex, ergo videtur quod sine differentia materia
            unius membri in alio possit resurgere.</p>
          <p xml:id="bb-d4e45680-d1e131">Item, alia ratio ad hoc est, quia dispositio contrahitur in corpore ad resurgendum ex
            unione ad animam. Ergo, cum quaelibet pars toti animae uniatur, quia anima tota est in
            qualibet parte, quaelibet pars habet indifferentiam ad totum.</p>
          <p xml:id="bb-d4e45680-d1e134">Item, si necesse est quod in eodem, sed esto quod aliquis habeat nimis magnum caput,
            tunc necesse esset resurgere in eadem deformitate ; sed hoc est inconveniens.</p>
          <p xml:id="bb-d4e45680-d1e138">Sed contra : Ezechielis 37, 7 : <quote xml:id="bb-d4e45680-Qd1e140" source="http://scta.info/resource/ez37_7">Accesserunt ossa ad ossa,
              unumquodque ad iuncturam suam</quote>. Ergo, si est convenienter ibi signata forma
            resurrectionis futurae, patet etc.</p>
          <p xml:id="bb-d4e45680-d1e144">Item, ratione videtur, quia resurrectio est eiusdem : sed, si manus fieret, ex materia
            pedis, non esset eiusdem ; sic nec alia aliqua pars, si fieret de alia, et sic nec
            totum. idem : ergo, cum hoc sit inconveniens, patet etc.</p>
          <p xml:id="bb-d4e45680-d1e147">Item, resurrectio est ad remunerationem ; sed contingit unum membrum esse nobilius
            altero, et ulterius, magis mereri uno quam altero : ergo, si non debet alicui
            praeiudicari, illa pars materiae in eo membro debet resurgere quae prius ibi fuit.</p>
          <p xml:id="bb-d4e45680-d1e150">Item, sicut se habet totum corpus ad totam animam, sic oculus ad potentiam visivam, ut
            dicit Phiiosophus ; sed necesse est materiam totius corporis aptari animae huic, ita
            quod non alii : ergo et materiam potentiae visivae huic et non alteri ; et sic materia
            huius membri in hoc membro determinate resurget.</p>
        </div>
        <div xml:id="bb-d4e45680-Dd1e154">
          <head xml:id="bb-d4e45680-Hd1e156">Conclusio</head>
          <head xml:id="bb-d4e45680-Hd1e159" type="question-title">Membrum unumquodque reformabitur ex sua propria materia,
            quatenus est de eius substantia, non de superfluitate</head>
          <p xml:id="bb-d4e45680-d1e162">Respondeo : Dicendum quod in membro sive in eius materia est aliquid considerare quod
            est de substantia et perfectione, aliquid quod est de superfluitate, sicut aliqua membra
            plus habent de materia quam conveniens sit formae membri. Si primo modo, sic dico quod
            unumquodque membrum ex sua propria materia reformabitur : reformatio enim respondet
            formationi. Unde eiusdem et de eodem est reformatio, cuius et de quo fuit formatio. Si
            autem quantum ad superfluitatem, dicendum tunc quod illud materiae, quod est superfluum
            in una parte, per totum dispergetur, ut sic non abundet unum membrum ab altero nisi
            quantum debet.</p>
        </div>
        <div xml:id="bb-d4e45680-Dd1e167">
          <head xml:id="bb-d4e45680-Hd1e169">Ad rationes</head>
          <p xml:id="bb-d4e45680-d1e172">Et sic loquitur <name ref="#Augustine">Augustinus</name>, quod patet : loquitur enim de
            superexcrescentia eorum quae debent resurgere.</p>
          <p xml:id="bb-d4e45680-d1e178">Ad illud quod obicitur, quod materia illa est in perfecta obedientia, dicendum quod
            verum est ; tamen Creator non vult facere nisi quod congruit ipsum facere ; et congruit
            quod unumquodque membrum fiat de sua materia. Et quidam reddunt de hoc rationem ex parte
            diversorum appetituum qui sunt in pulvere. Quidquid tamen sit de hoc, tamen hoc venit ab
            ordinatione perfecti artificis, ut reparet de eadem materia et eodem ordine.</p>
          <p xml:id="bb-d4e45680-d1e181">Ad illud quod obicitur, quod quaelibet pars unitur toti animae, dicendum quod anima est
            perfectio quantum ad substantiam et motor quantum ad potentias ; etsi anima non sit
            composita, immo simplex quantum ad substantiam, habet tamen multitudinem potentiarum,
            ratione quarum ad diversa organa comparatur. Quoniam igitur : corpus est ordinatum ad
            resurrectionem utroque modo, et in quantum respicit animam ut perfectionem et ut
            motorem, et quantum ad rationem motoris est distinctio : ideo distincte resurget materia
            membrorum in suis locis.</p>
          <p xml:id="bb-d4e45680-d1e184">Ad illud quod ultimo obicitur, iam patet responsio. Dico enim quod illud per totum
            dispergetur quod in aliqua parte est superfluum ; nec illud faciet diversitateni in
            corpore, sed removebit deformitatem ; et hoc intelligendum quantum ad corpora
            electorum.</p>
          <p xml:id="bb-d4e45680-d1e188">Sic igitur patet quid in quo resurgat secundum verba beati <name ref="#Augustine">Augustini</name>, quibus magis innitendum est, maxime in hac materia, quam etiam
            rationi. Attamen tam ad primum problema quam ad ultimum posset de facili responderi, si
            quis velit seminales rationes intueri in quas fit resolutio, quae in una parte
            salvabuntur respectu totius, si sit artifex qui possit educere ; et ideo, cum Deus hoc
            operetur et supra naturam, quid mirum est si, quantumcumque parum de carne remaneat,
            totum reficiat ? Nec unquam poterat adeo dividi quin modicum sufficiat cuilibet ; hoc
            dico secundum operationem Dei, non secundum operationem naturae, sicut alibi melius
            patet, scilicet in secundo libro.</p>
        </div>
      </div>
    </body>
  </text>
</TEI>