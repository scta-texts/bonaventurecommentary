<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e32232">
        <head xml:id="bb-d4e32232-Hd1e108">Quaestio 4</head>
        <head xml:id="bb-d4e32232-Hd1e111" type="question-title">Utrum dans Ordines simoniace ex hoc ipso fiat haereticus.</head>
        <p xml:id="bb-d4e32232-d1e114">Quarto quaeritur , utrum dans Ordines simoniace ex hoc ipso fiat haereticus.</p>
        <div xml:id="bb-d4e32232-Dd1e117" type="rationes-principales">
          <head xml:id="bb-d4e32232-Hd1e119">Rationes principales</head>
          <p xml:id="bb-d4e32232-d1e122">Et quod si, videtur : <ref xml:id="bb-d4e32232-Rd1e124">Gregorius, in Registro 1</ref>, et habetur <ref xml:id="bb-d4e32232-Rd1e127" target="http://scta.info/resource/gd-p2c1q1-d1e154">Causa I, quaestione 1
              <!-- actually 3 -->, Presbyter si per pecuniam</ref> ; et infra : <quote xml:id="bb-d4e32232-Qd1e132">Quia decimas
              et altare et Spiritum Sanctum emere vel vendere, simoniacam haeresim nullus fidelium
              ignorat</quote>.</p>
          <p xml:id="bb-d4e32232-d1e136">Item, in eodem : Quisquis per pecuniam ordinatur, ad hoc ut fiat haereticus,
            promovetur.</p>
          <p xml:id="bb-d4e32232-d1e139">Item, <ref xml:id="bb-d4e32232-Rd1e141" target="http://scta.info/resource/gd-p2c1q1-d1e403">Causa I, quaestione 1,
              Eos qui per pecunias</ref> ; et infra : <quote xml:id="bb-d4e32232-Qd1e144">Tolerabilior est enim Macedonii et
              eorum qui circa ipsum sunt Spiritus Sancti impugnatorum impia haeresis ; illi enim
              creaturam et servum Dei Patris et Filii Spiritum Sanctum delirando fatentur ; isti
              vero eumdem Spiritum Sanctum efficiunt servum suum</quote>. Ergo videtur quod sit
            impiissima haeresis.</p>
          <p xml:id="bb-d4e32232-d1e148">Item, omnis qui aestimat, donum Dei pecunia possideri, errat et haereticus est
            iudicandus ; sed omnis vendens vel emens Ordines, aestimat donum Dei pecunia possideri :
            ergo etc.</p>
          <p xml:id="bb-d4e32232-d1e152">Item, nullus est maior error circa naturalia quam uni contratrio attribuere suum
            contrarium, ut si quis ponat album nigrum ; et circa mores nullus maior quam ponere
            bonum malum. Ergo nec circa divina aliquis est maior error quam ponere Dei gratiam non
            esse gratiam ; hoc autem ponit omnis qui eam emere vel vendere contendit : ergo etc.</p>
          <p xml:id="bb-d4e32232-d1e155">Item, sicut Filio attribuitur sapientia, ita Spiritui Sancto largitas ; sed qui
            attribueret Filio insipientiam, laberetur in haeresim : ergo qui attribuit Spiritui
            Sancto avaritiam haereticus est. Sed qui credit dona Spiritus Sancti per pecuniam vendi
            vel emi est huiusmodi, quia ponit Spiritum Sanctum esse venalem : ergo etc.</p>
          <p xml:id="bb-d4e32232-d1e158">Contra : Nulla haeresis est in contractu, sed in credulitate ; sed simonia est in
            contractu emptionis et venditionis : ergo non. videtur quod simoniacus fiat
            haereticus.</p>
          <p xml:id="bb-d4e32232-d1e161">Item, haeresis est peccatum in Filium et contra veritatem ; sed simonia peccat contra
            Spiritus Sancti gratiam et bonitatem : ergo non videtur esse haereticus.</p>
          <p xml:id="bb-d4e32232-d1e164">Item, non videtur labi in aliquod peccatum vendendo Spiritus Sancti donum, quia dicitur
            1 Regum 9, 8 de Saul, et III Regum 14, 3 de uxore Ieroboam, quod utrique ad sanctos
            Prophetas pretium detulerunt pro prophetica manifestatione ; et constans est prophetiam
            donum ei esse : ergo etc.</p>
          <p xml:id="bb-d4e32232-d1e167">Item, per Novum Testamentum, I ad Corinthios 9, 11 : <quote xml:id="bb-d4e32232-Qd1e169" source="http://scta.info/resource/Icor9_11">Si nos
              vobis spiritualia seminamus, non est magnum, si carnalia vestra metamus</quote>. Ergo
            licitum est pro spiritualibus carnalia accipi : non ergo videtur peccare.</p>
          <p xml:id="bb-d4e32232-d1e174">Item, non videtur peccare qui emit, quia regnum caelorum, quod est supremum inter
            omnia, vendi potest et emi, sicut dicit <name ref="#GregoryGreat">Gregorius</name> :
              <quote xml:id="bb-d4e32232-Qd1e179">Regnum caelorum tantum valet, quantum habes</quote> : ergo etc.</p>
          <p xml:id="bb-d4e32232-d1e183">Item, qui emit dat temporale pro spirituali, ergo carius habet spirituale quam carnale
            : ergo non avertit se ab incommutabili bono, immo potius convertit : ergo non peccat,
            quia <quote xml:id="bb-d4e32232-Qd1e185">peccatum est aversio ab incommutabili bono et conversio ad
              commutabile</quote>.</p>
        </div>
        <div xml:id="bb-d4e32232-Dd1e190">
          <head xml:id="bb-d4e32232-Hd1e192">Conclusio</head>
          <head xml:id="bb-d4e32232-Hd1e195" type="question-title">Simoniacus non est proprie haereticus, nisi credat,
            spiritualia esse venalia.</head>
          <p xml:id="bb-d4e32232-d1e198">Respondeo : Dicendum quod sacri Ordines nec aliquid sacramentorum per pecuniam dari
            potest sine gravi et enormi peccato, pro eo quod spirituale, quod ex sola liberalitate
            pro sui dignitate dandum est, mercatur et facit vile ; rursus, quia illud quod erat
            impretiabile , sub pretio ponit ; quod nullo modo potest fieri quin fiat contumelia
            Spiritui Sancto : et ideo illud non tantum est malum in se, immo etiam secundum se.</p>
          <p xml:id="bb-d4e32232-d1e201">Si autem tu quaeras a me, utrum sit peccatum in fide vel in moribus, dicendum quod ille
            qui emit vel vendit huiusmodi spiritualia, aut credit ea pro pretio posse aestimari et
            valori rei terrenae aequari et per pecuniam possideri ; et haec est haeresis manifesta,
            et sic aestimavit Simon magus, Talis enim errat in fide, quia credit gratiam non esse
            gratiam. Aut ille qui vendit et emit, non hoc credit quod gratia Dei per pecuniam
            comparetur, sed tamen ardens avaritia nititur aliquid assequi vel impetrare per
            pecuniam, quod ad humanam spectat dispensationem ; et sic non est peccatum fidei, sed
            morum, quoniam talis peroptime novit et male facit ; sicut et ille qui fornicatur,
            sciens fornicationem esse peccatum, non errat in fide, sed in via morum. Et sic
            simoniacus est avarus et in pessima specie avaritiae, nec est haereticus proprie, sed
            tamen a sanctis haereticus vocatur, sive quia ad modum haeretici operatur, sive quia ut
            haereticus proicitur a Dei servitio et cultu propter enorme scelus.</p>
        </div>
        <div xml:id="bb-d4e32232-Dd1e206">
          <head xml:id="bb-d4e32232-Hd1e208">Ad rationes</head>
          <p xml:id="bb-d4e32232-d1e211">Et sic patet quomodo respondendum sit ad illud quod obiciebatur, quod simoniacus non
            sit haretitus ; patet etiam quod ad utramque partem obicitur.</p>
          <p xml:id="bb-d4e32232-d1e214">Ad illud vero quod obicitur, quod non sit peccatum vendere exemplo Prophetarum,
            dicendum quod nullus Propheta donum vendidit prophetiae, qui esset bonus et sanctus, sed
            solum mali, sicut expresse reprehenduntur tales in Michaeae 3, 11-12 : Iudices eius in
            muneribus iudicabant, et sacerdotes eius in mercede docebant, et Prophetae eius in
            pecunia divinabant ; et infra : Propter hoc causa vestri Sion quasi ager arabitur
            etc.</p>
          <p xml:id="bb-d4e32232-d1e217">Ad illud quod obicitur de uxore Ieroboam et Saul, dicendum quod nunquam legitur quod
            illi Prophetae aliquid recepissent ; sed ignoranter illi dicebant, quia morem istum
            accipere consueverunt quodam modo a divinis hariolis, qui non erant prophetae veri.</p>
          <p xml:id="bb-d4e32232-d1e220">Ad illud quod obicitur, quod seminans spiritualia potest metere carnalia, dicendum
            quod, si propter hoc seminat ut illa metat finaliter, maxime si pactio interveniat, non
            est iustitia, immo malitia et avaritia ; quodsi hoc non intendit principaliter, immo
            carnalia metit ut se, sustentet et spiritualia seminet, nulla est avaritia, nulla
            mercatio, immo manifesta iustitia, sicut multiplici exemplo Apostolus, I ad Corinthios
            9, 7 probat, quoniam talis debet sustentari. Unde ex hoc patet quod, si doctor et
            consiliarius et medicus et alii qui laborant de consilio sive de dotrina, pretium
            recipiant propter laborem et suam sustentationem, nulla est culpa, nulla est simonia. Si
            tamen quis venderet donum sibi divinitus datum, non laborem suum, iudicaretur
            simoniacus. Similiter intelligendum est de celebratione Missarum et consimilibus.</p>
          <p xml:id="bb-d4e32232-d1e224">Ad illud quod obicitur, quod regnum caelorum emitur, dicendum quod emptio illa non est
            emptio, pro eo quod pretium eius non est nisi bona voluntas, quae. mercedem non.intuetur
            ; unde quamvis sine mercede non possit servire, tamen, quia liberaliter deservit, nulla
            omnino pactio intervenit ; unde totum spirituale est.</p>
          <p xml:id="bb-d4e32232-d1e227">Ad illud quod obicitur, quod se convertit ad bonum spirituale, dicendum quod, quamvis
            se convertat, tamen convertit se inordinate ; et hoc est magis averti quam converti.
            Exemplum huius est in Lucifero, qui ad Deum se convertens, volens ei aequari, magis
            cecidit quam ascendit ; sic qui convertitur ad emendum donum Spiritus Sancti, magis a
            Deo recedit quam ad eum accedit.</p>
        </div>
      </div>
    </body>
  </text>
</TEI>