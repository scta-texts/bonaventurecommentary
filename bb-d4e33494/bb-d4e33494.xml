<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e33494">
        <head xml:id="bb-d4e33494-Hd1e108">Quaestio 1</head>
        <head xml:id="bb-d4e33494-Hd1e111" type="question-title">Utrum Matrimonium sit coniunctio maris et feminae.</head>
        <p xml:id="bb-d4e33494-d1e114">Quantum ad primum quaeritur, utrum Matrimonium sit coniunctio maris et feminae.</p>
        <div xml:id="bb-d4e33494-Dd1e117" type="rationes-principales">
          <head xml:id="bb-d4e33494-Hd1e119">Rationes principales</head>
          <p xml:id="bb-d4e33494-d1e122">Et quod sic, videtur : Per rationem, quam ponit <name ref="#Lombard">Magister</name> in
            littera : <quote xml:id="bb-d4e33494-Qd1e127">Matrimonium, inquit, est maris et feminae coniunctio</quote>.</p>
          <p xml:id="bb-d4e33494-d1e131">Et quod ita sit, ostenditur ratione. Solo viro existente, non est Matrimonium ;
            similiter sola muliere existente, non est Matrimonium : ergo Matrimonium est in
            simultate et in coniunctione unius ad alterum.</p>
          <p xml:id="bb-d4e33494-d1e134">Item, nihil absolutum est unum in duobus subiectis ; sed Matrimonium unum est in viro
            et femina : ergo non dicit quid absolutum, sed relatum. Sed illud, quodcumque sit, cum
            non sit disparitas, sed conformitas, non est disiunctio, sed coniunctio.</p>
          <p xml:id="bb-d4e33494-d1e137">Item, illud ad quod consequuntur ista tria bona, scilicet fides, proles et sacramentum,
            est recte Matrimonium ; hoc autem est coniunctio maris et feminae, ubi est fides in
            singularitate, proles in fecunditate et significatio in insolubilitate : ergo etc.</p>
          <p xml:id="bb-d4e33494-d1e141">Contra : Multiplicato superiori essentiali, multiplicatur inferius : ergo, si
            Matrimonium est coniunctio, quoties vir et uxor coniunguntur, toties Matrimonium
            contrahitur, et ita inter eumdem virum et eamdem mulierem erunt plura Matrimonia ; quod
            si falsum est, ergo etc.</p>
          <p xml:id="bb-d4e33494-d1e144">Item, nullum sacramentum iteratur super eamdem materiam : ergo, si Matrimonium est
            coniunctio viri cum muliere, ex quo semel coniungitur, non debet amplius coniungi cum
            eadem. Sed hoc est falsum et inconveniens :, ergo etc.</p>
          <p xml:id="bb-d4e33494-d1e147">Item, omne sacramentum est signum sensibile ; sed nulla relatio est signum sensibile,
            coniunctio autem maris et feminae est relatio : ergo coniunctio talis non est signum,
            ergo nec sacramentum : ergo, a simplici conversa, nullum sacramentum est coniunctio,
            ergo nec Matrimonium.</p>
          <p xml:id="bb-d4e33494-d1e150">Item, si Matrimonium est coniunctio, aut ergo corporum aut animorum. Non animorum, quia
            tunc Matrimonium esset in patria ; non corporum, quia tunc inter Mariam et Ioseph non
            fuisset coniugium.</p>
          <p xml:id="bb-d4e33494-d1e153">Item, sive sit coniunctio corporum secundum commixtionem, sive animorum secundum
            consensum, contingit talem coniunctionem removeri per odium : ergo et Matrimonium solvi
            et destrui ; sed hoc falsum est, ut iam patebit : ergo Matrimonium non est
            coniunctio.</p>
        </div>
        <div xml:id="bb-d4e33494-Dd1e157">
          <head xml:id="bb-d4e33494-Hd1e159">Conclusio</head>
          <head xml:id="bb-d4e33494-Hd1e162" type="question-title">Matrimonium recte dicitur coniunctio maris et feminae</head>
          <p xml:id="bb-d4e33494-d1e165">Respondeo : Dicendum quod Matrimonium secundum genus remotum est signum ; specificatio
            autem vel descensus ad genus inferius accipitur secundum comparationem ad signatum ;
            unde, cum signatum in hoc sacramento sit coniunctio Christi et Ecclesiae, et coniunctio
            non potest melius significari quam per coniunctionem exteriorem, sicut Baptismi ablutio
            per ablutionem aquae exteriorem : ideo, sicut Baptismus dicitur ablutio, sic Matrimonium
            dicitur essentialiter et secundum genus suum coniunctio. Et nota quod sicut in ablutione
            Baptismi est aliquid permanens, sicut impressio characteris interior, et aliquid
            transiens, ut lotio exterior, utrumque dicitur Baptismus : sic in Matrimonio est aliquid
            permanens, et hoc est vinculum, per quod ligantur vir et mulier, quantumcumque exterius
            separentur ; et est aliquid transiens, sicut coniunctio primo facta per verbum exterius
            vel per exteriorem actum ; et utraque dicitur Matrimonium, et utraque est coniunctio. Et
            ideo recte Matrimonium coniunctio dicitur et est, sicut rationes primae ostendunt.</p>
        </div>
        <div xml:id="bb-d4e33494-Dd1e170">
          <head xml:id="bb-d4e33494-Hd1e172">Ad rationes</head>
          <p xml:id="bb-d4e33494-d1e175">Ad illud quod obicitur, quod multoties coniunguntur, dicendum quod quaedam coniunctio
            dicitur vinculum, quaedam facit vinculum, quaedam est usus vinculi. Dico igitur quod
            prima et secunda, quia respiciunt substantiam Matrimonii, non iterantur, sed solum
            tertia ; et ad multiplicationem illius non sequitur multiplicatio Matrimonii, quoniam
            non est genus in essendo, sed actus in utendo sive usus in agendo.</p>
          <p xml:id="bb-d4e33494-d1e178">Et ex hoc patet sequens, quia non est iteratio sacramenti ; et sicut frequenter
            manducare corpus Christi non dicit sacramenti iterationem, sed usum, sic in proposito
            intelligendum, licet non sit simile omnino, quia quod semel manducatum est, iterum
            manducari non potest ; sed haec mulier, quae semel cognita est, iterum cognosci
            potest.</p>
          <p xml:id="bb-d4e33494-d1e181">Ad illud ergo quod obicitur, quod est signum sensibile, dicendum quod sicut similitudo
            corporalis sensu percipitur, non ratione sui, sed ratione qualitatum in quibus est
            assimilatio, quae sensu deprehenduntur ; sic intelligendum est in proposito quod,
            quamvis coniunctio secundum se non sit perceptibilis ut relatio, est tamen ratione eorum
            quae coniunguntur, ut viri et mulieris, et ratione signi in quod vel per quod
            coniunguntur.</p>
          <p xml:id="bb-d4e33494-d1e184">4-5. Ad illud quod quaeritur, utrum sit corporum an animorum, dicendum quod animorum in
            corporibus, quia est coniunctio ratione utentium et habentium sexus distinctos ; illa
            autem coniunctio, quae respicit totum coniunctum et est Matrimonium essentialiter, non
            est affectio animorum vel approximatio corporum, sed quoddam vinculum obligatorium, quod
            non perimitur, sive affectu sive corpore separentur. Et per hoc patet responsio ad
            ultimum.</p>
        </div>
      </div>
    </body>
  </text>
</TEI>