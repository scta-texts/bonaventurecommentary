<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 5</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 5</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e44496">
        <head xml:id="bb-d4e44496-Hd1e108">Quaestio 5</head>
        <head xml:id="bb-d4e44496-Hd1e111" type="question-title">Utrum resurrectio sit naturalis an miraculosa.</head>
        <p xml:id="bb-d4e44496-d1e114">Quinto quaeritur, utrum resurrectio sit naturalis an miraculosa.</p>
        <div xml:id="bb-d4e44496-Dd1e117" type="rationes-principales">
          <head xml:id="bb-d4e44496-Hd1e119">Rationes principales</head>
          <p xml:id="bb-d4e44496-d1e122">Et quod non sit naturalis, ostenditur : A parte initii, quia a privatione in habitum
            per naturam non fit regressus. Sed in morte est summa privatio : ergo resurrectio, cum
            sit a morte, non est per naturam.</p>
          <p xml:id="bb-d4e44496-d1e125">Item, hoc ipsum ostenditur a parte termini, quia omne quod natura producit est
            corruptibile et mortale ; sed corpus glorificatum est immortale et incorruptibile : ergo
            etc.</p>
          <p xml:id="bb-d4e44496-d1e128">Item, tertio ostenditur a parte modi operandi, quia natura operatur successive, non
            subito ; sed resurrectio erit subito, in ictu oculi : ergo non est a natura.</p>
          <p xml:id="bb-d4e44496-d1e131">Item, ostenditur etiam a parte principii effectivi, quia natura est vis insita. rebus,
            ex similibus similia procreans. Sed in resurrectione non fit simile ex simili : ergo
            etc.</p>
          <p xml:id="bb-d4e44496-d1e135">Ultimo ostenditur a parte omnium horum, quia est articulus fidei ; quae non est de his
            quae fiunt per naturam, sed supra naturam : ergo etc.</p>
          <p xml:id="bb-d4e44496-d1e138">Contra : Iob comparat resurrectionem hominis germinationi ligni praecisi, <ref xml:id="bb-d4e44496-Rd1e140" target="http://scta.info/resource/iob14_7">Iob 14, 7</ref> ; Apostolus vivificationi grani mortui, <ref xml:id="bb-d4e44496-Rd1e143" target="http://scta.info/resource/Icor15_36">I ad Corinthios 15, 36</ref> ; <name ref="#GregoryGreat">Gregorius</name> in homilia Paschali, generationi circulari corporis arboris ex parvo
            semine. Et in his ostendere volunt et probare resurrectionem : ergo, si ratio et
            similitudo bona est quam ponunt ; cum omnia haec sint a natura, resurrectio est
            naturalis.</p>
          <p xml:id="bb-d4e44496-d1e150">Item, hoc ipsum ostenditur, quia dicit <name ref="#Augustine">Augustinus</name>, in
            libro De quantitate animae : <quote xml:id="bb-d4e44496-Qd1e155">Si cursum naturalium rerum attendamus, certius erit
              nobis resurrectionem esse futuram quam solem oriri cras</quote>.</p>
          <p xml:id="bb-d4e44496-d1e159">Item, Apostolus dicit : <quote xml:id="bb-d4e44496-Qd1e161">Oportet corruptibile hoc induere incorruptionem</quote>
            ; sed quod et supra naturam non. oportet evenire ; ergo resurrectio est in potentia
            naturae.</p>
          <p xml:id="bb-d4e44496-d1e165">Item, ratione probatur hoc ipsum, quia maior est aptitudo pulveris hominis ad
            generationem hominis quam alterius animalis ; sed natura per putrefactionem potest de
            tali pulvere aliud animal generare : ergo et corpus hominis reparare.</p>
          <p xml:id="bb-d4e44496-d1e168">Item, maior est aptitudo materiae corporis hominis ad ipsum quam virgarum ad serpentes
            ; sed productio serpentum ex virgis magorum, quamvis ministerio fieret diabolico, tamen
            erat naturalis : ergo etc.</p>
          <p xml:id="bb-d4e44496-d1e172">Item, quod est in appetitu naturae est naturale, quia natura non fundavit appetitum
            frustra ; sed anima naturaliter appetit reuniri corpori ; hoc constat per <name ref="#Augustine">Augustinum</name>, Super Genesim ad litteram, ubi dicit quod anima
            propter appetitum ad corpus retardatur ne tota intentione feratur in summum caelum :
            ergo etc. Si tu dicas quod appetitus est tantum ex parte animae, ostenditur etiam quod
            ex parte pulverum, quia corpus humanum ex coniunctione sui cum anima habet ordinari ad
            immortalitatem ; sed coniunctio cum anima est naturalis : ergo et illa ordinatio. Sed ad
            illud ad quod res naturaliter ordinatur, habet naturalem appetitum, ut ignis sursum
            ferri : ergo etc. Praeterea, pulveres illi aut resolvuntur in elementa prima aut non. Si
            sic, cum elementa sint homogenea, non magis habent ordinationem ad corpus humanum quam
            alia pars elementi quae nunquam fuit corpus : ergo non est maior ratio quare de eo
            iterum fiat corpus humanum quam de alio ; quod falsum est. Si non resolvuntur ad
            elementa, aliqua vis tenet quae est in ipsis pulveribus et per ipsam ordinantur ad
            ulteriorem formam, ergo naturalem : ergo ex parte corporis et animae est resurrectio
            naturalis.</p>
        </div>
        <div xml:id="bb-d4e44496-Dd1e179">
          <head xml:id="bb-d4e44496-Hd1e181">Conclusio</head>
          <head xml:id="bb-d4e44496-Hd1e184" type="question-title">Resurrectio non est naturalis, sed supra naturam</head>
          <p xml:id="bb-d4e44496-d1e187">Respondeo : Dicendum quod in resurrectione tria sunt : primum est corporis ex
            pulveribus reformatio ; secundum, ipsi corpori reformato animae unio ; tertium, unitorum
            inseparabilis colligatio. Primum est contra naturam, id est contra solitum cursum
            naturae, quae potest perfecta destruere, non destructa reparare. Secundum est secundum
            naturam, quod anima optime corpori sibi organizato, cui desiderabat uniri, uniatur.
            Tertium est supra naturam, scilicet quod ex corruptibili fiat incorruptibile non
            separabile. Quoniam igitur primum et ultimum est non a natura, sed supra vel contra,
            ideo non est dicendum resurrectionem naturalem esse, sed supra naturam.</p>
        </div>
        <div xml:id="bb-d4e44496-Dd1e192">
          <head xml:id="bb-d4e44496-Hd1e194">Ad rationes</head>
          <p xml:id="bb-d4e44496-d1e197">1-2. Ad illud ergo quod obicitur, quod probatur et comparatur operationibus naturae,
            dicendum quod probatio est bona et per locum a minori. Si enim natura creata potest
            facere vivum de mortuo, de semine parvo facere magnum corpus, quae est potentiae
            finitae, multo magis Deus potest per se facere de homine ; et ad hoc tendunt illae
            rationes et comparationes. Et propter hoc dicit <name ref="#Augustine">Augustinus</name>
            : Certissima erit nobis resurrectio, si cursum naturalem attendamus, non quia ipsa sit a
            natura, sed quia a Deo melius hoc potest fieri quam a natura possint fieri opera
            sua.</p>
          <p xml:id="bb-d4e44496-d1e203">Ad illud quod obicitur de opportunitate, dicendum quod est opportunitas materiae et
            efficientis sicut et necessitas ; et opportunitas a parte efficientis est ratione
            immutabilitatis, non coactionis ; et ideo opportunum, quia Deus decrevit et disposuit,
            non quia compellatur vel materia necessario ex parte naturae praeparetur. Et ideo talis
            opportunitas non infert huiusmodi resurrectionem esse a causa naturali, cum stet cum
            causa supernaturaliter operante.</p>
          <p xml:id="bb-d4e44496-d1e206">4-5. Ad illud quod obicitur, quod natura potest de his quae generata sunt per
            putrefactionem, et de serpentibus, dicendum quod quaedam animalia modicam organizationem
            habent, utpote vermes et animalia corporis anulosi ; et talium est natura productiva per
            putrefactionem. Quaedam completam, ut animalia sensibilia perfecta et gradientia, ut
            equus ; et talia non potest nisi per vim formativam influxam cum decisione seminis ; et
            tale est corpus humanum, quod non potest naturaliter organizari nisi adsit semen et
            debitum vas suscipiens, scilicet matrix ; et ideo non est simile de serpentibus.</p>
          <p xml:id="bb-d4e44496-d1e209">Ad illud, quod obicitur de appetitu naturae, dupliciter potest responderi : uno modo,
            quod propositio illa falsa est. Quaedam enim sunt in naturae appetitu, quae tamen non
            sunt in eius potestate ; et talia non sunt naturalia, ut patet de beatitudine. Quae
            autem sunt in appetitu et potestate, talia sunt naturalia ; tale autem non est
            resurrectio. Aliter solvi potest quod ex parte animae est appetitus, ex parte pulverum
            non est appetitus, nec ex illa parte est naturalis, sed contra naturam. </p>
          <p xml:id="bb-d4e44496-d1e213"> Unde nota de pulveribus tres opiniones. Quidam enim dicunt quod habent appetitum et
            naturalem ordinationem ad. incorruptionem propter animam ; et ratione illius habent quod
            non possunt resolvi usque ad elementa, tamen possunt esse materia quorumlibet corporum.
            Sed istud non capio, quod in corpus vermis possit reverti homo, vel in corpus lupi, et
            non resolvi in elementa ; immo Glossa super illud Psalmi [78, 2) : Posuerunt morticina,
            videtur dicere quod resurrectio est ex occultissimis naturae sinibus. Verbum etiam <name ref="#Augustine">Augustini</name>, in Enchiridio, repugnat, quod innuit quod in ipsa
            etiam elementa possunt resolvi.</p>
          <p xml:id="bb-d4e44496-d1e219"> Alia opinio est quod resolvuntur in elementa, et tamen manet appetitus, propter hoc
            quod elementa illa, ut fuerunt corporis humani materia, habuerunt multum de natura
            lucis, quae stat cum omnibus elementis ; et ratione illius naturae habent appetitum et
            ordinationem. Sed nec hoc intelligo, quomodo lux maneat simul cum terra et quod terra,
            quae est materia corporis humani, magis sit lucida ; et quod vermis, qui generatur de
            humano corpore, plus habeat de natura lucis quam alius vermis. </p>
          <p xml:id="bb-d4e44496-d1e222"> Tertia opinio est quod pulveres resolvuntur vel resolvi possunt in elementa ; nec
            elementa illa habent aliquem appetitum nec ordinationem ad corpus secundum naturam, sed
            solum secundum divinam providentiam, quae disponit illud idem corpus reformare animae,
            ut in eo remuneretur ; nec est distincta illa pars ab aliis partibus elementi in se, sed
            in comparatione ad divinam sapientiam, quam nihil latet, nihil subterfugit. Et haec
            opinio probabilior est, ut credo. Et tunc patet responsio ad illud, quia nunquam corpus
            ex unione ad animam aliquam recipit qualitatem creatam vel dispositionem
            incorruptibilitatis secundum statum praesentem -nisi forte dicas meritum vel demeritum,
            sed illud manet in anima, non in corpore - aut si quam aliam des dispositionem, aut post
            corruptionem et resolutionem non manet, aut in potentia valde remota manet. Hoc tamen
            sine calumnia verum est, quod corpus, ex quo unitur animae rationali, ordinationem
            statim habet ad immortalitatem secundum divinam providentiam. </p>
          <p xml:id="bb-d4e44496-d1e225"> Et si tu quaeras : quomodo anima habet appetitum ad hanc partem elementi, cum sit
            omnino homogeneum et unius naturae cum aliis partibus elementi nec etiam distinctionem
            habeat, quia potest omnino aliis commisceri, et iterum aeque bene possit ei corpus ex
            alia parte elementi reparari et eiusdem complexionis et habitudinis et complementi ?
            dicendum quod, quantumcumque fuerit simile et commisceatur aliis elementis, sive uni
            sive pluribus, semper tamen manet substantia materiae cum ratione seminali, et pars
            substantiae illius materiae, etsi non sit actu separata ab aliis partibus, quibus est
            commixta, est tamen separabilis ; et quamvis non sit separabilis nec distinguibilis
            secundum humanam potentiam, est tamen separabilis et distinguibilis secundum potentiam
            et sapientiam divinam, quae novit in quid redierit corpus humanum, quotcumque et
            quibuscumque mutationibus et conversionibus sit mutatum : et sic per illius sapientiae
            discretionem et potentiae operationem illud per easdem formas, per quas disponebatur ad
            formationem animae, postmodum disponitur. </p>
          <p xml:id="bb-d4e44496-d1e228"> Et si tu quaeras, quare anima appetat magis illud quam aliud, cum nulla sit
            praeelectio propter uniformitatem, dicendum quod magis appetit propter colligantiam et
            coniunctionem quam habuit ad illud. Et hoc patet sic. Anima enim rationalis, quia est
            anima, differt ab angelo et convenit cum aliis animabus, et per hoc habet inclinationem
            ad corpus ; quia rationalis, ad corpus humanum ; quia nobilis, ad nobilius organizatum ;
            sed ad hoc magis quam ad aliud ; propter coniunctionem quam habuit ad illud. Exemplum
            est : si quis velit contrahere cum duabus virginibus existentibus aeque pulcris et bonis
            et paribus conditionibus ceteris, hic erit indifferens respectu utriusque. Sed esto quod
            coniungatur alteri, ipsa coniunctio iam alligabit adeo isti, si fuit ex amore, ut iam
            non consoletur habere aliam nec daret hanc pro alia pulcriori et meliori. Sic anima
            tanto affectu unitur substantiae carnis quam prius vivificavit, quod non complete ei
            satisfit nisi illa eadem, ubicumque lateat, reparetur.</p>
          <p xml:id="bb-d4e44496-d1e231">Et sic patet quod anima habet ordinationem et appetitum per quem ordinatur ad illud
            corpus, quantumcumque aliis conformetur ; sed corpus habet ordinationem ratione divinae
            providentiae. Quod autem habeat per aliquid quod sit in se, ex quo plene resolutum est,
            non audeo asserere, propter hoc quia nec ratio nec auctoritas nec fides compellit.
            Attamen, quia potest esse quod Deus dedit, non audeo pertinaciter negare. Ideo certum
            tenentes, incertum profundioribus relinquamus. Nam esto quod non sit in pulveribus
            appetitus et quod fiat resolutio usque ad ultima, non perit aliquid quod ad
            resurrectionem spectet, propter hoc quod, sicut dicit <name ref="#Augustine">Augustinus</name>, non perit Deo terrena materies, de qua mortalium creatur caro. Sed
            in quemlibet pulverem cineremve solvatur, in quoslibet halitus aurasve diffugiat, in
            quamcumque aliorum corporum substantiam vel in ipsa elementa vertatur, in quemcumque
            cibum etc., illi animae etiam in puncto temporis redit, quae ipsam primitus
            animavit.</p>
        </div>
      </div>
    </body>
  </text>
</TEI>