<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 18, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 18, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e16581">
        <head xml:id="bb-d1e16581-Hd1e119">III, D. 18, A. 2, Q. 1</head>
        <head xml:id="bb-d1e16581-Hd1e122" type="question-title">Utrum Christus sibi meruerit Dei fruitionem sive praemium
    substantiale.</head>
        <head xml:id="bb-d1e16581-Hd1e125" type="question-title">Circa primum sic proceditur et quaeritur, utrum Christus sibi
    meruerit Dei fruitionem sive praemium substantiale.</head>
        <div xml:id="bb-d1e16592" type="rationes-principales">
          <head xml:id="bb-d1e16581-Hd1e130">Rationes Principales</head>
          <p xml:id="bb-d1e16581-d1e133">Et quod sic, videtur. Quia, sicut se habet gratia ad gloriam, sic se habet meritum ad
      praemium ; sed Christus habuit gratiam ordinatam ad gloriam : ergo habuit meritum ordinatum
      ad praemium. Sed gloria consistit in Dei fruitione, quae est praemium substantiale : ergo
      etc.</p>
          <p xml:id="bb-d1e16581-d1e136">Item, qui meretur ex caritate tanto maius quid meretur quanto maiorem habet caritatem ; sed
      caritas Christi fuit maxima : ergo ei debebatur maximum praemium. Sed maximum praemium non
      est nisi praemium substantiale, quod Deus est : ergo etc.</p>
          <p xml:id="bb-d1e16581-d1e139">Item, gloriosius est habere praemium per merita quam sine meritis ; sed Christus in gloria
      excellit omnes Sanctos : ergo, si alii Sancti habuerunt praemium substantiale per merita,
      multo fortius videtur de Christo.</p>
          <p xml:id="bb-d1e16581-d1e142">Item, angeli sancti per merita habuerunt praemium substantiale, secundum communem opinionem
      omnium ; sed angeli simul habuerunt gratiam et gloriam, sicut in secundo libro ostensum fuit
      : ergo, si non fuit minoris efficaciae gratia in Christo quam in angelis, videtur quod
      Christus substantiale praemium meruerit, quamvis meritum secundum tempus praemium non
      praecesserit.</p>
          <p xml:id="bb-d1e16581-d1e146">Item, cum Deus inducit aliquam formam subito, quam creatura acquirit per successionem ;
      nihil omittit Deus de illis dispositionibus quas natura introduceret successive ; sicut
      patet, si Deus subito de aqua faceret ignem, introduceret in naturam aquae raritatem et
      siccitatem et caliditatem. Ergo si creatura nata est pervenire ad praemium gloriae per
      merita gratiae, videtur quod merita non defuerunt Christo, quamvis gloria collata sibi
      fuerit a suae conceptionis primordio.</p>
          <p xml:id="bb-d1e16581-d1e149">Sed contra : <name ref="#Augustine">Augustinus</name>, XIII libro de Trinitate : <quote xml:id="bb-d1e16581-Qd1e154" source="http://scta.info/resource/adt-l13">In rebus per tempus ortis illa
       summa gratia est qua homo in unitate personae coniunctus est Deo</quote> ; et, in
      Enchiridio, dicit quod nullis praecedentibus meritis, homo ille copulatus est Deo. Sed illa
      copulatio non potuit esse sine Dei fruitione, quae est praemium substantiale : ergo non
      videtur quod praemi um substantiale habuit Christus per aliquod meritum.</p>
          <p xml:id="bb-d1e16581-d1e158">Item, <name ref="#Augustine">Augustinus</name>, in Enchiridio : <quote xml:id="bb-d1e16581-Qd1e163">Facta est quodam modo ipsa gratia illi homini
       naturalis, qua nullum posset admittere peccatum</quote>. Sed gratia talis est gratia
      consummata, quae non est aliud quam gloria sive praemium substantiale : ergo praemium
      substantiale fuit Christo quodam modo naturale. Sed nihil tale acquiritur per merita : ergo
      etc.</p>
          <p xml:id="bb-d1e16581-d1e167">Item, meritum naturaliter antecedit praemium ; sed usus vel actus virtutis naturaliter
      sequitur habitum : cum ergo habitus gratiae et gloriae simul fuerit in Christo, videtur quod
      merita subsecuta sunt substantiale praemium : ergo non ordinantur in Christo ad substantiale
      praemium promerendum.</p>
          <p xml:id="bb-d1e16581-d1e170">Item, dispositio naturalis antecedit illud ad quod disponit ; sed deiformitas gloriae
      disponebat animam Christi ad unionem Divinitatis, dispositione, inquam, congruitatis : ergo
      deiformitas gloriae in Christo naturaliter praecedebat unionem personalem, quamvis simul
      esset tempore. Sed unio personalis naturaliter in Christo antecedebat meritum et liberi
      arbitrii usum : ergo in Christo merita sequebantur substantiale praemium secundum ordinem
      naturae : redit ergo idem quod prius.</p>
          <p xml:id="bb-d1e16581-d1e173">Item, meritum praemii substantialis potissime consistit in actu et affectu caritatis,
      secundum quem anima habet in Deum moveri ; sed secundum illum affectum Christus non erat in
      statu viatoris, sed in statu comprehensoris : si ergo non merebatur in quantum comprehensor,
      sed in.quntum viator, non merebatur secundum illum affectum caritatis, in quo consistit
      meritum praemii substantialis : ergo videtur quod substantiale praemium .non meruerit.</p>
        </div>
        <div xml:id="bb-d1e16641">
          <head xml:id="bb-d1e16581-Hd1e179">Conclusio</head>
          <head xml:id="bb-d1e16581-Hd1e182" type="question-title">Christus, proprie loquendo, non meruit sibi praemium
      substantiale.</head>
          <p xml:id="bb-d1e16581-d1e185">Respondeo : Dicendum quod communiter non conceditur quod Christus sibi meruerit
      substantiale praemium ; et hoc <name ref="#Lombard">Magister</name> innuit in littera satis expresse.</p>
          <p xml:id="bb-d1e16581-d1e191">Ratio autem huius est : nam meritum dicit ordinationem ad praemium sicut dispositio ad
      complementum, sicut via ad terminum ; et ideo necesse est meritum praecedere praemium vel
      tempore vel secundum ordinem naturae. Neutro autem modo debuit in Christo praecedere nec
      praecessit, propter hoc quod anima Christi non esset ad unionem idonea nisi esset beatissima
      et deiformissima, quod quidem fit per gloriae influentiam. Si ergo necesse fuit unionem
      illam antecedere omnia merita secundum ordinem naturae, necesse etiam fuit deiformitatem
      gloriae in Christo praecedere omnem usum gratiae ; et ideo gloria in Christo praecessit
      omnia merita propter summam dignitatem quae fuit in anima Christi a sua creatione, videlicet
      propter unionem ipsius ad Verbum. Et ideo concedendum est quod Christus, proprie loquendo,
      non meruit sibi substantiale praemium. Et concedendae sunt rationes quae ad hoc inductae
      sunt.</p>
        </div>
        <div xml:id="bb-d1e16660">
          <head xml:id="bb-d1e16581-Hd1e198">Ad Rationes</head>
          <p xml:id="bb-d1e16581-d1e201">Ad illud quod obicitur, quod sicut gratia ordinatur ad gloriam, ita meritum ad praemium,
      dicendum quod quoad quid est simile, quoad quid non. Simile enim est quantum ad conditionem
      disponendi, sed non est simile quantum ad originem, pro eo quod tam gratia quam gloria est
      habitus infusus divinitus, non a nobis ; sed meritum est usus procedens a libero arbitrio
      gratia informato. Ideo in Christo potuit esse ordo gratiae ad gloriam, salvo ordine
      utriusque ad unionem ; non sic autem est de ordine meriti ad praemium, sicut oslensum est
      prius.</p>
          <p xml:id="bb-d1e16581-d1e204">Ad illud quod obicitur, quod maxima caritas meretur maximum praemium, dicendum quod illud
      est verum si caritas teneat rationem merendi secundum quod maxima ; sed caritas Christi
      secundum motum ipsius in Deum, qui erat maximus et intensissimus, plus tenebat rationem
      praemii quam medii, immo erat ipsum praemium ; ideo, cum esset ipsum praemium, non merebatur
      substantiale praemium.</p>
          <p xml:id="bb-d1e16581-d1e207">Ad illud quod obicitur, quod gloriosius est habere praemium per merita, dicendum quod illud
      habet veritatem in eis qui solum habent uniri Deo per conformitatem affectionis - in istis
      enim est gratia et gloria quasi accidentalis et per modum acquisitionis -et a natura sua
      nati sunt indifferenter esse boni et mali. Secus autem est de homine assumpto a Verbo, qui
      non tantum unitus est Deo per conformitatem affectionis, sed etiam unione personali, ut non
      dicatur divinus, sed Deus ; et pro tanto <quote xml:id="bb-d1e16581-Qd1e209">isti homini gratia est quodam modo
       naturalis</quote>, et multo gloriosius est ei habere gloriam a sua prima creatione quam
      habere eam per acquisitionem, sicut multo gloriosius est esse Deum quam esse Dei servum. Et
      ideo auctoritas illa non habet locum circa Christum.</p>
          <p xml:id="bb-d1e16581-d1e213">Ad illud quod obicitur, quod angeli habuerunt simul gratiam et gloriam, meritum et
      praemium, dicendum quod non est simile, quia in angelis usus liberi arbitrii praecessit
      infusionem gratiae, et ideo in ipsa infusione gratiae motus liberi arbitrii gratia
      informatus, in quo consistit meritum, potuit praecedere ipsum praemium ordine naturae,
      quamvis esset simul tempore. Secus autem est in Christo, qui prius ordine naturae habuit
      deiformitatem gloriae quam usum voluntatis deliberativae, sicut prius ostensum est.</p>
          <p xml:id="bb-d1e16581-d1e217">Ad illud quod obicitur, quod Deus subito faciendo nihil omittit de his quae successive
      concurrunt in operatione creaturae, dicendum quod, cum creatura inducit aliquam perfectionem
      vel formam, duo est ibi considerare, videlicet qualitates et dispositiones a parte
      suscipientis et operationes a parte agentis et praeparantis. Cum igitur dicitur quod Deus
      nihil omittit operando subito de his quae natura introducit, hoc est verum de qualitatibus
      et dispositionibus informantibus susceptibile, sed non est verum de operibus praeambulis ad
      illas dispositiones. Et ideo ex ratione hac non potest concludi quod merita in Christo
      praecesserunt praemium, cum meritum consistat in opere procedente a voluntate ; sed hoc
      potest concludi quod in Christo fuit perfectjo virtutum et habituum, quae animam habilitant
      ad gloriam sive ad substantiale praemium.</p>
        </div>
      </div>
    </body>
  </text>
</TEI>