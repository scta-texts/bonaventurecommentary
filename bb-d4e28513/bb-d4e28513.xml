<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e28513">
        <head xml:id="bb-d4e28513-Hd1e108">Quaestio 3</head>
        <head xml:id="bb-d4e28513-Hd1e111" type="question-title">Utrum sciens aliquid per confessionem et per aliam viam teneatur
          celare.</head>
        <p xml:id="bb-d4e28513-d1e114">Tertio quaeritur, utrum sciens aliquid per confessionem et per aliam viam teneatur
          celare.</p>
        <div xml:id="bb-d4e28513-Dd1e117" type="rationes-principales">
          <p xml:id="bb-d4e28513-d1e119">Et quod sic, videtur : Primo per quamdam <ref xml:id="bb-d4e28513-Rd1e121" target="http://scta.info/resource/cice-l5t38-d1e286">decretalem Innocentii, De
              poenitentiis et remissionibus</ref> : <quote xml:id="bb-d4e28513-Qd1e124" source="http://scta.info/resource/nhyjhg-d1e214">Qui peccatum sibi in Poenitentia
              detectum praesumpserit revelare, non solum a sacerdotali officio deponendum
              decernimus, verum etiam ad agendum poenitentiam in arctum monasterium
              detrudendum</quote>. Ergo, si aliquis novit aliquod peccatum per confessionem,
            qualitercumque illud noverit aliter, non videtur quod pbssit illud idem propter
            confessionem detegere.</p>
          <p xml:id="bb-d4e28513-d1e128">Item, confessionis sigillum, ut supra probatum est, nullo pacto est infringendum ; sed
            tunc infringitur quando confessio revelatur ; impossibile autem est hoc peccatum auditum
            in confessione revelare quin reveletur confessio ; sed confessio nullo modo est
            revelanda : ergo nec illud peccatum. Et potest fieri talis syllogismus : nulla confessio
            est revelanda ; hoc peccatum est confessio vel pars confessionis, quod dupliciter novit
            : ergo etc.</p>
          <p xml:id="bb-d4e28513-d1e131">Item, talis, qui scit per confessionem et per aliam viam, novit ut homo et ut Deus ;
            sed in quantum novit ut Deus, tenetur tacere ; in quantum ut homo, potest dicere ei qui
            potest prodesse : ergo istae duae oppositas habent conditiones. Quandocumque autem
            opposita sunt circa idem, necesse est quod alterum vel utrumque cadat a sui proprietate
            : si ergo maius dominatur supra minus et dominando vincit ; et cognitio, qua cognoscit
            per modum Dei, simpliciter malor est ; ergo videtur quod illam tenetur sequi et ita
            celare.</p>
          <p xml:id="bb-d4e28513-d1e134">Item, sigillum confessionis ita arcte institutum est propter scandalum et ne mali
            sacerdotes malignari possint et fideles per hoc a confessione retrahi : sed, si ita
            esset quod posset aliquis revelare quod per aliam viam novit, quilibet sub hoc praetextu
            posset omnia vel pro magna parte revelare, dicens se aliter nosse, et sic nullus malus
            posset convinci nec in malitia deprehendi.</p>
          <p xml:id="bb-d4e28513-d1e137">Item, sigillum confessionis ita annexum est confessioni, ut quicumque confessiones
            audit, hoc ipso quod audit se obliget ad secreti habitionem ; sed, si tu scires aliquid,
            et postmodum promitteres referenti illud quod nunquam illud diceres, tenereris omnino
            celare : tunc ergo videtur similiter quod tenetur celare illud quod aliter quam per
            confessionem noverat.</p>
          <p xml:id="bb-d4e28513-d1e141">Contra hoc arguitur sic, et suppono hic quinque quae sunt per se nota. Prima suppositio
            est, quod nihil statuendum est neque servandum, in quo fiat praeiudicium veritati.
            Secunda est, quod fraus et dolus nemini debet patrocinari. Tertia est haec, quod nullus
            pro aliquo tenetur mentiri. Quarta est haec, quod nullus scienter reddit se impotentem
            ad id ad quod tenetur, sine peccato mortali. Quinta est haec, quod nihil debet statui
            nec servari, unde innocens possit rationabiliter accusari et condemnari et alii de ipso
            scandalizari.</p>
          <p xml:id="bb-d4e28513-d1e144">Ex prima arguo sic. Nihil servandum est in quo fiat praeiudicium veritati ; sed aliquis
            sacerdos potest in causa testificari, utpote qui cum alio vidit furem vel aliquod
            simile, cuius testificatione subtracta, latebit veritas et regnabit falsitas. Si ergo
            talis confessionem de culpa audiat et hoc ipso testificari non velit, fit praeiudicium
            veritati : ergo, si hoc non debet fieri, non obligatur ad retinendum.</p>
          <p xml:id="bb-d4e28513-d1e147">Ex secunda sic. Fraus et dolus nemini debet patrocinari ; sed aliquis peccator sciens
            se esse reum et accusatione dignum, hoc solo confitetur ut os sacerdotis claudat ; si
            ergo claudit ac per hoc remanet impunitus, fraus et dolus sibi patrocinatur : ergo, si
            hoc est inconveniens, patet etc.</p>
          <p xml:id="bb-d4e28513-d1e150">Ex tertia sic. Nullus pro aliquo tenetur mentiri ; sed iste qui novit aliter quam per
            confessionem non potest dicere : nescio, quin mentiatur, quia novit ut homo et ut Deus :
            si ergo iuravit veritatem dicere, tenetur quod novit ut homo revelare, cum ad hoc posset
            iuramentum ipsum arctare.</p>
          <p xml:id="bb-d4e28513-d1e153">Ex quarta sic. Esto quod aliquis teneatur accusare proximum apud praelatum, tum ex
            mandato divino, tum ex mandato praelati sui ; iste yidit eum peccantem et audivit
            confitentem : si ergo tenebatur ex visu dicere et ex audito confessionis reddidit se
            impotentem, ergo quando audivit eius confessionem, peccavit inortaliter ; quod nullo
            modo videtur probabile.</p>
          <p xml:id="bb-d4e28513-d1e156">Ex quinta sic. Nihil debet servari, unde innocens possit rationabiliter condemnari ;
            sed ita est in proposito, si tenetur celare quod alias novit : ergo etc. Probatio :
            ponatur casus, quod quatuor vadant per viam ; unus peccat in conspectu omnium, unde
            accusandus est coram praelato et puniendus ; confitetur uni de tribus ; duo alii
            accusant illum qui peccavit et testificantur contra eum et ad maius robur testimonii
            advocant tertium ; tertio praecipitur quod dicat, et illi eum accusant, nisi dicat,
            tamquam fautor sit in aliena culpa, et praelatus rationabiliter punit ipsum ad duorum
            testimonium de inobedientia : si ergo hoc totum iniquum est, videtur quod non tenetur
            celare. Si tu dicas mihi quod sacerdos debet confitenti protestari quod non accipit sub
            sigillo confessionis, contra : quaero, quando ; aut antequam confiteatur, aut postquam
            confessus est. Sed ante non tenetur, quia nescit quid sibi velit dicere ; si postquam
            confessio audita est, hoc nihil est, quia ex quo confessio fuit, sigillum habuit : ergo
            per suam protestationem non potest illud infringere. Et iterum, quilibet sacerdos posset
            dicere confitenti : nolo illud sub sigillo accipere. Praeterea, esto quod obliviscatur
            illud dicere et habeat in corde, quamvis non in ore, videtur quod idem debeat
            accidere.</p>
        </div>
        <div xml:id="bb-d4e28513-Dd1e160">
          <head xml:id="bb-d4e28513-Hd1e162">Conclusio</head>
          <head xml:id="bb-d4e28513-Hd1e165" type="question-title">Peccatum, quod scitur per confessionem et per aliam viam,
            revelari potest sine fractione sigilli, secluso tamen scandalo</head>
          <p xml:id="bb-d4e28513-d1e168">Respondeo : Dicendum quod triplex est hic modus dicendi.</p>
          <p xml:id="bb-d4e28513-d1e171">Primus est hic. Dicunt quidam quod, ex quo aliquis scit aliquid per confessionem,
            qualitercumque sciat et quandocumque sciat, illud vere non potest revelare, quia non
            potest tale quid revelari, cum sit pars confessionis, quin fiat sigillo confessionis
            praeiudicium, quod maxime et praecipue servanduni est integrum. Ad obiecta respondent,
            sicut tactum est, quod si videatur generari praeiudicium vel sequi malum, non debet
            recipere sub sigillo confessionis, sed cum protestatione quod nolit tenere secretum.
            Etsi ista opinio pia videatur, pro eo quod multum tribuit sigillo confessionis, tamen
            posset ducere in magnum periculum, scilicet quod fieret veritati et innocentiae et
            obedientiae praeiudicium, et fraudi praestaretur patrocinium, sicut ostensum est. Et
            constat quod sigillum confessionis institutum est ad vitandum scandalum ; veritas autem
            propter scandalum dimittenda non est. Et iterum, illa protestatio non facit ut possit
            revelare quod alias tenetur celare. Et iterum, si aliquis audivit confessionem alicuius,
            et ille de illo peccato sit infamis, numquid fractor sigilli dicitur, si de hac materia
            cum aliquibus loquitur ? Hoc videtur nimis durum et impium.</p>
          <p xml:id="bb-d4e28513-d1e174">Et ideo est secunda positio, quae videtur esse temperantior, quod confessio claudit os
            respectu cognitionis praecedentis, non respectu sequentis ; Et ratio huius est, quia
            ille qui prius novit et illud in confessione recipit, os sibi claudit respectu
            praecedentis, sed non respectu sequentis. Sed haec positio minus est rationabilis quam
            prima, quamvis videatur magis sobria : primum, quia ex hac positione ita generatur
            veritati praeiudicium sicut ex prima. Ulterius dicit quod sigillum confessionis potst
            omnem cognitionem antecedentem claudere, et post cognitio superveniens potest illud
            aperire. Si enim confessio ideo claudit prius scitum, quia revelare scitum est frangere
            sigillum, cum illud contineatur sub sigillo, quomodo cognitio sequens dabit potentiam
            loquendi vel manifestandi illud quod sub sigillo erat clausum ? Aut si revelare quod
            post scitur, in quantum post scitur, non praeiudicat confessionis sigillo, quare
            revelare prius scitum, cum unum. et idem possit sciri per visum, deinde per
            confessionem, tertio per aliorum revelationem ?</p>
          <p xml:id="bb-d4e28513-d1e178">Et ideo est tertius modus dicendi magis consonus veritati et rationi, quod illud quod
            scitur duplici via, duplici cognitione scitur. Et sicut duplici cognitione scitur, ita
            potest homo oblivisci unum modum sciendi et memorari alterum, sicut patet, quia
            aliquando obliviscitur homo se vidisse et recordatur se audisse, vel obliviscitur se
            audisse per relationem et meminit se audisse in confessione. Et sicut duplex est
            scientia sive modus sciendi sic duplex est modus revelandi ; nec unus praeiudicat
            alteri, ut si quis dicat : ego vidi, vel : ego in confessione didici ; nec unus modus
            alteri praeiudicat, et sine sigilli fractione et praeiudicio et absque praeiudicio
            veritatis potest quod scitum est per confessionem et per alium modum revelari, ita tamen
            quod modus sciendi per confessioriem semper maneat in occulto. Quia tamen posset ex hoc
            scandalum generari, maxime apud poenitentem et apud alios, credo quod de bono et aequo
            magis debet celare quam unus alius. Et ideo, propter vitandum scandalum poenitentis,
            debet ei protestari in confessione quod non debet illud celare, non quia illa
            protestatio acquirat ius revelandi, sed quia proximo aufert rationem scandali. Debet
            etiam permittere se cogi ad dicendum ; cogitur autem, sive quia veritati generatur
            praeiudicium sive per mandatum ; et ex tunc potest dicere absque omni remorsu. Cum magna
            enim maturitate revelandum est alienum peccatum, etiam ubi non est annexum confessionis
            sigillum. Et haec positio rationabilior et securior videtur, et iurisperiti in hanc
            magis consentiunt.</p>
        </div>
        <div xml:id="bb-d4e28513-Dd1e183">
          <head xml:id="bb-d4e28513-Hd1e185">Ad rationes</head>
          <p xml:id="bb-d4e28513-d1e188">Ad illud ergo quod obicitur de decretali, dicendum quod loquitur de revelatione
            peccati, eatenus qua per confessionem scitum est ; unde gravem imponit poenam, in qua
            poena dicitur quod debet intrudi in monasterium arctum ; et hoc intelligitur, non quia
            cogat ad emittendum votum, sed quia pro tanto crimine compellit ad perpetuo
            puniendum.</p>
          <p xml:id="bb-d4e28513-d1e191">Ad illud quod obicitur, quod nulla confessio est revelanda ; sed hoc peccatum etc.,
            dicendum quod ibi est sophisma secundum accidens, pro eo quod isti peccato, in quantum
            revelandum, extranea est confessio. Cum enim dupliciter sciatur, secundum unum modum
            revelari potest et debet, secundum alium vero minime ; et ideo primum quod proponit est
            falsum : non potest hoc peccatum revelari quin reveletur confessio.</p>
          <p xml:id="bb-d4e28513-d1e194">Ad illud quod obicitur, quod istae cognitiones habent oppositionem et gradum, dicendum
            quod verum est quod gradum habent ; sed tamen non habent oppositionem, pro eo quod
            secundum diversas vias sunt ; unde idem potest esse scitum et creditum ; sic in
            proposito, est intelligendum.</p>
          <p xml:id="bb-d4e28513-d1e197">Ad illud quod obicitur, quod malis auferenda est occasio malignandi, dicendum quod
            nunquam omnino potest malis clauci aditus malefaciendi ; nec adeo debet claudi, quod ex
            hoc claudatur bonis via recte agendi ; nec debet claudi aditus uni malo ut aperiatur
            alteri : et ideo ratio illa non concludit quod illud quod dupliciter est cognitum
            necessario oporteat celari.</p>
          <p xml:id="bb-d4e28513-d1e201">Ad illud quod obicitur, quod promittit habere secretum cum audit, verum est, ipsam
            confessionem, et illud eatenus qua sic scitur ; aliter non promittit, et, si etiam
            promitteret, ubi veritas vel obedientia praeciperet, revelari potest, et promissio vel
            iuramentum nullum esset - unde si vidissem proximum peccantem tali peccato quod teneor
            dicere superiori, si iurem sibi non dicere, non absolvor, immo dicere oportet - et
            facienda est poenitentia de periurio, pro eo quod contra iustitiam iuravit. Et sic patet
            totum.</p>
          <p xml:id="bb-d4e28513-d1e204">Ex hoc autem quod dictum est non debet sacerdos sumere audaciam revelandi vel loquendi
            de facili de eo quod per confessionem novit, pro eo quod confessionis sigillum adeo est
            custodiendum, ut non solum vitetur fractio, immo etiam dignum est ut tollatur de hoc
            omnis suspicio, ne in contemptum veniat sacramentalis confessio.</p>
        </div>
      </div>
    </body>
  </text>
</TEI>