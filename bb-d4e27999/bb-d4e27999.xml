<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e27999">
        <head xml:id="bb-d4e27999-Hd1e108">Dubia</head>
        <div xml:id="bb-d4e27999-Dd1e111">
          <head xml:id="bb-d4e27999-Hd1e113">Dub. I</head>
          <p xml:id="bb-d4e27999-d1e116">In parte ista sunt dubitationes circa litteram. Et primo de hoc quod dicit <name ref="#Lombard">Magister</name> : De illis etiam, qui aedificant ligna et stipulas etc.
            Videtur enim per hoc intelligere venialia. Sed contra : Isaiae 5, 8 : <quote xml:id="bb-d4e27999-Qd1e121" ana="#is5_8">Vae qui coniungitis domum ad domum</quote> etc. ; Glossa <name ref="#Jerome">Hieronymi</name> : <quote xml:id="bb-d4e27999-Qd1e127">Haeretici dogmata dogmatibus coniungunt ; et
              qui supra fundamentum debuerunt aedificare aurum, argentum et lapides pretiosos,
              econtra aedificant lignum, foenum et stipulam</quote>. Sed constat quod haeretici in
            fictione dogmatum suorum mortaliter peccant : ergo illud non intelligitur de
            venialibus.</p>
          <p xml:id="bb-d4e27999-d1e131">Item, quaeritur, quo tropo dicantur venialia lignum et foenum et stipula ; et, cum
            multae sint venialium differentiae, quomodo ad tres possunt reduci ?</p>
          <p xml:id="bb-d4e27999-d1e134">Et respondendum est ad hoc quod una scriptura multis modis potest exponi, unus tamen
            est principalis et litteralis intellectus, plures tamen esse possunt per adaptationem.
            Litteralis autem intellectus, secundum quod patet ex Glossa et littera sequenti, est de
            venialibus ; <name ref="#Jerome">Hieronymus</name> vero per quamdam adaptationem
            exponit.</p>
          <p xml:id="bb-d4e27999-d1e140">Si quaeratur ratio huius intellectus, dicendum quod Apostolus loquitur de venialibus in
            quantum sunt cremabilia. Cremabile autem, quod praestat pabulum et consumitur ab igne,
            in triplici differentia est. Quoddam enim est quod durat diutius, quoddam quod citissime
            consumitttr, quoddam quod medio modo. Primo modo dicitur lignum, secundo modo dicitur
            stipula, et tertio modo dicitur foenum, quod tenet medium inter utrumque extremum.</p>
        </div>
        <div xml:id="bb-d4e27999-Dd1e144">
          <head xml:id="bb-d4e27999-Hd1e146">Dub. II.</head>
          <p xml:id="bb-d4e27999-d1e149">Item quaeritur de hoc quod dicit : Non frustra distinxit illa tria Apostolus : lignum
            et foenum et stipulam, quae illi aedificant. Videtur enim male dicere, quia supra fidem
            nihil aedificatur nisi bonum : ergo nullum peccatum ; sed veniaIia sunt peccata : ergo
            nullo modo superaedificantur. Item, nihil comburitur quod est de spirituali aeqificio ;
            sed lignum et foenum et stipula superaedificantur : ergo non cremantur.</p>
          <p xml:id="bb-d4e27999-d1e152">Respondeo : Dicendum quod lignum et foenum et stipula superaedificari dicuntur
            dupliciter, secundum quod dupliciter possumus exponere. Potest enim per lignum intelligi
            opus bonum, cui tamen est annexum aliquod veniale peccatum, sicut patet in multis
            actibus ; et tale opus ex alio habet quod sit de aedificio, ex alio habet quod sit
            cremabile. Nam superaedificatur ea ratione qua bonum est propter principalem
            intentionem, sed crematur ea ratione qua habet amorem terrenis annexum ; et vix
            contingit nisi in perfectis quin in bonis operibus cadat aliquid a latere
            reprehensibile. Aliter potest exponi, ut per lignum, foenum et stipulam recte
            intelligantur venialia, et ita dicuntur superaedificari, non ut sint de aedificio, sed
            quoniam fundamentum aedificii non subvertunt, sed simul stant cum illo - non sic in
            mortalibus peccatis - et pro tanto dicuntur superaedificari, tamen nihilominus
            cremabuntur.</p>
        </div>
        <div xml:id="bb-d4e27999-Dd1e156">
          <head xml:id="bb-d4e27999-Hd1e158">Dub. III.</head>
          <p xml:id="bb-d4e27999-d1e161">Item quaeritur de hoc quod dicit : Qui vero superaedificant aurum, argentum, lapides
            pretiosos, de utroque igne securi sunt. Videtur enim male dicere, quia in auro
            intelligitur contemplatio Dei, in argenta dilectio proximi, in lapidibus pretiosis bona
            opera ; sed omnes iusti haec superaedificant : ergo nullus iustus transibit per ignem
            purgatorium. Si tu dicas quod intelligitur cum praecisione, contra : Ecclesiastis 7, 21
            : <quote xml:id="bb-d4e27999-Qd1e163" ana="#qoh7_21">Non est qui faciat bonum et non peccet</quote> : ergo nullus
            praecis haec superaedificat. Item quaeritur de sufficientia horum trium, et quomodo
            distinguuntur. Videtur enim quod aurum potius deberet attribui dilectioni quam
            contemplationi, quia dilectio est pretiosissima.</p>
          <p xml:id="bb-d4e27999-d1e167">Respondeo : Dicendum quod superaedificatio contemplationis, dilectionis et bonae
            actionis intelligitur per aedificationem auri et argenti et lapidum cum praecisione, ita
            quod alia non superaedificentur tunc autem dicuntur venialia superaedificari ; non
            quando committuntur, sed quando in usum et in habitum convertuntur, sicut in dilectione
            filiorum et uxoris et huiusmodi ; et sine tali habitu et usu bene potest homo esse,
            quamvis non possit peccata aliqua quantum ad actum vitare, ut puta quae ex subreptione
            vel ignorantia oriuntur. Solis ergo perfectis competit super aedificatio auri etc., et
            hi securi sunt.</p>
          <p xml:id="bb-d4e27999-d1e170">Quod quaeritur de distinctione istorum, dicendum quod est loqui de ordinatione mentis
            quantum ad partem superiorem, et sic intelligitur contemplatio Dei ; et quoniam haec
            dicit eminens in anima, recte intelligitur per aurum. Quantum vero ad partein
            inferiorem, dupliciter : aut prout dirigit voluntatem in se, et sic est dilectio proximi
            ; aut prout contingit voluntatem dirigi in opere, et sic est bona operatio. Et dilectio
            proximi comparatur ad bonam operationem sicut argentum ad lapides pretiosos, pro eo quod
            sicut argentum substernitur lapidibus pretiosis et per illos ornatur, sic dilectio per
            bonos effectus. Et nota quod in contemplatione Dei clauditur dilectio. Et sic patet
            responsio ad obiecta.</p>
        </div>
      </div>
    </body>
  </text>
</TEI>