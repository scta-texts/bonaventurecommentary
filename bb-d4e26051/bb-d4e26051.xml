<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e26051">
        <head xml:id="bb-d4e26051-Hd1e108">Quaestio 2</head>
        <head xml:id="bb-d4e26051-Hd1e111" type="question-title">Utrum poena purgatorii sit maxima poenarum temporalium.</head>
        <p xml:id="bb-d4e26051-d1e114">Secundo quaeritur, utrum poena purgatoria sit maxima poenarum temporalium.</p>
        <div xml:id="bb-d4e26051-Dd1e117" type="rationes-principales">
          <head xml:id="bb-d4e26051-Hd1e119">Rationes principales</head>
          <p xml:id="bb-d4e26051-d1e122">Et quod sic, videtur : <name ref="#Augustine">Augustinus</name>, in quodam Sermone :
              <quote xml:id="bb-d4e26051-Qd1e127">Ille ignis durior erit quam quidquid in hoc saeculo poenarum aut videre aut
              sentire aut cogitare quis potest</quote>.</p>
          <p xml:id="bb-d4e26051-d1e131">Item, in littera, dicit quod excellit omnem poenam quam unquam passus sit aliquis in
            hac vita.</p>
          <p xml:id="bb-d4e26051-d1e134">Item ratione videtur, quia quanto quis est debilior, tanto iudex puniens minori poena
            debet esse contentus. Ergo quanto est fortior, tanto exigitur ab eo poena gravior ; sed
            spiritus separatus improportionaliter est fortior quam sit totum coniunctum sive homo
            totus ; sed post hanc vitam est spiritus separatus : ergo videtur quod gravius
            puniatur.</p>
          <p xml:id="bb-d4e26051-d1e137">Item, spiritus separatus a carne semper gravius peccat quam spiritus carni unitus ; sed
            malum poenae proportionatur malo culpae, et malum culpae semper gravius est in spiritu
            separato : ergo pari ratione et malum poenae.</p>
          <p xml:id="bb-d4e26051-d1e141">Item, maior et gravior est poena passioni quam poena compassionis ; sed, anima exuta
            punitur poena passionis, coniuncta vero poena compassionis : ergo etc.</p>
          <p xml:id="bb-d4e26051-d1e144">Item, quanto poena est universalior, tanto gravior ; sed anima exuta, cum punitur, tota
            punitur et secundum totum : cum enim sit simplex, ignis totam attingit ; sed in
            praesenti vix aut nunquam aliqua poena totum hominem cruciat : ergo generaliter gravior
            est illa quam sit aliqua temporalis poena.</p>
          <p xml:id="bb-d4e26051-d1e147">Contra : Deus retribuit unicuique secundum meritum suum : unde proportionaliter
            respondet poena reatui ; sed, cum quis moritur reatus non intenditur : ergo nec poena
            debet intendi : ergo nec debet esse maior in futuro quam in praesenti.</p>
          <p xml:id="bb-d4e26051-d1e150">Item, quanto aliquid magis est passibile, adiunctum punienti magis patitur et gravius
            punitur ; sed coniunctum magis est passibile quam anima secundum se : ergo adiunctum
            affligenti magis patitur. Ergo, si punitur coniunctum in praesenti, et in futuro anima
            separata, patet etc.</p>
          <p xml:id="bb-d4e26051-d1e153">Item, maior est passio in qua agens est transmutans et abiciens, quam ubi alterum horum
            deficit ; sed in purgatorio anima punitur ita quod non transmutatur nec aliquid abicitur
            ; in praesenti autem a corpore fit abiectio : ergo videtur quod ista poena sit
            gravior.</p>
          <p xml:id="bb-d4e26051-d1e156">Item, beatior erit anima quando glorificabitur, corpore resumpto, et similiter miserior
            quando punietur, corpore resumpto. Ergo unio animae ad corpus potius facit ad poenae
            augmentum quam ad diminutionem : ergo, ab oppositis, separatio facit potius ad
            diminutionem quam ad augmentum. Ergo videtur quod minus graviter puniatur in purgatorio
            anima separata quam nunc, cum sit coniuncta.</p>
        </div>
        <div xml:id="bb-d4e26051-Dd1e160">
          <head xml:id="bb-d4e26051-Hd1e162">Conclusio</head>
          <head xml:id="bb-d4e26051-Hd1e165" type="question-title">Poena purgatorii in suo genere gravior est omni tmeporali
            poena, quem modo sustinet anima carni coniuncta</head>
          <p xml:id="bb-d4e26051-d1e168">Respondeo : Dicendum quod, sicut dicit <name ref="#Lombard">Magister</name> in littera
            et Sancti etiam multi dicunt, oportet nos concedere, etiamsi non appareat nobis ratio,
            quod poena purgatoria gravior est omni temporali poena, quam modo sustinet anima carni
            coniuncta. In huiusmodi autem magis adhaerendum est auctoritati quam rationi, pro eo
            quod illud est magis supra naturam et rationem quam secundum naturam et rationem. Sane
            tamen hoc intelligendum, ut generaliter poena illa sit maior ista, secundum illam
            regulam Philosophi : Si optimum in uno genere est melius optimo in alio genere, et hoc
            simpliciter illo melius. Similiter intelligendum est hic, quod illa sit maior, non quia
            minima sit maior maxima in hoc genere, sed quia maxima, in illo genere maior sit maxima
            in hoc genere. Sicut enim dicit beatus <name ref="#GregoryGreat">Gregorius</name>,
            quibusdam revelatum est quasdam animas in umbra punitas esse.</p>
          <p xml:id="bb-d4e26051-d1e177">Ad hoc autem quod tenemus intelligendum, aliqui voluerunt assigare rationem naturalem,
            ostendentes quod ex natura animae vertiret quod, cum anima exuta patitur, per se ipsam
            patitur secundum se totam, et ideo poena modica est ei gravissima. Sed hunc modum
            dicendi non approbat ratio catholica, quae in inferno credit animas gravius puniendas
            post corpora iam resumpta ; unde credenedum est quod iusti, qui igne conflagrationis in
            corpore purgabuntur in die iudicii, gravius punientur, quia brevius et ideo intensius,
            quam qui nunc purgantur.</p>
          <p xml:id="bb-d4e26051-d1e180">Alii voluerunt assignare rationem partim naturalem, partim supernaturalem. Dixerunt
            enim quod animae exutae habent potentias suas expeditas et naturale desiderium habent
            pertingendi ad bonum propter quod sunt creatae ; et ulterius, gratia est in eis, quae
            magis istud desiderium inclinat : et ideo, cum illud bonum sitiant et ab illo
            retrahantur et quasi incarcerentur, modica poena sensibilis cum hac tristitia est eis
            maxima. Et pro tanto dicunt poenam purgatoriam esse maximam. Sicut enim delectationes
            spirituales sunt intensae multum et praecellunt corporales, ita et tristitia de absentia
            superexcellit mortem dolorem corporalem. Sed certe nec ista ratio bene manuducit, si
            quis aspiciat. Primum quidem, quia desiderium summi Boni est desiderium quod habet
            necessario iunctam secum fruitionem et aliquam realem possessionem, et ideo parit
            gaudium ; unde qui plus desiderat summum Bonum, magis ibi delectatur. In hoc enim
            dissimile est desigerium temporalium et corporalium a desiderio spiritualium, ut
            ostendit <ref xml:id="bb-d4e26051-Rd1e182" target="http://scta.info/resource/a83-q35">Augustinus, in libro 83
              Quaestionum</ref>. Et illud veritatem habet maxime cum Deus inhabitat per caritatem in
            anima. Sed secundum istam rationem poena limbi maxima esset et fuisset maxima in sanctis
            Patribus, ubi creditur duisse requies sancta. Ista etiam ratio nihil ad propositum
            facit, si quis inspiciat, pro eo quod Sancti non de carentia loquuntur, sed de poena
            afflictiva, sicut de igne sive de flamma purgatoria.</p>
          <p xml:id="bb-d4e26051-d1e187">Ideo dicendum quod ratio huius sumitur ex divina iustitia. Et ista est ratio recta,
            quia quod ignis agat in animam, ut infra videbitur, non est naturae, sed iustitiae ; et
            ideo, quod magis agat, divinae iustitiae est attribuendum. Quoniam ergo Deus iustus
            poenam non acceptat secundum quod punitiva tantum, sed secundum quod plus est in ea
            ratio ordinis recti, secundum hoc intelligendum quod est poena assumpta et poena
            inflicta. In poena assumpta pon tantum placet Deo ordinatio poenae ad culpam, sed ordo
            et rectitudo quae est in voluntate assumente ; in poena inflicta placet ordinatio poenae
            ad culpam. Quoniam igitur poena poenitentium in praesenti plus est assumpta, poena
            morientium est inflicta in purgatorio, pro eo quod iam non est tempus agendi, sed
            recipiendi ; ideo modica poena in praesenti plus satisfacit et magis est de ea contenta
            divina iustitia quam de magna in futuro ; et ideo quasi improportionaliter maiorem
            exigit, ut ei satisfaciat. Exemplum autem potest haberi in istis materialibus debitis.
            Creditor enim plus acceptat marcam auri quam decem marcas argenti ; et poena praesens
            illi comparata multo pretiosior est in conspectu Dei, quam sit aurum argento in
            conspectu hominum. Concedendae igitur sunt rationes probantes poenam illam graviorem
            esse.</p>
        </div>
        <div xml:id="bb-d4e26051-Dd1e192">
          <head xml:id="bb-d4e26051-Hd1e194">Ad rationes</head>
          <p xml:id="bb-d4e26051-d1e197">Ad illud ergo quod obicitur, quod reatus non augetur, dicendum quod verum est. Sed
            reatus poenae melius solvitur de modica poena assumpta quam de multa inflicta.</p>
          <p xml:id="bb-d4e26051-d1e200">Ad illud quod obicitur, quod quanto magis est passibile, magis patitur, dicendum quod
            illud est verum, ceteris paribus ; sed divina virtus, cuius est ille ignis instrumentum,
            ordinat ut puniat gravius. Vel dicendum quod, poena non iudicatur maior et minor
            secundum laesionem sive passionem, sed secundum sensum passionis, prout sensus refugit
            illam poenam. Et quoniam spiritus, licet minus laedatur ab igne quam corpus, vivaciorem
            tamen habet vim sentiendi passionem, et iterum, maxime refugit, quia hoc contra naturam
            suam est, non sic contra naturam corporis : ideo, quamvis minus patiatur et minus
            laedatur, passione naturali magis punitur et magis dolet ; et per hoc patet responsio ad
            duo ultima.</p>
          <p xml:id="bb-d4e26051-d1e203">Quod enim dicitur, quod magis punit quod abicit et transmutat, dicendum quod falsum
            est, quia ignis infernalis, qui urit et non consumit, gravius punit quam iste alius
            ignis, qui utrumque facit.</p>
          <p xml:id="bb-d4e26051-d1e206">Similiter de alio, quod magis punit quod magis nocet, dicendum quod falsum est, quia
            maior poena est brachium conterere quam etiam amputare, quia remanet ibi sensus et dolor
            continuus. Sic et in anima, quae nunquam dormit, semper est actualis sensus nocivi et
            dissensus, ita quod uterque viget et neuter minuitur quantum est ex parte spiritus ; et
            ideo dolor est intensus et continuus, ac per hoc gravissimus. Quomodo autem corpus agat
            in spiritum, infra in suo loco dicetur, cum agetur de poenis infernalibus.</p>
        </div>
      </div>
    </body>
  </text>
</TEI>