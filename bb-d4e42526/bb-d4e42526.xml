<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e42526">
        <head xml:id="bb-d4e42526-Hd1e108">Quaestio 2</head>
        <head xml:id="bb-d4e42526-Hd1e111" type="question-title">Utrum consanguinitas Matrimonio praestet impedimentum.</head>
        <p xml:id="bb-d4e42526-d1e114">Secundo quaeritur, utrum consanguinitas Matrimonio praebeat impedimentum.</p>
        <div xml:id="bb-d4e42526-Dd1e117" type="rationes-principales">
          <head xml:id="bb-d4e42526-Hd1e119">Rationes principales</head>
          <p xml:id="bb-d4e42526-d1e122">Et quod non, videtur : Genesis 2, 23 : <quote xml:id="bb-d4e42526-Qd1e124" source="http://scta.info/resource/gen2_23">Hoc nunc os ex ossibus
              meis, et caro de carne mea</quote> ; sed nulla persona potest alteri magis alligari
            quam ut sit de carne et de ossibus : ergo, si propter hoc non est Matrimonium Adae
            impeditum, immo propter hoc est mulier de latere sumpta, videtur quod consanguinitas non
            impediat, sed expediat.</p>
          <p xml:id="bb-d4e42526-d1e128">Item, Ecclesiastici 13, 19 : <quote xml:id="bb-d4e42526-Qd1e130" source="http://scta.info/resource/sir13_19">Omne animal diligit simile sibi, et
              volatilia ad sibi similia conveniunt</quote>. Ergo quanto aliquae personae magis
            similes sunt et coniunctae, tanto magis natae sunt invicem convenire et copulari ; sed
            ad Matrimonium est copula et coniunctio : ergo consanguinitas magis expedit quam
            impediat.</p>
          <p xml:id="bb-d4e42526-d1e134">Item, firmiori vinculo iunguntur qui natura et voluntate alligantur quam qui voluntate
            tantum, et melius invicem cohabitant et conversantur ; sed sic est, cum aliqui iunguntur
            vinculo carnali et foedere matrimoniali : ergo magis deberent homines coniungi
            propinquis quam extraneis, cum voluntas habeat naturam sibi conformem et natura
            voluntatem adiuvet : ergo magis praestat consanguinitas Matrimonio solatium et
            fulcimentum quam impedimentum.</p>
          <p xml:id="bb-d4e42526-d1e137">Item, si aliquid repugnat Matrimonio et impedit, hoc non facit nisi quia alicui bono
            Matrimonii repugnat et aliquid adimit ; sed, si consanguinei iungantur, salvantur ibi
            tria hona Matrimonii : fides, proles et sacramentum : ergo consanguinitas, ut videtur,
            nullum praestat impedimentum Matrimonio.</p>
          <p xml:id="bb-d4e42526-d1e141">Contra : Genesis 2, 24 : <quote xml:id="bb-d4e42526-Qd1e143" source="http://scta.info/resource/gen2_24">Propter hoc relinquet homo patrem et
              matrem</quote> etc. Constat quod istud non intelligitur de derelictione quantum ad
            cohabitationem : ergo intelligitur de derelictione quantum ad Matrimonii contractionem :
            ergo pater et mater non sunt legitimae personae ad contrahendum respectu filiae et filii
            ; hoc autem non est ob aliud nisi ob vinculum consanguinitatis : ergo etc ;</p>
          <p xml:id="bb-d4e42526-d1e147">Item, Levitici 18, 5 : <quote xml:id="bb-d4e42526-Qd1e149" source="http://scta.info/resource/lev18_5">Ego Dominus Deus vester. Omnis homo ad
              proximam sanguinis sui non accedet, ut revelet turpitudinem eius</quote>. Ergo, si
            contra Domini praeceptum est proximam sanguinis sui cognoscere, cum Matrimonium sit
            ordinatum ad actum illum, nullus cum proxima sua potet contrahere Matrimonium : ergo
            proximitas sanguinis praestat Matrimonio impedimentum.</p>
          <p xml:id="bb-d4e42526-d1e153">Item, quod est contra bonum prolis impedit Matrimonium ; sed contrahere cum
            consanguinea est contra bonum prolis : ergo etc. Probatio minoris : <name ref="#GregoryGreat">Gregorius</name> dicit, et habetur in littera : Quaedam lex Romana
            permittit ut duorum fratrum aut duarum sororum filius et filia sibi matrimonialiter
            copulentur ; sed expedento didicimus ex tali copula sobolem non posse succrescere.</p>
          <p xml:id="bb-d4e42526-d1e159">Item, Matrimonium est vinculum honestatis, sicut supra ostensum est ; sed naturalis
            honestas refugit revelare ignominiam et turpitudinem propinqui : si ergo haec turpitudo
            revelatur in coitu, quicumque cognoscit propinquam, facit contra honestatem naturalem.
            Si ergo Matrimonium honestum est, cum consanguinitas. sit contra honestatem,
            consanguinitas impedit Matrimonium.</p>
        </div>
        <div xml:id="bb-d4e42526-Dd1e163">
          <head xml:id="bb-d4e42526-Hd1e165">Conclusio</head>
          <head xml:id="bb-d4e42526-Hd1e168" type="question-title">Consanguinitas impedit matrimonium in aliquo propter dictamen
            legis naturae, in aliquo propter prohibitionem legis divinae, in aliquo propter statutum
            Ecclesiae</head>
          <p xml:id="bb-d4e42526-d1e171">Respondeo : Dicendum quod vinculum consanguinitatis impedit Matrimonium in aliquo
            propter dictamen legis naturae, in aliquo vero propter prohibitionem legis divinae, in
            aliquo propter statutum Ecclesiae. Vinculum consanguinitatis, quod est stipitis ad
            prolem, impedit propter dictamen naturae ; unde et naturale. apud omnes quod filius
            non.coniungatur matri et quod filia non coniungatur patri. Et si quaeratur ratio huius,
            dicendum quod hoc est propter reverentiam et honorem qui debet exhiberi patri et matri,
            et ideo non debent commisceri ; vel etiam propter generationis successionem ; quae debet
            procedere, non retrocedere ; unde non debet proles genita coniungi suo principio, ut
            gignat. Et hinc est quod patura dictat quod alio affectu tractandi sunt parentes, alio
            affectu tractari debent coniuges. Ideo propter dictamen naturae impeditur Matrimonium
            per consanguinitatis primum vinculum, quod est prolis genitae ad suum principium.</p>
          <p xml:id="bb-d4e42526-d1e174">Propter prohibitionem legis divinae impeditur Matrimonium per consanguinitatem usque ad
            secundum gradum, sicut patet per Levitici 18 capitulum, ubi fit prohibitio usque ad
            secundum gradum. Et si quaeratur ratio huius, dicendum quod hoc est propter honestatem ;
            qui enim mulierem cognoscit revelat eius turpitudinem et discooperit ignominiam ; et hoc
            inhonestum est facere propinquae, maxime cum honestas dictet quod soror non est
            tractanda ut uxor. Et hinc est quod in praecepto suo Dominus dicit : Non discooperies
            turpitudinem eius.</p>
          <p xml:id="bb-d4e42526-d1e177">Ulterius, propter statutum Ecclesiae impeditur Matrimonium a secundo gradu et deinceps.
            Et si quaeratur ratio huius, dicendum quod hoc statutum fuit propter dilectionem
            dilatandam. Quia enim homo pronus est ad diligendum sibi propinquum, et Matrimonium
            aggenerat propinquitatem et dilectionis mutuae praestat fomentum : hinc est quod
            Ecclesia statuit ut amor ad extraneos extenderetur, quod Matrimonia extra propriam
            parentelam contraherentur ; et ita non solum in secundo, sed etiam deinceps, propter
            dilatandam caritatem et propter ampliandam honestatem. Et sic patet quod
            consanguinitatis vinculum ob diversas causas habet impedire Matrimonium ; et hoc
            concedendum.</p>
        </div>
        <div xml:id="bb-d4e42526-Dd1e182">
          <head xml:id="bb-d4e42526-Hd1e184">Ad rationes</head>
          <p xml:id="bb-d4e42526-d1e187">Ad illud ergo quod obicitur de Eva et Adam, quod fuerunt os et caro, dicendum quod,
            quamvis Eva et Adam fuerint os et caro, non tamen sic fuit tunc quemadmodum nunc est,
            quoniam nunc eadem est via propagationis et commixtionis, sed Eva non exiit ab Adam per
            viam generationis, sed per modum supernaturalem, non per coitum, immo de latere, qualis
            modus producendi peroptime competebat coniugio, tum propter figuram, tum etiam, ut
            significaretur vinculi matrimonialis aequalitas, quia de latere et adhaerentia. Unde,
            quia non similiter modo alii sibi attinent, ideo modus ille ad consequentiam trahi non
            potest nec debet.</p>
          <p xml:id="bb-d4e42526-d1e190">Ad illud quod obicitur, quod omne animal diligit sibi simile, dicendum quod illud
            intelliitur de similitudine secundum speciem ; vel si intelligatur de similitudine
            secundum carnis proximitatem, adhuc habet veritatem, quod diligit. Sed alius est modus
            affectionis quo diligenda est uxor, alius quo diligenda est soror ; et ideo coniunctio
            affectionis naturalis repugnat copulae matrimoniali : ergo, si copuletur per affectionis
            vinculum, non sequitur quod debeat copulari per Matrimonium.</p>
          <p xml:id="bb-d4e42526-d1e193">Ad illud quod obicitur, quod natura firmitatem praestat vinculo voluntatis, dicendum
            quod verum est, ubi affectio voluntaria ad id dirigitur ad quod inclinat natura ; et
            quoniam natura bene ordinata non inclinat ad coeundum cum sorore, et affectio
            matrimonialis inclinat ad cognoscendum uxorem : hinc est quod naturalis affectio non
            praestat voluntati fulcimentum, sed potius impedimentum.</p>
          <p xml:id="bb-d4e42526-d1e196">Ad illud quod obicitur, quod non repugnat alicui bono Matrimonii, dicendum quod hoc
            solvi potest per interemptionem, quoniam <name ref="#GregoryGreat">Gregorius</name>
            dicit quod experimento didicit ex tali copula non posse sobolem succrescere. Potest
            tamen et aliter dici quod impedit maius bonum, quod est vinculum affinitatis, quae,
            exinde contracta, est occasio mutuae dilectionis. Quod patet : si aliquis accipiat
            filiam patris sui et exinde generet. prolem, idem est socer et pater et eadem mulier est
            socrus et mater et idem filius et gener, eadem nurus et filia et idem vir et frater et
            eadem uxor et soror : ita respectu necessitatis, quae poterat esse in octo sicut in
            quatuor ; similiter respectu prolis. Ut istae alligationes diffunderentur, et caritas
            mediante vinculo Matrimonii mutuo conservaretur, statuit Ecclesia, Matrimonium ad
            remotas personas protendi, non quia in proximis impediretur Matrimonium, sed quia
            perderetur maius bonum. Et sic patet totum.</p>
        </div>
      </div>
    </body>
  </text>
</TEI>