<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 3, P. 1, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 3, P. 1, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e2289">
        <head xml:id="bb-d1e2289-Hd1e119">III, D. 3, P. 1, A. 1, Q. 2</head>
        <head xml:id="bb-d1e2289-Hd1e122" type="question-title">Utrum anima beatae Virginis sanctificata fuerit ante originalis
    peccati contractionem.</head>
        <p xml:id="bb-d1e2289-d1e125">Secundo quaeritur, utrum anima beatae Virginis sanctificata fuerit ante originalis peccati
    contractionem.</p>
        <div xml:id="bb-d1e2289-Dd1e128" type="rationes-principales">
          <head xml:id="bb-d1e2289-Hd1e130">Rationes principales</head>
          <p xml:id="bb-d1e2289-d1e133">Et quod sic, videtur. <name ref="#Anselm">Anselmus</name>, De conceptu virginali : <quote xml:id="bb-d1e2289-Qd1e138" source="http://scta.info/resource/adcdcv-d1e195">Decebat ut illius conceptus fieret de
       matre purissima ea puritate qua maior sub Deo nequit intelligi</quote>. Sed maior est
      puritas, ubi nec actualis nec originalis culpa invenitur, quam ubi est aliqua earum. Si
      igitur beata Virgo fuit purissima, non videtur quod contraxerit originalem culpam : ergo
      videtur quod ante originalem culpam sanctificata fuerit.</p>
          <p xml:id="bb-d1e2289-d1e142">Item, <name ref="#Augustine">Augustinus</name>, De natura et gratia : <quote xml:id="bb-d1e2289-Qd1e147">De Matre Domini, cum de peccatis agitur,
       nullam volo prorsus habere quaestionem</quote>. Ergo non videtur in ea fuisse peccatum,
      nec actum nec contractum.</p>
          <p xml:id="bb-d1e2289-d1e151">Item, ratione videtur : <quote xml:id="bb-d1e2289-Qd1e153" source="http://scta.info/resource/jddfo-l4c16">Honor Matris
       refertur ad Filium</quote>, ut dicit <name ref="#JohnDamascenus">Damascenus</name> ; sed omnis honor debetur Filio gloriosae
      Virglnis, maxime quantum ad immunitatem peccati. Si igitur ad honorem Filii spectat habere
      matrem puram et sanctam, videtur quod. Mater Christi immunis fuerit ab omni culpa, tam
      originali quam actuali.</p>
          <p xml:id="bb-d1e2289-d1e160">Item, si est ponere extrema, contingit ponere medium ; sed contingit ponere habentes
      originale peccatum in anima et in carne, sicut filii Adam habent communiter ; contingit
      invenire carentem in anima et carne, sicut in Christo : ergo contingit reperire medium,
      scilicet habentem in carne et non in anima, vel in anima et non in carne. Sed habere in
      anima et non in carne est impossibile, quia originale ortum habet a carne : anima enim non
      traducitur, sed caro. Restat igitur quod aliqua persona fuit, quae haberet originale solum
      in carne et non in anima ; haec autem fuit illa quae maxime accedit ad Christum puritate, et
      haec est Virgo Maria : ergo etc.</p>
          <p xml:id="bb-d1e2289-d1e164">Item, sanctificatio beatae Virginis excellit sanctificationem aliorum Sanctorum. Ergo, cum
      beatus Ioannes sanctificatus fuerit quantum ad nativitatem ex utero, quam Ecclesia celebrat,
      videtur quod Virgo Maria non tantum sanctificata sic fuerit, sed etiam in quantum ad
      nativitatem in utero. Sed nativitas in utero est in animae infusione : igitur beata Virgo in
      instanti infusionis animae sanctitatem habuit divinae gratiae : ergo nunquam habuit
      infectionem originalis culpae.</p>
          <p xml:id="bb-d1e2289-d1e167">Item, possibile fuit gratiam dari animae beatae Virginis in primo instanti creationis ; sed
      congruum est ponere quod animae illi id Deus dederit quod congruebat ei suscipere : ergo
      videtur quod in primo instanti originalem dederit ei gratiam. Ergo, cum gratia non possit
      simul stare cum culpa, aut gratiam perdidit aut originalem culpam non contraxit ; sed non
      est dicere quod gratiam perdidit : ergo videtur esse dicendum quod non habuit culpam
      originalem.</p>
          <p xml:id="bb-d1e2289-d1e170">Sed contra : Ad Romanos 5, 12 : <quote xml:id="bb-d1e2289-Qd1e172" source="http://scta.info/resource/rom5_12">Omnes in Adam peccaverunt</quote> ;
      hoc autem non est nisi quia fuimus in Adam secundum seminalem rationem : ergo, si Virgo fuit
      secundum seminalem rationem, videtur quod contraxerit originale, sicut et alii.</p>
          <p xml:id="bb-d1e2289-d1e176">Item, <name ref="#Augustine">Augustinus</name> : <quote xml:id="bb-d1e2289-Qd1e181">Nemo liberatur a massa peccati nisi in fide Redemptoris</quote>.
      Ergo omnes quotquot eripiuntur, per Christum eripiuntur ; sed non liberatur quis a peccato
      quod non habet : ergo videtur quod omnes alii a Christo contraxerint originale peccatum.</p>
          <p xml:id="bb-d1e2289-d1e185">Item, <name ref="#Bernard">Bernardus</name> : <quote xml:id="bb-d1e2289-Qd1e190">Salvator noster, sicut pro omnibus liberandis venit, ita nullum
       liberum e reatu reperit</quote>. Ergo nec beatam Virginem invenit liberam : ergo originale
      peccatum contraxit.</p>
          <p xml:id="bb-d1e2289-d1e194">Item, hoc ipsum videtur ratione, quia, si beata Virgo caruit originali peccato, caruit
      merito mortis : ergo vel iniustitia facta est ei cum mortua est, vel dispensative pro salute
      generis humani mortua est. Sed primum facit ad contumeliam Dei, quia, si illud verum est,
      Deus non est iustus retributor ; secundum ad contumeliam Christi, quia, si illud verum est,
      Christus non est sufficiens redemptor ; ergo utrumque falsum est et impossibile. Restat
      igitur quod habuit peccatum originale.</p>
          <p xml:id="bb-d1e2289-d1e198">Item, nullus pertinet ad redemptionem Christi nisi qui habet culpam : si ergo beata Virgo
      caruit originali, videtur quod ad redemptionem Christi non pertineat. Sed magna est gloria
      Christo de Sanctis quos redemit : ergo, si non redemit beatam Virginem, nobilissima gloria
      privatur. Si ergo hoc est profanum et impium dicere, videtur etc.</p>
          <p xml:id="bb-d1e2289-d1e201">Item, si beata Virgo peccatum originale non habuit, et nulli est clausa ianua nisi merito
      originalis peccati, videtur ergo quod, si mortua fuisset ante Christum, statim evolasset ad
      caelum : ergo non videtur quod ianua omnibus aperta fuerit per Christum ; et ita falsum
      dicit Apostolus, cum dicit ad Colossenses 1, 19 : <quote xml:id="bb-d1e2289-Qd1e203" source="http://scta.info/resource/col1_19">Placuit ei per ipsum
       reconciliare omnia quae in caelis sive quae in terris sunt</quote>.</p>
        </div>
        <div xml:id="bb-d1e2289-Dd1e208">
          <head xml:id="bb-d1e2289-Hd1e210">Conclusio</head>
          <head xml:id="bb-d1e2289-Hd1e213" type="question-title">Cum opinione tunc communi auctor putat esse probabilius, beatae
      Virginis sanctificationem fuisse post originalis peccati contractionem.</head>
          <p xml:id="bb-d1e2289-d1e216">Respondeo : Ad praedictorum intelligentiam est notandum quod quidam dicere voluerunt in
      anima gloriosae Virginis gratiam sanctificationis praevenisse maculam peccati originalis.
      Rationem autem huius assignant : quia decebat animam gloriosae Virginis sanctificari
      excellentissime super animas aliorum Sanctorum, non solum quantum ad abundantiam
      sanctitatis, sed etiam quantum ad accelerationem temporis ; ideo in instanti suae creationis
      fuit sibi gratia infusa et in eodem instanti anima infusa est carni. Sed quia omnium
      mobilium mobilior est sapientia, et nescit tarda molimina Spiritus Sancti gratia , et multo
      potentior est gratia quam natura, hinc est quod effectus gratiae sanctitatis magis
      praevaluit in carnem quam effectus foeditatis in animam ; et ideo culpam non contraxit.</p>
          <p xml:id="bb-d1e2289-d1e219">Haec autem positio videtur posse fulciri multiplici congruentia, tum propter Christi
      praecipuum honorem, quem decebat de matre purissima fieri ; tum propter Virginis
      praerogativam singularem, quae debuit in dignitate sanctificationis ceteros Sanctos et
      Sanctas praeire ; tum etiam propter ordinis decorem, ut, sicut fuit persona immunis ab
      originali et in carne et in anima, sive in causa et in effectu, et persona utroque modo
      habens originale, sic esset persona media, quae quodam modo haberet et quodam modo non
      haberet ; et ista est beata Virgo, quae mediatrix est inter nos et Christum, sicut Christus
      inter nos et Deum.</p>
          <p xml:id="bb-d1e2289-d1e222">Et hoc dicunt sonare verbum <name ref="#Anselm">Anselmi</name>, cum dicit quod beata Virgo purissima fait ea puritate,
      qua maior sub Deo nequit intelligi. In hoc enim notat gradum suae puritatis inferiorem esse
      respectu Filii et superiorem respectu aliorum Sanctorum. Et ideo quasi mediam rationem huius
      multiplicis congruentiae voluerunt quidam apponere, addentes insuper illud quod non repugnat
      veritati sacrae Scripturae et fidei christianae. Veritati, inquam, non repugnat, immo potius
      consonat, si quis eius mysteria attendat. Beata enim Virgo Maria significata fuit per arcam
      ; anima vero beatae Virginis significata fuit per urnam, in qua positum fuit manna. Cum ergo
      urna illa prius fuerit impleta manna quam posita in arca, prius saltem per naturam,
      sanctificata fuit anima beatae Virginis quam carni unita. Fidei etiam christianae, ut dicit
      positio praedicta, non repugnat, pro eo quod dicunt ipsam Virginem ab originali peccato
      liberatam per gratiam, quae quidem pendebat et ortum habebat a fide et capite Christo, sicut
      gratiae aliorum Sanctorum. Et iterum, licet illa gratia praeveniret animae infectionem, non
      tamen praevenit carnis foeditatem. Et ideo ratione illius foeditatis iuste remanserunt in
      Virgine poenalitates ; gratia enim sanctificationis non obviat poenae, sed culpae. Et hinc
      est quod beata Virgo poenalitatibus fuit obnoxia et per Christum liberata a peccato
      originali, sed aliter quam alii. Nam alii post casum erecti sunt, Virgo Maria quasi in ipso
      casu sustentata est ne rueret, sicut exemplum ponitur de duobus cadentibus in luto. Et per
      istam viam effugiunt auctoritates et rationes quae contra eos adducuntur, dicentes non
      concludere quod beata Virgo habuit infectionem originalis peccati quantum ad effectum, sed
      quantum ad causam solum. </p>
          <p xml:id="bb-d1e2289-d1e229">Aliorum vero positio est quod sanctificatio Virginis subsecuta est originalis peccati
      contractionem ; et hoc, quia nullus immunis fuit a culpa originalis peccati nisi solum
      Filius Virginis. Sicut enim dicit Apostolus ad Romanos 3, 23 : <quote xml:id="bb-d1e2289-Qd1e231" source="http://scta.info/resource/rom3_23">Omnes
       peccaverunt et egent gloria Dei</quote>, ibi Glossa : <quote xml:id="bb-d1e2289-Qd1e234">Omnes peccatores invenit
       gratia Christi, qui solus sine peccato venit, et omnes egent gloria Dei, id est, ut ipse
       liberet qui potest ; non tu, qui liberatione indiges</quote>. Et hoc ipsum dicit
      <name ref="#Augustine">Augustinus</name>, Super Ioannem, tractans illud verbum : Ecce Agnus Dei, ubi dicit quod solus
      peccata mundi potuit auferre qui solus sine peccato venit, quia omni peccato caret.</p>
          <p xml:id="bb-d1e2289-d1e241">Hic autem modus dicendi communior est et rationabilior et securior. Communior, inquam, quia
      fere omnes illud tenent quod beata Virgo habuit originale, cum illud appareat ex multiplici
      ipsius poenalitate, quam non est dicere ipsam passam esse propter aliorum redemptionem ;
      quam etiam non est dicere per assumtionem habuisse, sed per contractionem Rationabilior
      etiam est, quia esse naturae praecedit esse gratiae vel tempore vel natura ; et propterea
      dicit <name ref="#Augustine">Augustinus</name> quod prius est nasci quam renasci, sicut prius est esse quam bene esse ; .
      prius est igitur animam uniri carni quam gratiam Dei sibi infundi. Si igitur caro illa
      infecta fuit, ex sua infectione nata erat animam culpa originali inficere. Necessarium est
      igitur ponere quod ante fuerit originalis culpae infectio quam sanctificatio. Securior etiam
      est, quia. magis consonat fidei pietati et Sanctorum auctoritati. Magis concordat Sanctorum
      auctoritati, pro eo quod communiter Sancti, cum de materia ista loquuntur, solum Christum
      excipiunt ab illa generalitate, qua dicitur : Omnes peccaverunt in Adam. Nullus autem
      invenitur dixisse de his quos audivimus auribus nostris, Virginem Mariam a peccato originali
      fuisse immunem. Pietati etiam fidei magis concordat, pro eo quod, etsi Mater habenda sit in
      reverentia et magna erga ipsam habenda sit devotio, multo maior tamen est habenda erga
      Filium, ex quo est ei omnis honor et gloria. Et ideo, quia hoc spectat ad excellentem
      dignitatem Christi quod ipse est omnium Redemptor et Salvator et quod ipse omnibus aperuit
      ianuam et quod ipse unus pro omnibus mortuus est, nullatenus ab hac generalitate beata :
      Virgo Maria excludenda est, ne, dum Maria excluenda est, ne, dum Matris excellentia
      ampliatur, Filii gloria minuatur ; et sic Mater provocetur, quae magis vult Filium extolli
      et honorari quam se ipsam, utpote Creatorem quam creaturam.</p>
          <p xml:id="bb-d1e2289-d1e247">Huic igitur positioni adhaerentes, propter honorem Iesu Christi, qui in nullo praeiudicat
      honori Matris, dum Filius Matrem incomparabiliter antecellit, teneamus, secundum quod
      communis opinio tenet, Virginis sanctificationem fuisse post originalis peccati
      contractionem. Unde rationes hoc probantes concedendae sunt.</p>
        </div>
        <div xml:id="bb-d1e2289-Dd1e252">
          <head xml:id="bb-d1e2289-Hd1e254">Ad rationes</head>
          <p xml:id="bb-d1e2289-d1e257">Ad illud vero quod obicitur in contrarium, quod Virgo purissima fuit, dicendum quod tria
      attendenda sunt in illa auctoritate. Primo, quia dicit <mentioned>sub Deo</mentioned>; et in
      hoc innuit quod defuit a puritate Christi, et ideo aliquam maculam habuit, vel originalem
      vel actualem. Non actualem, ut patebit : ergo originalem. Ideo vult dicere quod caruit omni
      macula actuali, non originali. Aliud attendendum est, quod dicitur quod maior nequit
      intelligi, scilicet rationabiliter. Illud enim dicitur intelligi, quod rationabiliter
      cogitatur vel cognoscitur ; illud non rationabiliter cogitatur, quod nata de voluptate viri
      careat originali peccato. Postremo attendendum est quod dicit quod de matre purissima facta
      est illa conceptio , in quo innuit quod haec summa puritas est ponenda in ea pro tempore in
      quo concepit Filium Dei ; et tunc omnino purificata et mundissima fuit, sicut patebit infra
      ; et ideo non sequitur caruisse originali culpa. </p>
          <p xml:id="bb-d1e2289-d1e263">Ad. illud quod obicitur, quod nulla habenda est quaestio, cum agitur de peccatis secundum
      verbum <name ref="#Augustine">Augustini</name>, dicendum quod <name ref="#Augustine">Augustinus</name> intelligit de peccato actuali, non de originali,
      sicut patet ex serie litterae.</p>
          <p xml:id="bb-d1e2289-d1e272">Ad illud quod obicitur, quod honor Matris refertur ad Filium, dicendum quod verum est ; non
      tamen sequitur quod omnis honor, qui attribuitur Filio, attribuendus sit Matri, quia sic non
      esset Filium honorare, sed potius Filio contumeliam facere, dum honorem sibi soli debitum
      quis alii attribueret. .Et quia hic honor, scilicet immunem esse ab omni peccato, tam
      originali quam actuali, solius Filii Dei est, quia solus conceptus de Spiritu Sancto et
      natus de Virgine, ideo Virgini attribuendum non est. Sufficiunt enim Virgini aliae
      dignitates, quas sibi Filius communicavit et dedit, in quibus superexcellit omnes humanas
      laudes et devotiones ; et ideo non oportet novos honores confingere ad honore.m Virginis,
      quae non iniget nostro mendacio, quae tantum plena est veritate.</p>
          <p xml:id="bb-d1e2289-d1e275">Ad illud quod obicitur, quod si est ponere extrema, et medium, dicendum quod verum est, si
      medium illud natum sit confici ex extremis secundum debitum ordinem et congruentiam. Non sic
      autem. est in proposito ; nam ponere causam sine effectu vel effectum sine causa non
      convenit neque decet.</p>
          <p xml:id="bb-d1e2289-d1e279">Ad illud quod obicitur, quod sanctificatio beatae Virginis excellit sanctificationem
      aliorum Sanctorum quantum ad magnitudinem et celeritatem, dicendum quod verum est.
      Verumtamen non sequitur ex hoc quod sanctificata fuerit in primo instanti creationis animae,
      quia non excellit nisi in quantum decet.</p>
          <p xml:id="bb-d1e2289-d1e282">Ad illud quod obicitur, quod possibile fuit in primo instanti gratiam infundi, dicendum
      quod absque dubio non erat impossibile apud Deum omne verbum, nec illud, videlicet quod
      posset facere Virginem ab omni peccato immunem ; non tamen hoc decuit alicui concedere nisi
      ei soli per quem omni um facta est salus, videlicet Domino Iesu Christo, ut non glorietur in
      conspectu eius omnis caro ; sed ipsi soli sit honor et gloria in saecula saeculorum.
      Amen.</p>
        </div>
      </div>
    </body>
  </text>
</TEI>