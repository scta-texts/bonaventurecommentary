<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e1940">
        <head xml:id="bb-d4e1940-Hd1e108">Quaestio 1</head>
        <head xml:id="bb-d4e1940-Hd1e111" type="question-title">Utrum omne tempus fuerit idoneum ad institutionem
          sacramentorum.</head>
        <p xml:id="bb-d4e1940-d1e114">Et quod omne tempus fuerit idoneum ad institutionem sacramentorum, ostenditur :</p>
        <div xml:id="bb-d4e1940-Dd1e117" type="rationes-principales">
          <head xml:id="bb-d4e1940-Hd1e119">Rationes principales</head>
          <p xml:id="bb-d4e1940-d1e122">Et primo de tempore naturae institutae, quia tunc institutum est sacramentum Matrimonii
            : ergo si hoc inter alia sacramenta minus est efficax, videtur quod in illo tempore
            debuerint alia multo magis institui. Si dicas quod usus matrimonii illi tempori
            congruebat, quia erat non in remedium, sed in officium, sed alia instituta sunt in
            medicinam, et ideo non ante lapsum ; contra : Deus simul, cum condidit angelum, condidit
            poenam. sive ignem, ut ibi, si peccaret, puniretur, quia eius peccatum est irremediabile
            : ergo pari ratione, cum condidit hominem, cuius erat peccare remediabiliter, debuit
            instituere medicinam.</p>
          <p xml:id="bb-d4e1940-d1e125">Item, <name ref="#Lombard">Magister</name> dicit, distinctione praecedenti quod
            sacramentorum usus est ad humiliationem, exercitationem et eruditionem ; quae non tantum
            conveniunt aegro, sed etiam sano : ergo etc.</p>
          <p xml:id="bb-d4e1940-d1e131">Item, quod tempus legis naturae post lapsum fuerit conveniens, videtur, quia boni et
            sapientis medici est medicinam usque ad indigentiam differre, et cum adest indigentia,
            ipsam offerre. Ergo, si tempus legis naturae fuit tale, tunc sine dilatione et
            anticipatione debuit sacramenta instituere.</p>
          <p xml:id="bb-d4e1940-d1e134">Item, quod tempus legis scriptae fuerit magis idoneum, videtur, quia sacramenta non
            ideo sunt praecepta quia bona, sed ideo bona quia praecepta et instituta ; sed talia
            praecepta maxime conveniunt legi scriptae, non Evangelio vel naturae, quo sunt leges
            morales : ergo et sacramentorum institutio.</p>
          <p xml:id="bb-d4e1940-d1e138">Sed quod tempus legis evangelicae fuerit conveniens, videtur, quia sacramenta sunt
            medicinae ; sed illud tempus maxime illorum institutioni convenit in quo advenit medicus
            ; et iterum, sunt vasa gratiae : ergo illi tempori congruunt quod est tempus
            gratiae.</p>
          <p xml:id="bb-d4e1940-d1e141">Contra : Quod non congruerint tempori naturae institutae, ostenditur, quia qui sperat
            resurgere facilius dimittit se cadere ; ergo, si primo homini essent remedia parata,
            data esset ei occasio peccandi : ergo, si sacramenta debent esse via ad resurgendum, non
            ad cadendum, non debuerunt tunc institui.</p>
          <p xml:id="bb-d4e1940-d1e144">Item, quod nec tempori legis naturae, videtur, quia tempore illo solum cucurrit ius
            naturale ; sed ea quae dictat ius naturale, sunt de se bona, sunt etiam immobilia :
            ergo, si sacramenta non sunt talia, non conveniunt illi tempori.</p>
          <p xml:id="bb-d4e1940-d1e147">Item, quod nec tempori legis scriptae, videtur, quia lex scripta data est in onus et ad
            convincendum de impotentia, ut dicit <name ref="#HughOfStVictor">Hugo</name>. Ergo, si
            sacramenta sunt medicinae reparantes virtutem, nulatenus conveniunt legi scriptae.</p>
          <p xml:id="bb-d4e1940-d1e153">Item, quod non legi evangelicae, videtur, quia haec lex est eliminativa figurarum et
            signorum, quia aperte praedicat veritatem. Ergo, si sacramenta sunt figuralia,
            nullatenus legi evangelicae conveniunt.</p>
          <p xml:id="bb-d4e1940-d1e156">Item, lex Evangelii est lex libertatis, ad Galatas 5, 13 : Vos autem fratres in
            libertatem vocati estis : ergo ad minus non debuerunt institui sacramenta sub praecepto,
            sed solum sub consilio. Et hoc videtur dicere <name ref="#HughOfStVictor">Hugo</name>,
            De sacramentis : Primo, parvulos consilio nutrivit ; secundo, provectos praecepto
            tentavit ; tertio, perfectos in libertate spiritus ambulare permisit. Sed hoc non potest
            stare, quia Ioannis 3, 3 dicitur : Nisi quis renatus fuerit, etc.</p>
        </div>
        <div xml:id="bb-d4e1940-Dd1e163">
          <head xml:id="bb-d4e1940-Hd1e165">Conclusio</head>
          <head xml:id="bb-d4e1940-Hd1e168" type="question-title">Tempora legis naturae, legis scriptae et Evangelii conveniunt
            institutioni Sacramentorum, tamen secundum magis et minus</head>
          <p xml:id="bb-d4e1940-d1e171">Respondeo : Dicendum quod omnia sacramenta instituta sunt in remedium specialite et
            principaliter, excepto Matrimonio, quod primo institutum est in officium ; et quia
            tempus remedii incepit a lapsu et profecit in Lege et consummatum est in Evangelio, ideo
            ista tria tempora conveniunt institutioni, tamen secundum magis et minus.</p>
        </div>
        <div xml:id="bb-d4e1940-Dd1e176">
          <head xml:id="bb-d4e1940-Hd1e178">Ad rationes</head>
          <p xml:id="bb-d4e1940-d1e181">Ad illud ergo quod obicitur, quod conveniat tempus naturae institutae propter
            Matrimonium, dicendum quod tunc est institutum, quia fuit institutum in officium. Ad
            illud quod obicitur de poena angelorum, patet responsio, quia poena vel ignis revocat a
            culpa, sed medicina occasionem praestat ; ideo non sic debebat esse ex sua parte.</p>
          <p xml:id="bb-d4e1940-d1e184">Ad illud quod, obicitur de usu, dicendum quod humiliari sub creaturis, ab eis erudiri
            et in eis a fastidio liberari non est de natura hominis instituti, sed potius hoc exigit
            poena damnati, quia homo stans erat medius inter creaturas et Deum ; in se enim
            expressius quam in aliis cognoscebat et in ipso delectabatur et varietate rerum ad
            fugiendum fastidium non egebat.</p>
          <p xml:id="bb-d4e1940-d1e187">Ad illud quod obicitur de tempore legis naturae, dicendum quod lex naturae quaedam
            dictat ut necessaria, quaedam ut expedientia ; item, quaedam dictat ex se, quaedam
            adiuta fide et inspiratione. Et dico quod primo modo dictat praecepta moris ; secundo
            modo praecepta quae dictabat in generali, ut esset Deo sacrificandum ; et haec fides cum
            inspiratione etiam ulterius determinabat. Et sic patet illud.</p>
          <p xml:id="bb-d4e1940-d1e190">Ad illud quod obicitur de tempore legis scriptae, dico quod lex scripta a duris
            observabatur carnaliter et eius sacramenta, et in talibus nullam habebat efficaciam ;
            sed a spiritualibus observabatur spiritualiter et non erat in onus praecipue, sed in
            viam salutis ; et talibus sacramenta illa erant in medicinam.</p>
          <p xml:id="bb-d4e1940-d1e194">Ad illud quod obicitur de Evangelio, quod evacuat figuras, dicendum quod quaedam
            figurae erant tantum ad significandum, quaedam autem sunt ad significandum et
            sanctificandum. Figuras primas evacuat, sed secundas instituit, quia est lex
            sanctificationis, non tantum veritatis.</p>
          <p xml:id="bb-d4e1940-d1e197">Ad illud quod obicitur, quod lex Evangelii est lex libertatis etc., dicendum, quod
            praecepta sunt in servitutem timentibus, sed sunt in libertatem amantibus. Quia ergo lex
            evangelica est lex amoris, ideo dicitur lex libertatis, non quia non praecipiebat, sed
            quia non ad timorem, sed ad amorem trahebat.</p>
        </div>
      </div>
    </body>
  </text>
</TEI>