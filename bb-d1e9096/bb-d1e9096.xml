<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 9, A. 1, Q. 6</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 9, A. 1, Q. 6</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e9096">
        <head xml:id="bb-d1e9096-Hd1e119">III, D. 9, A. 1, Q. 6</head>
        <head xml:id="bb-d1e9096-Hd1e122" type="question-title">Utrum cultus latriae possit exhiberi adversario Christi absque
    peccato.</head>
        <p xml:id="bb-d1e9096-d1e125">Sexto et ultimo quaeritur, utrum cultus latriae possit exhiberi Christi adversario absque
    peccato.</p>
        <div xml:id="bb-d1e9096-Dd1e128" type="rationes-principales">
          <p xml:id="bb-d1e9096-d1e130">Et quod sic, videtur. Esto quod <quote xml:id="bb-d1e9096-Qd1e132" source="http://scta.info/resource/IIcor11_14">angelus Satanae transfiguraret se
       in angelum lucis</quote>, ut dicitur II ad Corinthios 11, 14, quantumcumque quis adhibeat
      diligentiam, potest videri quod sit Christus ; sed ignorantia facti, adhibita diligentia,
      excusat : ergo videtur quod talis excusetur a peccato, si eum adoret.</p>
          <p xml:id="bb-d1e9096-d1e136">Item, qui emit cuprum, intendens emere aurum, non damnificatur. Ergo qui adorat angelum
      tenebrarum, credens adorare Christum, non incurrit peccatum. Maior propositio manifestatur
      secundum regulam iuris civilis.</p>
          <p xml:id="bb-d1e9096-d1e139">Item, mulier quae consentit in Petrum, putans consentire in Paulum, habetur pro non
      consentiente : error enim personae impedit matrimonium, secundum quod iura dicunt, et in
      quarto libro habetur. Ergo pari ratione qui adorat Luciferum, putans Christum adorasse,
      habetur quasi non adorasset.</p>
          <p xml:id="bb-d1e9096-d1e142">Item, opus sequitur intentionem et credulitatem. Ergo, si aliquis, credens Luciferum esse
      Christum, adorat Luciferum, cum intentio eius ad Christum</p>
          <p xml:id="bb-d1e9096-d1e145">Sed contra : Idololatra, cum adorat idolum, credit idolum esse Deum, et tamen ex hoc non
      dicitur Deum adorare, sed magis idolum ; unde committit idololatriae peccatum. Ergo pari
      ratione, cum quod quis adorat Luciferum, credens illum esse Christum, propter credulitatem
      non evadit scelus idololatriae.</p>
          <p xml:id="bb-d1e9096-d1e149">Item, diabolus ideo transfigurat se in angelum lucis, ut adoretur ab homine ; sed hoc non
      faceret nisi videret hominem in illa adoratione peccare : ergo non videtur quod sit
      possibile absque peccato cultum latriae offerri diabolo.</p>
          <p xml:id="bb-d1e9096-d1e152">Item, latria est de his quae sunt necessaria ad salutem ; sed error vel ignorantia in his
      quae revelationes sunt necessaria ad salutem non excusant a toto : ergo videtur quod ille
      qui adorat diabolum cultu latriae non excusetur a peccato.</p>
          <p xml:id="bb-d1e9096-d1e155">Item, in quadam Decretali dicitur quod plus peccat malus sacerdos qui non conficit et
      simulat se conficere quam ille qui conficit, pro eo quod facit populum idololatrare. Ergo
      ille qui adorat hostiam non consecratam est idololatra nec excusatur propter ignorantiam :
      ergo pari ratione nec ille excusatur qui adorat Luciferum, credens esse Christum.</p>
          <p xml:id="bb-d1e9096-d1e158">Iuxta hoc quaeritur, quomodo illud ultimum habeat veritatem, quod sacerdos possit facere
      populum idololatrare. Tunc enim esset in potestate sacerdotis facere populum peccare, vellet
      nollet ; quod absurdum est dicere.</p>
        </div>
        <div xml:id="bb-d1e9096-Dd1e162">
          <head xml:id="bb-d1e9096-Hd1e164">Conclusio</head>
          <head xml:id="bb-d1e9096-Hd1e167" type="question-title">Qui simpliciter adorat Christi adversarium non excusatur a peccato
      propter ignorantiam, nec sufficit conditio habitualiter tantum apposita, quae tamen sufficit
      respectu adorationis in Sacramento altaris</head>
          <p xml:id="bb-d1e9096-d1e170">Respondeo : Dicendum quod honor latriae potest exhiberi adversario Christi dupliciter : aut
      simpliciter aut sub conditione. Si simpliciter, dico quod non potest esse sine peccato :
      offertur enim cultus latriae alteri quam Deo ; et ideo est ibi peccatum idololatriae. Nec
      excusatur ratione ignorantiae. Habet enim triplex adiutorium, per quod potest errorem
      devitare. Primum est remedium praemonitionis Sacrae Scripturae, quae multoties dicit quod
      multi in nomine Christi venturi sunt mendaciter. Secundum est remedium orationis internae,
      qua ad Deum debet homo recurrere ut cor eius illuminet. Tertium est suspensio credulitatis
      suae. Non enim debet homo omni spiritui credere, sed probare, si ex Deo sunt. Qui enim cito
      credit in talibus, levis est corde, et fortassis etiam inflatus corde, dum ad tales visiones
      et revelationes idoneum se esse aestimat. Unde tales apparitiones potius sunt formidandae
      quam desiderandae. Narratur enim de quodam sancto Patre quod, cum ei diabolus in specie
      Christi appareret, ille clausis oculis dixit se in hac vita Christum nolle videre ; ac
      diabolus, eius humilitate confusus, statim evanuit. Econtra de pluribus narratur qui se ad
      visiones idoneos reputaverunt et desideraverunt, qui in multas insanias et errores
      praecipitati sunt.</p>
          <p xml:id="bb-d1e9096-d1e173">Et ideo, si simpliciter adorat quis Christi adversarium, non excusatur a peccato, etiamsi
      credat ipsum esse Christum. Si autem adoret sub conditione, hoc potest esse dupliciter : aut
      quia est illa conditio habitualiter aut actualiter considerata sive apposita. Si actualiter,
      sic non adorat ipsum Luciferum, sed magis Christum, quia non stat adoratio, nisi stante
      conditione, et ad eum refertur adoratio, ad quem refertur adorationis implicatio. Si autem
      illa conditio sit sub consideratione habituali, hoc modo non sufficit ad vitandum peccatum
      idololatriae respectu huius apparitionis sive transfigurationis, sufficit tamen respectu
      Sacramenti altaris. Nam talis transfiguratio est insolita et ideo non debet ad eam
      praecipitanter sequi adoratio, sed cum maturitate et praevia oratione. Sed consecratio
      hostiae est consueta, ideo sufficit quod adorans in habitu hanc habeat conditionem,
      videlicet si consecratio debito modo facta est ; unde pauci vel nulli fideles in bac
      adora.tione peccant. Omnes enim accedunt cum conditione ista. Quod autem obicitur, quod
      sacerdos facit eos idololatrare, hoc intelligitur quantum in se est, quia per ipsum non
      remanet ; scienter enim exhibet adorandum quod scit adorandum non esse. Patet, igitur quod
      cultus latriae non potest exhiberi Christi adversario absque peccato idololatriae. Et
      concedendae sunt rationes ad hoc inductae.</p>
        </div>
        <div xml:id="bb-d1e9096-Dd1e178">
          <head xml:id="bb-d1e9096-Hd1e180">Ad rationes</head>
          <p xml:id="bb-d1e9096-d1e183">Ad illud ergo quod obicitur quod ignorantia facti excusat, adhibita diligentia, dicendum
      quod, cum Lucifer adoratur, nunquam debita diligentia adhibetur. Nam, sicut dictum est,
      triplex remedium potest contra hoc inveniri.</p>
          <p xml:id="bb-d1e9096-d1e186">Ad illud quod obicitur, quod emens cuprum, intendens emere aurum, non damnificatur,
      dicendum quod intentio emendi aurum aut potest esse solum in mente aut in sermone. Si solum
      in mente, ut nulla praecedat mentio in sermone, non habet ius repetendi. Si autem in sermone
      fiat mentio de auro, fit circumventio ab alio ; et quia contractus quantum ad verba et
      intentionem versatur circa aliam materiam ; ideo non damnificatur, secundum iura. Ex hoc
      autem non sequitur quod peccatum. idololatriae. non perpetretur adorando diabolum
      simpliciter, sed quod non perpetretur cum conditionis adiectione tacita vel expressa.</p>
          <p xml:id="bb-d1e9096-d1e189">Ad sequens quod obicitur de matrimonii consensu in errore personae potest responderi
      similiter. Potest etiam dici quod non est simile, quia sic non potest evitari error ille
      sicut iste ; habet enim homo ad vitandum hunc errorem adiutorium iuxta se.</p>
          <p xml:id="bb-d1e9096-d1e192">Ad illud quod obicitur, quod opus sequitur credulitatem et intentionem, dicendum quod illud
      verum est in bis quae non sunt mala secundum se ; in aliis autem, sicut ostensum est in
      secundo libro, non habet veritatem. Praeterea, ipsa credulitas, qua credit hunc esse
      Christum, temeraria est, et ideo ad opus temerarium deducit, ut hunc quem videat adoret.
      Quia enim in credulitate et in intentione non solum cadit Christus, sed etiam hic quem
      videt, ideo honoris exhibitio aliquo modo determinatur ad hunc. Ideo nec recta fuit intentio
      vel credulitas, nec recta est adoratio.</p>
        </div>
      </div>
    </body>
  </text>
</TEI>