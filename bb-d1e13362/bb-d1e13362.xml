<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 14, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 14, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e13362">
        <head xml:id="bb-d1e13362-Hd1e119">III, D. 14, A. 2, Q. 3</head>
        <head xml:id="bb-d1e13362-Hd1e122" type="question-title">Utrum anima Christi cognoscat omnia in Verbo quae cognoscit
    Verbum.</head>
        <p xml:id="bb-d1e13362-d1e125">Tertio quaeritur, utrum anima Christi cognoscat omnia in Verbo quae cognoscit Verbum.</p>
        <div xml:id="bb-d1e13373" type="rationes-principales">
          <head xml:id="bb-d1e13362-Hd1e130">Rationes Principales</head>
          <p xml:id="bb-d1e13362-d1e133">Et quod sic, videtur. Anima Christi beata habuit spiritum non ad mensuram, secundum quod
      dicitur Ioannis 3, 34 ; sed spiritus est ad cognoscendum et diligendum : ergo habuit
      spiritum ad cognoscendum sine mensura ; et si hoc, ergo Deus illi animae nihil celat :
      cognoscit ergo omnia illa anima in Verbo quae cognoscit ipse Deus.</p>
          <p xml:id="bb-d1e13362-d1e136">Item, illi animae cognoscenti res in Verbo ipsum Verbum est ratio cognoscendi ; sed Verbum
      est ratio cognoscendi voluntarie se offerens pro hac re vel pro illa vel pro quacumque alia
      : si ergo Verbum aeternum animae unitae sibi offert se plena oblatione, cum ipsum sit ratio
      cognoscendi omnia videtur quod anima Christi omnia cognoscebat in Verbo sibi unito.</p>
          <p xml:id="bb-d1e13362-d1e139">Item, Verbum aeternum perfectissime unitum erat ipsi animae Christi secundum quod Verbum :
      ergo pari ratione perfectissime erat ei unitum secundum quod exemplar ; sed, secundum quod
      exemplar, faciebat animam Christi cognoscere alia a se : ergo, si perfectissima unione
      uniebatur sibi qua nulla potest esse perfectior, videtur quod ei communicabat cognitionem
      omnium quam habebat.</p>
          <p xml:id="bb-d1e13362-d1e142">Item, anima Christi cognoscebat aliqua in Verbo cognoscit : aut ergo potest cognoscere
      plura aut non. Si potest cognoscere plura, ergo possibilitas eius non est omnino completa,
      quia potest addiscere de die in diem. Si non potest cognoscere plura quam cognoscat : sed
      omnis sciens res in numero determinato potest scire plura, quia scibilia se non coangustant
      in anima cognoscente, unde, si scit aliqua, potest adhuc scire reliqua : si ergo anima
      Christi non potest plura scire, videtur quod cognoscat infinita et omnia quae cognoscit ipsa
      summa Dei sapientia.</p>
          <p xml:id="bb-d1e13362-d1e146">Item, anima Christi multo familiarior est ipsi Verbo aeterno et maiori amicitia iuncta quam
      essent Apostoli ipsi Christo, immo adeo familiaris est ei quod non potest esse familiador.
      Ergo omnium rerum dat ei notitiam quam ipsa potest accipere ; sed anima. nunquam scit tot
      quin possit adhuc plura scire : ergo videtur quod Verbum increatum animam sibi unitam
      faceret nosse infinita.</p>
          <p xml:id="bb-d1e13362-d1e149">Item, aut anima Christi novit illa solum quae sunt, fuerunt et erunt aut plura his. Si
      solum illa novit, igitur, si Deus aliquid faceret praeter ea quae facere disposuit, anima
      Christi illud ignoraret. Si novit plura his : sed qua ratione novit aliqua ex his quae Deus
      facturus non est, eadem ratione novit omnia : ergo videtur quod omnia cognoscat quae
      cognoscit aeterna sapientia.</p>
          <p xml:id="bb-d1e13362-d1e152">Item, multo potentior est anima Christi ad cognoscendum res per ipsum Verbum sibi unitum
      quam sit aliqua anima ad cognoscendum res per habitum creatum ; sed anima, habens habitum
      creatum, cognoscit omnia ad quae se extendit ille habitus : ergo anima Christi, habens
      Verbum increatum sibi unitum, cognoscit omnia quae cognoscit ipsum Verbum.</p>
          <p xml:id="bb-d1e13362-d1e155">Sed contra : <name ref="#Augustine">Augustinus</name>, in XII De civitate Dei : <quote xml:id="bb-d1e13362-Qd1e160">Quidquid scitur, scientis
       comprehensione finitur</quote>. Sed anima Christi, cum sit finita, non potest
      comprehendere infinita, ita quod illa infinita sint sibi finita, quia impossibile est
      infinitum esse finitum finito ; sed Verbum aeternum cognoscit infinita : ergo impossibile
      est quod anima Christi omnia cognoscat in Verbo quae cognoscit ipsum Verbum.</p>
          <p xml:id="bb-d1e13362-d1e164">Item, cognitio debet adaequari rei cognitae secundum quod cognita est, sive sit cognitio in
      habitu sive sit cognitio in actu ; similiter necesse est quod adaequetur potentiae, et
      potentiam necesse est adaequari substantiae, ita quod eam non excedat improportionabiliter ;
      infinitum autem improportionabiliter excedit finitum. Si ergo substantia animae Christi
      finita est, necesse est et potentiam cognoscendi in ipsa esse finitam et cognitionem
      similiter : ergo necesse est cognoscibilia esse finita. Si ergo aeterna Dei sapientia
      cognoscit infinita, videtur etc.</p>
          <p xml:id="bb-d1e13362-d1e167">Item, cognitio animae Christi, quam habet in Verbo, est creata : si enim substantia animae
      Christi est creata, pari ratione et cognitio ; sed omnia creata sunt in certo pondere,
      numero et mensura, et omnia talia sunt finita : ergo necesse est cognitionem, quam habet
      anima Christi, esse finitam. Sed cognitio finita non est nisi finitorum : ergo anima Christi
      non cognoscit nisi finita ; et Verbum cognoscit infinita : ergo etc.</p>
          <p xml:id="bb-d1e13362-d1e171">Item, nihil creatum excedit in infinitum aliud creatum eiusdem generis ; sed anima Christi
      et eius scientia est creata et eiusdem generis cum qualibet alia anima beata et eius
      scientia : ergo anima Christi non excedit in infinitum scientiam cuiuslibet alterius animae
      creatae. Sed scientia Verbi in infinitum excedit scientiam cuiuslibet animae beatae : ergo
      videtur quod anima Christi nunquam tot cognoscat quot cognoscit ipsum Verbum.</p>
          <p xml:id="bb-d1e13362-d1e174">Item, sicut cognitio Verbi est immensa intensive, ita est etiam extensive, quia, sicut
      habet limpiditatem infinitam, ita etiam cognoscit infinita ; sed impossibile est quod anima
      Christi comprehendat infinitatem ipsius Verbi intensive et quod ita limpide cognoscat sicut
      ipsum Verbum : ergo impossibile est pari ratione quod cognoscat omnia quae cognoscit ipsum
      Verbum, cum Verbum cognoscat infinita.</p>
          <p xml:id="bb-d1e13362-d1e177">Item, sicut intellectus animae Christi ex unione sui ad lucem aeternam habet cognoscere
      multa, sic et ipsa substantia animae ex unione ipsius ad Verbum est nata esse in multis
      locis ; sed impossibile est quod anima Christi unquam sit ubicumque est Verbum, quamvis ei
      uniatur : ergo impossibile est quod intellectus eius cognoscat omnia quae cognoscit Verbum,
      quamvis ei uniatur.</p>
          <p xml:id="bb-d1e13362-d1e180">Item, quanto substantia est simplicior, tanto plurium est cognoscitiva ; sed substantia
      Verbi increata in infinitum excedit quantum ad simplicitatem animam Christi : ergo
      impossibile est quod anima Christi unquam tantum sublimetur quod cognoscat tot quot
      cognoscit ipsum Verbum.</p>
          <p xml:id="bb-d1e13362-d1e183">Item, si anima Christi cognoscit omnia quae Verbum cognoscit, aut hoc est per ipsum Verbum
      immediate aut per aliquid aliud creatum sibi superadditum. Per ipsum Verbum immediate non
      potest, sicut in praecedentibus fuit ostensum, quia necesse est ipsum intellectum informari
      a ratione cognoscendi. Si per aliquid creatum sibi superadditum, aut hoc est lumen procedens
      a Verbo aut species aliqua rei cognitae. Si est lumen procedens a Verbo, cum illud non
      excedat in infinitum lumen, quod confertur aliis animabus, si aliae animae non cognoscunt
      nisi finita, necesse est quod anima Christi non cognoscat nisi finita : ergo non cognoscit
      omnia quae Verbum cognoscit. Si per species sibi datas, ergo tot species habebit quot sunt
      cognoscibilia ; et si hoc, cum cognoscibilia sint infinita, erunt in anima Christi infinitae
      species in actu : ergo, si impossibile est infinita actu esse in creatura, impossibile est
      quod anima Christi cognoscat infinita sive omnia quae Verbum cognoscit.</p>
          <p xml:id="bb-d1e13362-d1e186">Item, ad cognitionem rei duo requiruntur, scilicet receptio et iudicium. Ergo ad hoc quod
      aliquis cognoscat aliqua necesse est quod habeat posse iudicandi super illa ; sed iudicium
      animae Christi est finitum : ergo nec per se nec per coniunctionem suam cum Verbo iudicat de
      infinitis, quia nulla virtus finita exit in operationem infinitam nec per se nec cum alia -
      non enim potest in aliqua infinita operatione ei continuari - ergo impossibile est animam
      Christi iudicare de tot de quot iudicat Verbum aeternum ; et si hoc, non potest omnia
      cognoscere quae Verbum cognoscit.</p>
        </div>
        <div xml:id="bb-d1e13435">
          <head xml:id="bb-d1e13362-Hd1e192">Conclusio</head>
          <head xml:id="bb-d1e13362-Hd1e195" type="question-title">Anima Christi cognitione habituali, quae est sicut scientia,
      cognoscit omnia quae cognoscit Verbum, non autem cognitione actuali, que est sicut
      consideratio.</head>
          <p xml:id="bb-d1e13362-d1e198">Respondeo : Ad praedictorum intelligentiam est notandum quod ad istam quaestionem propter
      sui difficultatem a diversis diversimode respondetur ; et quidam respondent simpliciter
      concedendo, quidam autem distinguendo. Primi variantur secundum triplicem modum dicendi.</p>
          <p xml:id="bb-d1e13362-d1e201">Quidam enim dicunt quod anima Christi cognoscit omnia quae Verbum cognoscit, pro eo quod
      Verbum aeternum non cognoscit nisi finita. Non enim est exemplar nisi eorum quae sunt vel
      fuerunt vel erunt ; et haec omnia finita sunt. Sed iste modus dicendi stare non potest,
      quia, sicut ipse <name ref="#Augustine">Augustinus</name> dicit, et in primo libro ostensum est aeterna Dei sapientia
      cognoscit infinita, sicut planum est, quia cognoscit omnes numeri species, cognoscit etiam
      omnia quae potest facere. </p>
          <p xml:id="bb-d1e13362-d1e207">Alius modus dicendi est quod anima Christi cognoscit omnia quae cognoscit Verbum et
      cognoscit infinita, quia uno et eodem cognoscit omnia, id est Verbo. Et hinc est quod non
      solum anima Christi actu cognoscit infinita ; sed etiam quaelibet anima beata, quae intuetur
      ipsam lucem aeternam, secundum quod asserunt. Sed illud nec rationi consonat nec
      auctoritatibus Sanctorum, quia omniscientia non attribuitur alii animae quam animae Christi.
      Et praeterea, virtus finita non videtur posse continuari virtuti infinitae in comprehensione
      infinitorum, quae quidem est operatio infinita.</p>
          <p xml:id="bb-d1e13362-d1e211">Tertius modus dicendi est quod anima Christi cognoscit infinita in Verbo, quia per Verbum
      cognoscit alia, non, inquam, participando sapientiam, sicut aliae animae, sed possidendo
      ipsam sapientiam. Et illud videtur sensisse magister Hugo de Sancto Victore, in libello De
      sapientia Christi. Ait enim sic : Plenam ac perfectam ac totam Dei sapientiam in anima
      Christi fuisse credimus ; et ipsa sapientia eamdem animam plene ac perfecte sapientem, non
      ex ipsa participando, sed totam possidendo, quam singulariter possedit et comprehendit
      ineffabiliter. Et paulo post : Hoc unum indubitanter affirmo quod aut alia sapientia in
      Christo praeter divinam non fuit aut, si fuit, aequalis illi non fuit. Et ita dicit quod
      anima Christi omnia cognoscit, quia sapientia Christi non fuit alia quam illa sapientia qua
      Deus est sapiens. In hoc tamen est differentia quod Deus est illa sapientia, anima autem
      Christi non est illa sapientia, sed illi sapientiae personaliter unita. Item, Deus est
      sapiens illa sapientia per naturam, anima autem Christi per gratiam unionis. Sed qualiter
      verbum illud Hugonis quaerenti satisfaciat difficile est aperire. Quoniam, sicut in
      pracedentibus fuit ostensum, ad hoc quod anima Christi cognoscat Verbum, necesse est
      intervenire sapientiam creatam, quae quidem est disponens et habilitans ipsam animam ad
      cognitionem Verbi, nec est ipsa summa sapientia, sed influentia ab ea procedens. Et ideo
      tentandum est, si quo modo potest alius modus rationabiliter inveniri quam aliquis trium
      praedictorum.</p>
          <p xml:id="bb-d1e13362-d1e214">Attendendum est igitur quod alii tentaverunt praedictam quaestionem terminare distinguendo
      ; et hi diversificantur secundum triplicem modum distinguendi.</p>
          <p xml:id="bb-d1e13362-d1e217">Quidam enim dicere voluerunt quod in Christo duplex est modus cognoscendi quem habet in
      Verbo : unus per gratiam unionis, alter qui est per gratiam comprehensionis. Et illo quidem
      modo, qui est per gratiam comprehensionis, non cognoscit omnia quae cognoscit Verbum, sed
      illa quae spectant ad gloriam suam. Alio vero modo, qui est per gratiam unionis, cognoscit
      omnia quae cognoscit ipsum Verbum, quoniam gratia unionis ratione extremi cui unitur est
      gratia sine mensura et gratia infinita ; et ideo non est mirum si cognoscit secundum illam
      infinita et omnia quae Verbum cognoscit. Sed iste modus dicendi non videtur esse
      intelligibilis de facili. Primum quidem, quia, si anima Christi cognoscit, quidquid
      cognoscit, per habitum creatum, nec est habitus alius creatus in anima Christi, quo omnia
      cognoscit per ipsum Verbum vel in ipso Verbo, nisi habitus gloriae comprehensoris, quia,
      illo circumscripto, iam nihil cognosceret in Verbo : unio enim non facit divinam naturam
      cognosci ab humana in quantum unio, sed gloria comprehensoris ; nam caro est unita Verbo,
      quamvis non cognoscat ipsum Verbum. Si ergo aliquo habitu cognoscit omnia quae cognoscit
      Verbum ; necesse est quod cognoscat per illam cognitio nem, quae quidem est habitus
      comprehensionis. Praeterea, quidquid sit gratia unionis, sive creatum sive increatum, anima
      Christi semper est intra terminos creaturae. Igitur eius virtus cognoscitiva semper finita
      est, igitur nunquam cognoscit infinita. Et sic redit quaestio prius proposita.</p>
          <p xml:id="bb-d1e13362-d1e220">Alius vero modus dicendi est quod in Deo ponitur duplex modus cognoscendi, non propter
      diversitatem a parte virtutis cognoscentis, sed a parte connotati. Dicitur enim in eo esse
      scientia visionis et scientia intelligentiae : et scientia visionis est respectu omnium
      eorum quae facere disposuit, scientia intelligentiae respectu omnium eorum quae facere
      potest. Et utraque dicitur omniscientia, quamvis scientia visionis sit finitorum, scientia
      intelligentiae infinitorum. Disposuit enim facere finita, sed potest facere infinita. Quando
      ergo quaeritur, utrum Christus sciat omnia quae novit Verbum, si intelligatur de scientia
      visionis, concedunt utique quod anima Christi omnium illorum capax fuit et eidem
      communicavit scientiatn omnium illorum quae facere disposuit, propter magnam sui
      liberalitatem et ipsius animae capacitatem. Si autem intelligatur de scientia
      intelligentiae, sic dicunt quod non omnia cognoscit quae cognoscit ipsum Verbum, quia illa
      se extendit ad infinita et anima Christi in cognoscendo non potest nisi super finita ; Deus
      autem non communicavit illi animae nisi quantum potuit capere. Et secundum istam viam
      dissolvi possunt rationes ad utramque partem. Et hic quidem modus satis facilis est et
      rationabilis. Verumtamen adhuc non quiescit mens dubitantis, quoniam, esto quod Deus modo
      aliquod novum faceret ; quod tamen facere non disposuit, sicut novum mundum, iam lateret
      Christum. Sequeretur etiam quod Christus aliquid de novo posset addiscere, et ita non
      haberet plenitudinem scientiae. Et iterum, cum scibilia non se coangustent in anima sciente,
      nunquam videtur quod tot sciat anima quin possit adhuc plura scire ; quomodo ergo erit
      status ex parte capacitatis creaturae ?</p>
          <p xml:id="bb-d1e13362-d1e223">Et propterea est tertius modus distinguendi quod contingit aliquid cognosci cognitione
      habituali et cognitione actuali, sive cognitione quae est sicut scientia et cognitione quae
      est sicut considerare. Si igitur loquamur de cognitione quantum ad actum considerationis,
      sic dicendum est quod anima Christi nunquam tot cognoscit quot cognoscit ipsum Verbum. Per
      nullam enim gloriam potest adeo sublevari creatura ut simul et in actu iudicet de infinitis,
      cum hoc sit infinitae virtutis. Si vero loquamur de cognitione habituali, sic concedi potest
      quod scit omnia quae cognoscit ipsum Verbum sibi unitum. Et hoc patet sic : quia, cum anima
      Christi cognoscat ipsum Verbum habitu glorioso ita perfecte quod non potest ipsum perfectius
      cognoscere, et ipsum Verbuni aeternum promptam. habeat voluntatem ad aperiendum illi animae
      omnia quae in ipso relucent, nec aliquid in ipso reluceat quod non sit natum cognosci ab
      anima Christi : anima Christi habet aliquid quo facilis est, ad cognoscendum omnia quae
      Verbum cognoscit. Et huius signum est, quia ad hoc quod cognoscat aliquid quod Verbum
      cognoscit, quidquid illud sit, non oportet quod detur ei novus habitus cognoscendi, sed omne
      quod vult in eo potest legere.</p>
          <p xml:id="bb-d1e13362-d1e226">Si ergo tu quaeras de illo habitu, utrum sit habitus finitus vel infinitus, respondeo quod
      est finitus, habet tamen respectus ad infinita. Nec est hoc impossibile ponere in creatura :
      infinitas enim respectuum non ponit infinitatem actualem, sicut non ponit comparationem
      realem. Si iterum quaeras, unde veniat illa infinitas respectuum circa habitum cognitionis
      animae Christi, dico quod venit ex voluntate speculi sibi uniti quod voluntatem promptam
      habet omnia propalandi quae relucent in se ; hoc autem non facit alicui alii animae. Et ideo
      de sola anima Christi concedi potest et debet quod sit omnisciens quantum ad cognitionem
      habitualem. Et concedendae sunt rationes quae sunt ad istam partem.</p>
        </div>
        <div xml:id="bb-d1e13476">
          <head xml:id="bb-d1e13362-Hd1e233">Ad Rationes</head>
          <p xml:id="bb-d1e13362-d1e236">Ad illud quod obicitur in contrarium, quod quidquid scitur scientis comprehensione finitur,
      dicendum quod illud intelligitur de notitia actuali, quae quidem consistit in actuali
      comprehensione ; quod innuitur in ipsa auctoritate. De habituali autem non oportet quod
      habeat veritatem ; nec oportet adhuc quod habeat veritatem de omni actuali, sed de ea quae
      est per comprehensionem. Quamvis enim Deus cognoscatur ab anima, non tamen oportet quod sit
      finitus ipsi animae cognoscenti, immo simpliciter est infinitus.</p>
          <p xml:id="bb-d1e13362-d1e239">Ad illud quod obicitur, quod cognitio debet adaequari cognoscibili, patet responsio per
      illud quod dictum est, quod hoc verum est de cognitione comprehensionis et de ea cognitione
      quae actu iudicat de toto cognoscibili ; tali autem modo cognoscendi non cognoscit anima
      Christi omnia quae Verbum cognoscit.</p>
          <p xml:id="bb-d1e13362-d1e242">Ad illud quod obicitur, quod cognitio, quam habet anima Christi, est finita, ergo non
      potest esse infinitorum, dicend um quod in cognitione animae Christi est tria considerare,
      videlicet ipsam rationem cognoscendi, quae est ipsum Verbum, et ipsum habitum secundum ipsam
      substantiam habitus et respectum illius habitus ad cognoscibile. Dico ergo quod, quamvis
      habitus ille sit finitus, tamen ratio cognoscendi infinita est, et per illam habet ille
      habitus respectum ad infinita, non in actu, sed in aptitudine. Et hoc modo nihil prohibet
      cognitionem finitam esse respectu infinitorum. Ex hoc enim non ponitur aliqua infinitas esse
      in creatura in actu, sed ponitur actualis infinitas solum in .ratione cognoscendi.</p>
          <p xml:id="bb-d1e13362-d1e245">Ad illud quod obicitur, quod creatum non excedit aliud creatum eiusdem generis in
      infinitum, dicendum quod illud verum est de illo excessu qui est in ipso creato secundum se
      et absolute ; de illo vero excessu qui est ratione creatricis essentiae non habet veritatem.
      Et isto modo dicitur scientia Christi in infinitum excedere scientias aliarum animarum, non
      quia lumen Christi in infinitum sit maius in actu quam lumen aliarum animarum, sed quia
      ipsum Verbum aeternum in infinitum promptius se exhibet ad manifestandum ea quae in se habet
      ipsi animae Christi quam alicui alii animae.</p>
          <p xml:id="bb-d1e13362-d1e249">Ad illud quod obicitur, quod anima Christi non potest cognoscere immensitatem limpiditatis
      cognitionis divinae, ergo nec immensitatem respectu cognoscibilium, dicendum quod non est
      simile duplici ex causa : una quidem, quia anima Christi, quidquid cognoscit in habitu de
      ipso Verbo aeterno, cognoscit in actu, cum cognitio ipsius Verbi in se sit de essentia
      gloriae ; non sic autem est de cognitione aliarum rerum quae relucent in Verbo. Praeterea,
      ipsum Verbum est infinitum, et quidquid de Verbo intelligitur, totum est infinitum ; non sic
      autem est de cognoscibilibus infinitis, quia quodlibet ipsorum in se finitum est et cognosci
      potest a substantia et virtute finita et mediante habitu finito. Unde, quamvis anima Christi
      cognoscat omnia quae Verbum cognoscit, nunquam tamen aequatur ei in cognitione, quia nunquam
      illa omnia comprehendit actualiter, secundum quod ipsum Verbum aeternum pro uno aspectu de
      omnibus iudicat et omnia intuetur.</p>
          <p xml:id="bb-d1e13362-d1e252">Ad illud quod obicitur, quod anima Christi, quamvis sit unita Verbo, non tamen est
      ubicumque est Verbum, ergo nec cognitio ad omnia quae cognoseit Verbum, dicendum quod non
      est simile, quoniam esse hic vel ibi dicit actum existendi ; et ideo, si anima Christi esset
      ubicumque est Verbum, iam esset immensa et existentia eius adaequaretur existentiae Verbi.
      Non sic autem est de cognitione, quoniam multa cognoscit anima Christi in habitu quae
      nunquam considerabit in actu ; ideo nec per hoc ponitur adaequatio nec ponitur immensitas
      circa potentiam eius cognoscitivam.</p>
          <p xml:id="bb-d1e13362-d1e255">Ad illud quod obicitur, quod simplicitas animae nunquam elevatur ad simplicitatem Verbi,
      dicendum quod illud verbum intelligitur non tantum de cognitione habituali, verum etiam de
      consideratione actuali ; et quantum ad hoc verum est quod nunquam anima ascendit ad tot
      consideranda quot ipsum Verbum considerat. Et si tu obicias, quod nec habitu nec actu
      videtur posse pertingere ad omnia quae Verbum cognoscit, cum in omnibus Creator excedat
      creaturam, dicenum quod, sicut dictum fuit, habitualis cognitio infinitorum non ponit
      infinitatem in habitu cognoscendi ; et ideo nec ponit adaequationem ipsius cognitionis
      animae Christi respectu cognitionis ipsius Verbi.</p>
          <p xml:id="bb-d1e13362-d1e258">Ad illud quod quaeritur, per quid anima Christi cognoscat omnia quae cognoscit Verbum,
      dicendum quod per lumen aliquod sibi datum ; hoc autein non est quia lumen illud sit
      infinitum, sed quia est ad infinita scibilia comparatum propter promptitudinem exemplaris
      sibi uniti.</p>
          <p xml:id="bb-d1e13362-d1e261">Ad illud vero quod ultimo obicitur, quod in cognitione est receptio et iudicium, dicendum
      quod illud intelligitur de actuali consideratione ; de habituali autem non est verum quod
      quis iudicet in actu de omnibus quae novit in habitu, sed quod potest et habet facultatem
      iudicandi per aliquas rationes, quae sibi insitae sunt ad hoc quod possit iudicare de illis
      cognitionibus. Ut igitur summa praedictorum, quae prolixius dicta sunt, brevius
      perstringatur, tenendum est quod anima Christi habitualem cognitionem habet infinitorum et
      omnium eorum quae cognoscit ipsum Verbum sibi unitum, licet non habeat actualem ; et illa
      quidem habitualis cognitio non ponit infinitatem actualem in ipso habitu vel in potentia
      cognoscente, sed solum in ratione cognoscendi vel in comparatione habitus cognoscendi ad
      ipsa cognoscibilia. Hunc autem sextum modum dicendi magis conatus sum tenere quam quintum ;
      licet quintus sit facilior ad sustinendum : tum propter auctoritates Sanctorum, quibus est
      in arduis quaestionibus praecipue innitendum, tum etiam pro reverentia Iesu Christi, cuius
      animae quantumcumque sapientiae et gratiae possumus debemus attribuere, et supra etiam quam
      intelligimus, ad ipsius reverentiam et honorem.</p>
        </div>
      </div>
    </body>
  </text>
</TEI>