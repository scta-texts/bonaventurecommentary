<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 28, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 28, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e25955">
        <head xml:id="bb-d1e25955-Hd1e119">III, D. 28, A. 1, Q. 1</head>
        <head xml:id="bb-d1e25955-Hd1e122" type="question-title">Utrum ex caritate diligendae sint creaturae irrationales.</head>
        <p xml:id="bb-d1e25955-d1e125">Circa primum sic proceditur et quaeritur, utrum ex caritate diligendae sint creaturae
    irrationales. Et quod sic, videtur.</p>
        <div xml:id="bb-d1e25955-Dd1e128" type="rationes-principales">
          <head xml:id="bb-d1e25955-Hd1e130">Rationes Principales</head>
          <p xml:id="bb-d1e25955-d1e133">Sapientiae 11, 25 : <quote xml:id="bb-d1e25955-Qd1e135">Diligis omnia, Domine, et nihil odisti eorum quae
       fecisti</quote> ; sed caritas facit nos diligere conformiter Deo : ergo, si Deus, qui est
      caritas, diligit creaturas irrationales, videtur quod et homines, caritatem habentes, eas ex
      caritate debeant diligere.</p>
          <p xml:id="bb-d1e25955-d1e139">Item, creaturae rationales ex caritate diligendae sunt, propter hoc quod habent aliquam Dei
      similitudinem ; sed in creaturis irrationalibus relucet Dei similitudo, licet minus perfecte
      quam in creaturis rationalibus ; relucet enim Deus in eis sicut in vestigio : ergo, si
      similitudo Dei est ratio diligendi ex caritate, videtur quod ceterae creaturae irrationales
      ex caritate diligendae sint</p>
          <p xml:id="bb-d1e25955-d1e142">Item, sicut ad fidem pertinet credere Deum esse creatorem creaturarum rationalium, ita ad
      ipsam spectat credere ipsum esse creatorem irrationalium ; et sicut intellectus noster
      cognoscit Deum in creaturis per creaturas rationales, ita et per irrationales, licet minus
      plene. Si ergo fides et cognitio et contemplatio ipsius Dei indifferenter respicit ipsas
      creaturas rationales et irrationales, pari ratione videtur quod et ipsa gratuita dilectio.
      Ergo videtur quod et irrationales creaturae ex caritate diligi possunt, cum caritas ita amet
      Deum sicut fides credit.</p>
          <p xml:id="bb-d1e25955-d1e145">Item, virtus et vitium habent esse circa idem : ergo circa quod habet esse amor vitiosus
      libidinis et cupiditatis, circa idem habet esse amor gratuitus et caritatis ; sed homo
      potest libidinose et cupide amare creaturas irrationales : ergo pari ratione videtur quod
      vir iustus ex caritate habeat eas diligere.</p>
          <p xml:id="bb-d1e25955-d1e149">Item, aliquis diligit bona temporatia, ut per illa serviat Deo, sicut vir iustus diligit
      possessiones, ut faciat eleemosynas ; sed constat quod talis amor est amor meritorius ; sed
      amor meritorius procedit ex caritate : ergo videtur quod talia irrationalia sint ex caritate
      diligenda.</p>
          <p xml:id="bb-d1e25955-d1e152">Sed contra : Augustin us dicit, in libro De doctrina christiana, et habetur in littera
      praecedentis distinctionis : <quote xml:id="bb-d1e25955-Qd1e154">Ea sola ex caritate sunt diligenda quae nobiscum
       societate quadam referuntur in Deum, sicut est homo et angelus vel corpus nostrum</quote>.
      Sed talia non sunt irrationalia : ergo etc.</p>
          <p xml:id="bb-d1e25955-d1e158">Item, principale obiectum caritatis est Bonum increatum, cum caritas sit virtus theologica.
      Ergo, cum caritas faciat illi bono adhaerere et ipso frui, nihil in mundo diligit nisi quod
      illo bono natum est frui et in illo beatificari ; sed creaturae irrationales non possunt in
      Deo beatificari : ergo non possunt ex caritate diligi.</p>
          <p xml:id="bb-d1e25955-d1e161">Item, caritas est vinculum connexionis, ergo illa sola sunt nata ex caritate diligi quae
      per caritateni possunt necti ; talia autem non sunt nisi illa quae sunt nafa esse de unitate
      corporis Christi ; sed talia non sunt nisi rationalia : ergo etc.</p>
          <p xml:id="bb-d1e25955-d1e164">Item, nobilior est amor caritatis quam sit amor socialis ; sed amor socialis non potest
      esse nec debet nisi respectu rationalium creaturarum : ergo nec amor caritatis.</p>
          <p xml:id="bb-d1e25955-d1e167">Item, illa solum sunt ex caritate diligenda quorum dilectio clauditur et exprimitur in
      duobus mandatis caritatis ; sed dilectio irrationalium nec includitur nec exprimitur in
      illis duobus mandatis : ergo videtur quod amor caritatis ad creaturas irrationales non
      habeat extendi.</p>
        </div>
        <div xml:id="bb-d1e25955-Dd1e171">
          <head xml:id="bb-d1e25955-Hd1e173">Conclusio</head>
          <head xml:id="bb-d1e25955-Hd1e176" type="question-title">Creaturae irrationales diligendae sunt ex caritate imperante, non
      ex eficiente, vel, ut alia via probatur, non diliguntur ex caritate nisi improprie, ita ut
      caritas non ponat circa illas affectum.</head>
          <p xml:id="bb-d1e25955-d1e179">Respondeo : Ad praedictorum intelligentiam est notandum quod, cum aliquis actus dicitur
      esse ex aliqua virtute, hoc potest intelligi dupliciter : uno modo sicut a movente et
      imperante, alio modo sicut ab eliciente et informante. Primo modo potest dici quod omnia
      opera meritoria sunt ex caritate, quia caritas imperat omne opus bonum ; sicut ex caritate
      possum ire ad sanctum Iacobum et ex caritate levare festucam de terra. Secundo modo ille
      actus dicitur esse ex caritate quem habitus caritatis respicit formaliter et directe, sicut
      diligere Deum et proximum, quem non habet anima elicere mediante alio habitu quam habitu
      caritatis.</p>
          <p xml:id="bb-d1e25955-d1e182">Secundum hoc intelligendum quod aliquid diligi ex caritate potest dupliciter intelligi :
      uno modo ex caritate imperante ; et sic concedi potest quod irrationales creaturae
      diligendae ex caritate. Sicut enim caritas imperat et movet ad faciendum et dicendum et
      cognoscendum omnia quae spectant ad salutem nostram et laudem divinam, sic etiam imperat ad
      amandum. Unde, quia multae irrationales creaturae datae sunt nobis in adiutorium ad
      exercendum opera meritoria, ordinatae sunt etiam ad laudandum Deum, hinc est quod caritas,
      quae est amatrix Dei et proximi, imperat tales creaturas diligi.</p>
          <p xml:id="bb-d1e25955-d1e185">Alio modo dicitur aliquid diligi ex caritate eliciente et informante ; et sic diligitur ex
      caritate illud in quod est formalis et proprius actus ipsius caritatis ; tale autem non est
      nisi illud quod est summum Bonum vel cui summum Bonum natum est aliquo modo uniri per
      cognitionem et amorem. Ideo, cum ereaturae irrationales non sint hoc modo Dei capaces, quia
      non sunt ad Dei imaginem, per caritatem non potest eis exoptari summum Bonum ; et ideo
      caritas non descendit ad illa diligenda secundum suum actum proprium et formalem : ac per
      hoc talia non diliguntur ex caritate elicitive.</p>
          <p xml:id="bb-d1e25955-d1e189">Et si tu quaeras : quae virtus elicit ilium actum dilectionis quo quis diligit creaturas,
      in quantum sunt de Deo et ad Deum, dicendum quod hoc est cuiusdam pietatis et affectionis
      naturalis. Sicut enim homo diligit canem quadam pietate naturali, quia videt eum sibi
      obedientem, sic et ceteras alias bestias et irrationales creaturas naturaliter ex quadam
      pietate natus erat diligere et fovere, quantum erat ex prima conditione. Unde secundum quod
      homo plus reformatur et reducitur ad statum innocentiae, secundum hoc magis sibi mansuescunt
      huiusmodi creaturae et ipse circa eas maiori pietate movetur, sicut de beato Francisco
      legitur quod erga huiusmodi creaturas mira pietatis teneritudine affluebat, quia iam quodam
      modo innocentiam recuperaverat In cuius rei signum creaturae irrationales eidem
      obtemperabant.</p>
          <p xml:id="bb-d1e25955-d1e192">Et secundum hanc distinctionem patet responsio ad quaestionem quia uno modo creaturae
      irrationales sunt ex caritate diligendae, videlicet ex caritate imperante ; alio vero modo
      non, videlicet ex caritate eliciente. Secundum hoc etiam potest responderi ad obiecta ad
      utramque partem, quia procedunt secundum diversas vias, sicut intuenti apparet.</p>
          <p xml:id="bb-d1e25955-d1e195">Est et alius hic modus dicendi praedicto modo non contrarius, sed potius consonus, quod
      aliquid diligi ex caritate potest esse tripliciter : vel ita quod caritas faciat circa ipsum
      dilectum ponere affectionem et finem ; et sic solus Deus diligitur ex caritate. Alio modo
      ita quod caritas circa ipsum dilectum faciat ponerec affectionem, non tamen finem ; et sic
      diligitur proximus ex caritate, quia circa proximum affectu caritatis afficitur, optando ei
      summum Bonum, non propter ipsum, sed propter Deum. Tertio modo dicitur aliquid ex caritate
      diligi ita quod caritas circa illud non ponit finem nec etiam affectionem intuitu sui, sed
      solum ratione illius propter quod diligit ; et hoc modo creaturae irrationales, in quibus
      Deus relucet, diliguntur ex caritate, quia Deus diligitur in illis ; per quem modum quis
      dicitur diligere canem amici sui, non quia afficiatur circa canem speciali affectione, sed
      quia afficitur circa amicum. Et huius signum est, quia affectus caritatis non alligat
      hominem creaturae irrationali secundum quod alligat et connectit hominem ipsi proximo vel
      etiam ipsi Deo. Unde sicut amor amicitiae, qui est in amicum, se extendit ad amici filium,
      ita quod filius amici amicus est et dilectus, non autem sic se extendit ad amici catulum, ut
      canis diligatur consimili affectu, sic intelligendum est quod caritas, quae est amor Dei, se
      extendit ad illos qui sunt nati esse eius filii per gratiam adoptionis. Et quia creaturae
      irrationales non sunt huiusmodi, ideo proprie loquendo, non sunt natae ex caritate diligi,
      ita quod caritas circa illas ponat affectum, bene tamen potest caritas in illis diligere
      Deum ; ita quodam modo potest concedi ut illae creaturae diligantur ex caritate, licet
      improprie. Ideo non sunt numerandae inter illa quae proprie ex caritate diliguntur, sicut
      rationes ad hanc partem inductae ostendunt.</p>
        </div>
        <div xml:id="bb-d1e25955-Dd1e200">
          <head xml:id="bb-d1e25955-Hd1e202">Ad Rationes</head>
          <p xml:id="bb-d1e25955-d1e205">Ad illud ergo quod primo obicitur in contrarium, quod Deus diligit creaturas irrationales,
      dicendum quod Deum creaturas irrationales diligere est eas conservare in esse naturae ; sed
      aliquid diligere ex caritate, hoc est summum Bonum ei optare ; et ideo plus connotatur, cum
      dicitur aliquid esse ex caritate diligendum et aliquid esse Deo dilectum. Et ideo non
      sequitur, quodsi Deus eas diligit, quod ex caritate amandae sint. Et si tu obiectas, quod
      caritas conformat voluntatem nostram voluntati divinae, dicendum quod hoc non est verum
      primo et per se respectu omnium operum et quorumcumque obiectorum, sed respectu illorum quae
      habent expressam similitudinem et quibus vult Deus dare se ipsum. Nam caritas omnibus quae
      ex caritate diligit optat Deum. Et hoc est quod dicit <name ref="#Augustine">Augustinus</name>, et habetur in distinctione
      praecedenti : <quote xml:id="bb-d1e25955-Qd1e210">Sic nos invicem diligamus, ut, quantum possumus, ad habendum in nobis
       Deum ex dilectione attrahamus</quote>.</p>
          <p xml:id="bb-d1e25955-d1e214">Ad illud quod obicitur, quod creaturae rationales diliguntur ex caritate propter
      assimilationem ad Deum, dicendum quod non quaecumque assimilatio ad Deum facit aliquid ex
      caritate diligibile, sed illa quae facit Dei capacem ; et haec est similitudo imaginis.
      Anima enim <quote xml:id="bb-d1e25955-Qd1e216">ideo est imago Dei, quia eius capax et particeps esse potest</quote>.
      Caritas enim optat illud summum Bonum haberi ab eo quem diligit ; ad illud enim inclinat
      tamquam ad suum principale obiectum. Et quoniam similitudo vestigii non facit creaturam
      ipsius Dei esse capacem per cognitionem et amorem, hinc est quod non sequitur, quodsi in
      creaturis irrationalibus reperiatur aliqua vestigii similitudo, quod propter hoc ad ipsas
      extendatur caritatis dilectio.</p>
          <p xml:id="bb-d1e25955-d1e220">Ad illud quod obicitur, quod fides ita credit Deum creatorem irrationalium sicut
      rationalium, dicendum quod non est simile de fide et caritate. Nam fides non tantum est
      circa ipsum Deum in quantum est finis, sed etiam in quantum est principium rerum. Et quia
      Deus est principium immediatum tam respectu rationalium quam irrationalium, ideo utroque
      respectu in Deum credit et ipsum contemplatur. Caritas autem respicit Deum sub ratione
      finis, quia sub ratione boni. Et quia creaturae rationales et irrationales non eodem modo
      habent tendere in ipsum summum finem, quia rationales immediate, irrationales vero mediate,
      bine est quod non sequitur quod dilectio caritatis ad has et illas se habeat
      uniformiter.</p>
          <p xml:id="bb-d1e25955-d1e223">Ad illud quod obicitur, quod virtus et vitium habent esse circa idem, dicendum quod illud
      argumentum dupliciter peccat. Primo, quia, quamvis virtus et vitium habeant esse circa idem
      subiectum, non tamen oportet quod generaliter habeant esse circa idem obiectum ; plura enim,
      exiguntur ad virtutem quam ad vitium. Ideo, si circa aliquid potest consistere vitium, non
      propter hoc sequitur quod et virtus. Alius etiam defectus est ibi, quia, cum caritas sit
      virtus et amor specialis, non oportet quod circa illud consistat caritas circa quod
      consistit quodlibet speciale vitium. Unde, quamvis cupiditas consistat circa bona
      temporalia, non oportet quod circa illa sit virtus caritatis, sed sufficit quod sit virtus
      largitatis. Et ideo non oportet hui usmodi temporalia ex caritate amari, sed ex largitate
      retineri et dispensari, quae iuxta eorum valorem novit eadem appretiari.</p>
          <p xml:id="bb-d1e25955-d1e227">Ad illud quod obicitur de eo qui diligit temporalia ut per illa Deo serviat, iam patet
      responsio per ea quae dicta sunt, quia ille motus est meritorius, non quia sit a caritate
      eliciente, sed quia est a caritate imperante, sicut ire ad sanctum Iacobum vel faere
      quodcumque aliud opus in Dei obsequium. Praeterea, cum quis diligit temporalia ad serviendum
      Deo, affectio sua versatur circa eum cui vult sentire, sicut prius factum est. Et ideo ex
      hoc non potest concludi quod talia diligantur ex caritate nisi valde extenso nomine. Nam
      proprie nihil ex caritate diligitur circa quod caritas non ponat affectum specialem.</p>
        </div>
      </div>
    </body>
  </text>
</TEI>