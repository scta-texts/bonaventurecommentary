<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 9, A. 1, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 9, A. 1, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e9007">
        <head xml:id="bb-d1e9007-Hd1e119">III, D. 9, A. 1, Q. 5</head>
        <head xml:id="bb-d1e9007-Hd1e122" type="question-title">Utrum latria exhibenda sit membris Christi.</head>
        <p xml:id="bb-d1e9007-d1e125">Quinto quaeritur, utrum latria exhibenda sit membris Christi.</p>
        <div xml:id="bb-d1e9007-Dd1e128" type="rationes-principales">
          <head xml:id="bb-d1e9007-Hd1e130">Utrum latria exhibenda sit membris Christi</head>
          <p xml:id="bb-d1e9007-d1e133">Et quod sic, videtur. Primo, auctoritate et exemplo ipsius Abrahae, qui, in Genesis 18, 2,
      tres viros vidit et unum adoravit, et <name ref="#Augustine">Augustinus</name> exponit quod viri illi angeli fuerunt ; sed
      tamen in illis adoravit Deum et obtulit eis adorationem latriae. Ergo, si Deus habitat in
      membris Christi, videtur quod eis cultus latriae debeat exhiberi.</p>
          <p xml:id="bb-d1e9007-d1e139">Item, in Apocalypsi [19, 10] dicitur quod Ioannes cecidit in faciem suam ut adoraret
      angelum, et ibi dicitur quod angelus non permisit ; aut ergo Ioannes adorare voluit
      adoratione latriae aut duliae. Si latriae, ergo, cum Ioannes recte fecerit nec reprehendatur
      tamquam idololatra, adoratio latriae potest exhiberi rationali creaturae : ergo, si paris
      dignitatis sunt angeli et membra Christi, videtur quod membds Christi exhibendus sit cultus
      latriae. Si dicas, quod Ioannes voluit adorare adoratione duliae ; contra : dulia debetur
      angelis bonis : ergo male faciebat angelus quod prohibebat ab adoratione quam debebat ;
      quodsi angeli nunquam male faciunt, restat quod praecedens membrum est verum.</p>
          <p xml:id="bb-d1e9007-d1e142">Item, Deus adorandus est adoratione latriae in templo sancto suo, secundum quod dicit
      Psalmus [5, 8] : <quote xml:id="bb-d1e9007-Qd1e144" ana="#ps5_8">Introibo in domum tuam et adorabo</quote> etc. ; sed
      quodlibet membrum Christi est templum Spiritus Sancti, secundum quod dicitur ad Corinthios
      [3, 11] : ergo quodlibet Christi membrum adorandum est adoratione latriae.</p>
          <p xml:id="bb-d1e9007-d1e148">Item, corpus Christi verum refertur ad corpus Christi mysticum tamquam signum ad signatum.
      Ergo, si signatum sit nobilius signo, corpus Christi mysticum est magis vel aeque nobile
      quam corpus Christi verum ; sed verum corpus Christi adoratur latria : ergo et corpus
      Christi mysticum.</p>
          <p xml:id="bb-d1e9007-d1e152">Item, eadem adoratione adoratur caput regis et alia membra ; sed Christus est caput
      Ecclesiae et adoratur adoratione, quae est latria : ergo et alia eius membra.</p>
          <p xml:id="bb-d1e9007-d1e155">Item, quodlibet membrum Christi est imago Christi nec imago tantum, sed etiam imago
      assimilata per gratiam ; sed honor imaginis, sicut vult <name ref="#JohnDamascenus">Damascenus</name>, refertur ad prototypum :
      ergo, si prototypum adoratur adoratione latriae, videtur quod et membra Christi, in quibus
      est reperire imaginem naturae et similitudinem gratiae.</p>
          <p xml:id="bb-d1e9007-d1e161">Sed contra : Non sumus membra Christi nisi quantum ad humanitatem. Ergo, si latria est
      cultus Deo debitus, videtur quod latria membris Christi non communicetur.</p>
          <p xml:id="bb-d1e9007-d1e164">Item, membra Christi ad invicem habent societatem ; sed adoratio latriae ponit habitudinem
      et gradum dominii et servitutis inter adorantem et adoratum : ergo non videtur quod unum
      membrum debeat alteri cultum latriae.</p>
          <p xml:id="bb-d1e9007-d1e167">Item, non est eadem adoratione et honore venerandus dominus et servus ; sed membra Christi
      sunt subiecta servituti Christi et Dei : ergo adoratione latriae non debent adorari.</p>
          <p xml:id="bb-d1e9007-d1e170">Item, maior est auctoritas et potestas in malo praelato quam in bono subdito. Ergo niaior
      debetur ei reverentia ; sed constat quod malo praelato non debetur latriae adoratio : ergo
      multo minus subdito, qui est membrum Christi.</p>
        </div>
        <div xml:id="bb-d1e9007-Dd1e174">
          <head xml:id="bb-d1e9007-Hd1e176">Conclusio</head>
          <head xml:id="bb-d1e9007-Hd1e179" type="question-title">Membris Christi cultus latriae nullatenus est exhibendus</head>
          <p xml:id="bb-d1e9007-d1e182">Respondeo : Dicendum quod absque dubio cultus latriae membris Christi non est exhibendus,
      pro eo quod membra Christi sumus secundum humanam naturam ; et sic sumus membra ; ut tamen
      ratio membri non tollat rationem servitutis nec ponat aequalitatem dignitatis. Et quoniam
      latria debetur Creatori ratione suae maiestatis et excellentiae, hinc est quod membris
      Christi non competit cultus latriae. Multa enim distantia distat caput a corpore ratione
      diviilitatis unitae. Unde concedendae sunt rationes ad hanc partem inductae.</p>
          <p xml:id="bb-d1e9007-d1e185">Ad illud ergo quod obicitur, quod Abraham adoravit tres angelos, dicendum quod isti angeli
      et creaturae rationales erant, et tamen ad repraesentationem Trinitatis ipsi Abrahae
      apparuerunt et utrumque horum ipsi Abrahae notum erat. Et in quantum creaturae rationales
      erant, exhibuit eis Abraham non adorationem latriae, sed reverentiam duliae et ministerium
      honorificentiae. In quantum autem signum Trinitatis erant, exhibuit Abraham cultum latriae,
      non in quantum signo, sed ipsi signato ; ad hoc enim specialiter apparebant. Non sic autem
      est de membris Christi, quoniam, etsi in eis possit cognosci Trinitas, non tamen sic
      repraesentant ex speciali institutione vel missione divina ; et ideo non est eis exhibenda
      latria nec quantum ad illud quod sunt nec quantum ad illud quod per eos intelligitur.</p>
          <p xml:id="bb-d1e9007-d1e188">Ad illud quod obicitur, quod Ioannes voluit adorare angelum, dicendum quod noluit adorare
      eum adoratione latriae, sed duliae. Et quod obicit, quod. non debuit eum prohibere, dicendum
      quod immo, triplici ratione. Prima quidem est propter dignitatem ipsius Ioannis, qui
      excellentior erat multis angelis. Secunda vero propter vitationem erroris, ne aliquis ex hoc
      crederet quod angeli adoratione latriae deberent adorari. Tertia vero ratio est propter
      manifestationem exaltationis dignitatis generis humani. Genus enim humanum exaltatum fuit
      per Christum supra naturam angelicam. Unde, quamvis angeli in Veteri Testamento paterentur
      se dulia adorari ab hominibus, in Novo tamen post glorificationem humanae naturae in Christo
      non patiuntur sibi illam naturam subici quam vident consedere ad dexteram Patris ; et haec
      est ratio specialis beati Gregorii.</p>
          <p xml:id="bb-d1e9007-d1e192">Ad illud vero quod obicitur, quod Deus est adorandus in templo, dicendum quod secus est de
      templo ab homine fabricato et de templo a Spiritu Sancto sanctificato, quia templum illud
      solum est inductivum in aliud et institutum propter aliquid aliud, ita quod in se non habet
      aliquam rationem quare debeat adorari, sed ratione solum eius quod in eo colitur. Non sic
      autem est de templo animae fidelis : habet enim aliquid in se, ratione cuius potest esse
      capax et particeps honoris.</p>
          <p xml:id="bb-d1e9007-d1e195">Ad illud quod obicitur de corpore mystico, quod nobilius est etc., dicendum quod, si
      loquamur de corpore Christi vero prout Deitati unitum est, dicendum quod sermo ille non
      habet veritatem, immo multo nobilius est corpore mystico. Nam corpus mysticum non est
      Divinitati unitum in unitatem personae sicut corpus Christi verum ; et ideo non tanta est ei
      exhibenda honoris excellentia. Et si obicias, quod signatum est nobilius signo, dicendum
      quod illud verum est quando signatum est causa signi. Non sic autem est in proposito.
      Praeterea, corpus Christi non dicitur esse signum, nisi in quantum latet sub Sacramento et
      ratione ipsarum specierum continentium et sensibus apparentium.</p>
          <p xml:id="bb-d1e9007-d1e198">Ad illud quod obicitur, quod eadem adoratione adoratur caput regis et alia membra, dicendum
      quod non est simile, quia caput regis cum membris aliis simpliciter est eiusdem naturae ;
      Christus autem, qui est caput nostrum, praeter naturam humanam, in qua communicat nobiscum,
      naturam.habet divinam, in qua superexcellit omnem creaturam : et ideo ratione illius talis
      honor ei competit qualem nulli creaturae est decens exhiberi.</p>
          <p xml:id="bb-d1e9007-d1e201">Ad illud quod obicitur, quod in membro Christi est assimilatio per gratiam, dicendum quod
      verum est. Ex hoc tamen non sequitur quod debeat adorari adoratione latriae sicut in imagine
      sculpta ; et hoc, quia imago illa non se offert tantum ut ductivam in aliud, sed ut rem
      rationalem et excellentem et dignam honore ; et ideo honor sibi exhibitus non totaliter
      refertur ad prototypum, id est ad principale figuratum, sicut in imagine sculpta. Unde
      propter duplex periculum iunctum, et a parte adorantis et a parte adorati, non debet Deus in
      imagine, quae est homo, latria adorari, videlicet ne adoratus superbiat et extollatur per
      inanem gloriam, quasi honor ille sibi impendatur et fiat ; et ne adorans cadat in
      idololatriam aspiciendo tantum ad formam humanam.</p>
        </div>
      </div>
    </body>
  </text>
</TEI>