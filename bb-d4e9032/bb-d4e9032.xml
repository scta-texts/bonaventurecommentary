<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e9032">
        <head xml:id="bb-d4e9032-Hd1e108">Quaestio 3</head>
        <head xml:id="bb-d4e9032-Hd1e111" type="question-title">Utrum Dominus Eucharistiae sacramentum prius confecerit quam
          verbum protulerit.</head>
        <p xml:id="bb-d4e9032-d1e114">Tertio quaeritur de modo instituendi sacramentum Eucharistiae. Et cum institutio huius
          sacramenti fuerit in institutione verbi, quaeritur, utrum prius confecerit quam verbum
          protulerit.</p>
        <div xml:id="bb-d4e9032-Dd1e117" type="rationes-principales">
          <head xml:id="bb-d4e9032-Hd1e119">Rationes principales</head>
          <p xml:id="bb-d4e9032-d1e122">Et quod sic, ostenditur : Ex textu Evangelii. Matthaei 26, 26 scribitur : <quote xml:id="bb-d4e9032-Qd1e124" source="http://scta.info/resource/mt26_26">Coenantibus illis, accepit Iesus panem et benedixit ac fregit ac dedit
              discipulis suis dicens : Accipite</quote> etc. ; et post : <quote xml:id="bb-d4e9032-Qd1e127" source="http://scta.info/resource/mt26_26">Hoc
              est corpus meum</quote>. Ex hoc verbo duplex elicitur ratio : prima, quia prius
            benedixit quam verbum proferret ; sed benedictio fuit consecratio : ergo prius benedixit
            et consecravit quam verbum proferret.</p>
          <p xml:id="bb-d4e9032-d1e131">Item, arguitur ex alio verbo, quia prius fregit quam verbum proferret ; sed fractio
            consequitur confectionem in hoc sacramento, sicut patet : ergo prius confecit quam
            proferret verba : ergo non instituit verba conficiendo.</p>
          <p xml:id="bb-d4e9032-d1e134">Sed contra : Si verba non protulit conficiendo, aut confecit aliis verbis aut sine
            verbo. Si confecit aliis verbis, ergo illa maxime debent habere virtutem ; si sine
            verbo, ergo videtur quod Ecclesia non imitetur summum magistrum in conficiendo ; quod
            videtur inconveniens, cum in isto sacramento praecipue summus sacerdos formam et
            exemplar dederit consecrandi.</p>
          <p xml:id="bb-d4e9032-d1e137">Item, si non confecit his verbis, ergo verba in ore Christi fuerunt tantum
            significativa, ergo non habuerunt virtutem neque efficaciam : si tunc non habuerunt,
            videtur ergo quod nunquam habeant, quia non habent nunc nisi propter illud quod factum
            est tunc.</p>
        </div>
        <div xml:id="bb-d4e9032-Dd1e141">
          <head xml:id="bb-d4e9032-Hd1e143">Conclusio</head>
          <head xml:id="bb-d4e9032-Hd1e146" type="question-title">Dominus conficiendo verba formae instituit et proferendo verba
            confecit</head>
          <p xml:id="bb-d4e9032-d1e149">Respondeo : Dicendum quod circa hoc sunt tres opiniones satis probabiles.</p>
          <p xml:id="bb-d4e9032-d1e152">Prima est quod Dominus prius confecit qua verbum instituerit, sicut prius baptizatus
            est quam formam Baptismi institueret. Et ratio eorum est, quia ipse, qui est Verbum
            Patris, confecit se ipso sine verbo ; nobis autem, qui indigemus virtute Verbi, dedit
            formam post consecrationem.</p>
          <p xml:id="bb-d4e9032-d1e155">Alia opinio est quod Dominus confecit simul et verba protulit, sed his protulit : primo
            in occulto ad conficiendum, secundo in aperto ad formam institutam manifestandam. Primum
            quidem intelligitur fecisse, cum dicitur : Benedixit et fregit ; et exponunt :
            Benedixit, scilicet occulte dicendo : Hoc est corpus meum ; et post fregit et
            distribuendo dixit aperte illud verbum : Hoc est corpus meum.</p>
          <p xml:id="bb-d4e9032-d1e159">Tertia opinio est quod Dominus simul confecit et verbum instituit ; et sicut semel
            tantum confecit, ita semel tantum verba protulit. Et illud videtur convenientius. Ad
            quid enim toties verba proferret, cum bene posset facere semel proferendo ? Ulterius,
            quamvis posset conficere sine verbo, debuit tamen conficere verbum dicendo, ut Apostolis
            formam traderet, quia Dominus non tantum ibi suam potentiam ostendebat, sed etiam
            discipulos informabat. Et haec positio est parvulus quam communicetur communior et
            probabilior. Hanc sustinendo dicendum est quod Dominus conficiendo verba instituit, quia
            verba proferendo post confecit.</p>
        </div>
        <div xml:id="bb-d4e9032-Dd1e164">
          <head xml:id="bb-d4e9032-Hd1e166">Ad rationes</head>
          <p xml:id="bb-d4e9032-d1e169">Ad illud ergo quod obicitur, quod prius benedixit, dicendum quod benedictio illa non
            fuit consecratio, sed fuit quaedam praeparatio vel magis quaedam orationis sive
            gratiarum actionis praemissio, in qua ostendit nobis nullum cibum attrectandum nisi
            praevia benedictione. Unde mos est ecclesiasticorum virorum ad omnem cibum praemittere
            benedictionem.</p>
          <p xml:id="bb-d4e9032-d1e172">Ad illud quod obicitur de fractione, dicendum quod duplici de causa potest esse fractio
            : vel ad figurandum vel ad distribuendum. Ad figurandum, sicut sacerdos frangit in
            altari, et haec sequitur confectionem. Alia vero est ad distribuendum, et sic, si
            aliquis conficeret pro multis, ita quod haberet unum panem, non hosias distinctas,
            congrue posset prius frangere. Et sic fecit Dominus ; unde fregit ut inter discipulos
            distribueret.</p>
        </div>
      </div>
    </body>
  </text>
</TEI>