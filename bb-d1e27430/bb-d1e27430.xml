<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 29, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 29, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e27430">
        <head xml:id="bb-d1e27430-Hd1e119">III, D. 29, Dubia</head>
        <div xml:id="bb-d1e27430-Dd1e122">
          <head xml:id="bb-d1e27430-Hd1e124">Dub. I.</head>
          <p xml:id="bb-d1e27430-d1e127">In parte ista sunt quaestiones circa litteram. Et primo quaeritur de hoc quod dicit :
      Peccat qui praepostere agit. Videtur enim esse falsum. Ponatur enim quod aliquis exponat se
      morti pro salute alterius melioris se, et sustineat penuriam ut alii meliori se provideat ad
      sufficientiam ; praemittit sibi alium, et tamen non videtur contra caritatem facere, immo
      valde caritative procedere. Item, esto quod faciam patri quidquid debeo, non obligor ad
      faciendum ei amplius. Ergo, si plus facio alii quam sibi, non praeiudico ei nec ordini
      caritatis.</p>
          <p xml:id="bb-d1e27430-d1e130">Respondeo : Dicendum quod quaedam est praeposteratio huius ordinis ex debita causa, quaedam
      praeter causam, quaedam contra debitam causam. Tunc est praeposteratio ex debita causa,
      quando quis bonum commune praeponit bono proprio in temporalibus ; et haec quidem
      praeposteratio facit ad meriti cumulum, et licet videatur praeposteratio, multo magis est
      perfectior ordinatio. Alia est praeposteratio praeter causam debitam, uti si ex sola
      liberalitate voluntatis meae magis me exhibeam alicui extraneo quam domestico et
      consanguineo et etiam patri meo, considerando in ipso aliquam strenuitatem magis quam Dei
      voluntatem aut meriti dignitatem ; et haec praeposteratio aufert meritum, quia in hoc non
      meretur. Tertia vero est praeposteratio contra debitam causam, utpote si pater meus magis
      indigeat et ego possim ei subvenire, et, ipso neglecto, subveniam extraneo ; et ista inducit
      peccatum et de hac intelligitur auctoritas <name ref="#Lombard">Magistri</name> in littera. Et per hoc patet responsio
      ad obiecta.</p>
        </div>
        <div xml:id="bb-d1e27430-Dd1e137">
          <head xml:id="bb-d1e27430-Hd1e139">Dub. II.</head>
          <p xml:id="bb-d1e27430-d1e142">Item quaeritur de hoc quod dicit <name ref="#Ambrose">Ambrosius</name> in littera : Multorum caritas inordinata est.
      Contra : caritas non potest esse informis, sed semper formata ; et caritas formata semper
      est ordinata : ergo implicantur opposita, cum dicitur caritas inordinata. Item, videtur male
      dicere in hoc quod subdit : quod in primo est ponunt tertium vel quartum. Si enim primo
      diligendus est Deus, et qui praeponunt aliquid Deo non habent caritatem, videtur quod male
      dicat quod aliqui habent caritatem inordinatam, ex eo quod poitunt Deum tertio vel quarto
      loco.</p>
          <p xml:id="bb-d1e27430-d1e148">Respondeo : Dicendum quod nomen caritatis accipitur large et proprie : large ad quamcumque
      dilectionem, quae multum habet amatum qarum : et ista potest esse ordinata vel inordinata ;
      ipse autem obicit de caritate proprie. sumpta.</p>
        </div>
        <div xml:id="bb-d1e27430-Dd1e152">
          <head xml:id="bb-d1e27430-Hd1e154">Dub. III.</head>
          <p xml:id="bb-d1e27430-d1e157">Item quaeritur de illis sex gradibus quos ponit <name ref="#Lombard">Magister</name> ibi : Ante omnia Deum, deinde nos
      ipsos, post parentes, deinde filios, deinde domesticos, postmodum inimicos diligamus.
      Videtur enim in. hac distinctione <name ref="#Lombard">Magister</name>, immo <name ref="#Ambrose">Ambrosius</name>, esse superfluus, primo, quia
      <name ref="#Augustine">Augustinus</name> non enumerat nisi quatuor gradus, hic autem enumerat sex. Ergo videtur, si
      <name ref="#Augustine">Augustinus</name> non est diminutus, quod iste sit superfluus. Si tu dicas quod sub uno illorum
      membrorum, videlicet sub dilectione proximi, continentur quatuor de illis membris,
      ostenditur tunc quod sit diminutus, quia dilectio corporis nostri ibi non tangitur. Item,
      sicut gradus sunt in dilectione proximorum, sic videtur esse in dilectione Dei, quia multum
      debemus diligere Deum creatorem et amplius recreatorem et maxime glorificatorem. Ergo
      insufficienter assignat gradus dilectionis. Item, multae aliae sunt conditiones, in quibus
      membra Christi invicem coniunguntur praeter praedictas, videlicet relatio uxoris ad virum,
      discipuli ad magistrum, domini ad servum, subditi ad praelatum, quas omnes omittit
      <name ref="#Ambrose">Ambrosius</name>. Ergo videtur insufficienter diligendorum ordinem assignare.</p>
          <p xml:id="bb-d1e27430-d1e179">Quaeritur ergo de numero et sufficientia ipsonim graduum.</p>
          <p xml:id="bb-d1e27430-d1e182">Respondeo : Dicendum quod, sicut dictum fuit, ordo ab <name ref="#Augustine">Augustino</name> assignatus respicit ipsam
      caritatm secundum se ; ideo attenditur secundum principales differentias boni, quae sunt
      bonum supra nos et intra nos et iuxta nos et infra nos. Ordo autem <name ref="#Ambrose">Ambrosii</name> respicit ipsam
      caritatem prout est in natura, quam dirigit et regit ; et hic non tantum attenditur penes
      differentias boni, sed etiam penes rationem proprii et alieni, propinqui et remoti ; et hic
      ordo multiplicatur in sex differentias.</p>
          <p xml:id="bb-d1e27430-d1e191">Nam caritas aut respicit bonum simpliciter, quod est summum Bonum, et sic est primus gradus
      ; aut respicit bonum proprium, et sic est gradus secundus ; aut respicit bonum alienum ut,
      sibi coniunctum, et sic quadruplex est gradus, secundum quod quadruplex est differentia modi
      coniungendi. Aut enim est coniunctio in naturae conformitate, et sic est ultimus gradus, qui
      attenditur in dilectione inimicorum ; aut in naturae conformitate et conversationis
      familiaritate, et sic est penultimus, qui attenditur in dilectione domesticorum ; aut in his
      et praeter haec in sanguinis propinquitate, et haec potest esse dupliciter : aut in
      ascendendo, et sic est filii ad patrem ; aut in descendendo, et sic est patris ad filium, et
      penes haec accipiuntur duo gradus intermedii. Et sic patet numerus et sufficientia illorum
      sex graduum, patet etiam dissolutio obiectorum.</p>
          <p xml:id="bb-d1e27430-d1e195">Ad illud enim quod obicitur de <name ref="#Augustine">Augustino</name>, iam patet responsio, quia aliter assignatur ordo
      diligendorum ab <name ref="#Augustine">Augustino</name>, aliter ab <name ref="#Ambrose">Ambrosio</name>.</p>
          <p xml:id="bb-d1e27430-d1e207">Ad illud quod obicitur de dilectione corporis nostri, dicendum quod haec reducitur ad
      dilectionem sui. Ad illud vero quod obicitur, quod gradus sunt in dilectione Dei, dicendum
      quod falsum est, quia unus est Deus dilectus, et illae non sunt nisi rationes moventes ad
      Deum diligendum et inducentes nos secundum plus et minus, quae tamen non constituunt ex
      parte dilecti diversitatem graduum.</p>
          <p xml:id="bb-d1e27430-d1e210">Ad illud quod obicitur de aliis conditionibus, secundum quas attenditur vinculum et
      coniunctio, dicendum quod omnes possunt reduci ad istas. Nam uxor, cum sit caro viri, et e
      converso, reducitur ad dilectionem sui ; pater vero spiritualis reducitur ad dilectionem
      patris naturalis ; ceteri consanguinei ad dilectionem filii ; dominus et servus, magister et
      discipulus ad domesticos referuntur. Et sic patet quod nihil superfluum, nihil etiam
      diminutum in praedictis gradibus continetur.</p>
        </div>
        <div xml:id="bb-d1e27430-Dd1e214">
          <head xml:id="bb-d1e27430-Hd1e216">Dub. IV.</head>
          <p xml:id="bb-d1e27430-d1e219">Item quaeritur de solutione illius quaestionis, quam <name ref="#Lombard">Magister</name> proponit ibi : Solet etiam
      quaeri : si parentes nostri mali sunt etc. Rationes enim videntur esse ad utramque partem.
      Ratione enim propinquitatis videtur quod mali parentes praeferendi sint bonis extraneis, cum
      parentes ponantur in tertio gradu ; ratione vero bonitatis videtur contrarium. Et si tu
      respondeas quod non est contiarietas, quia diversis respectibus possunt invicem sibi
      praeponi et habent se sicut excedentia et excessa, hoc non solvit, quia adhuc restat
      quaestio, quod illorum magis excellit, utrum bonitas vel propinquitas. Et quod bonitas,
      videtur, cum caritas per se et primo respiciat bonitatem. Quod iterum propinquitas, videtur,
      quia penes illam attendit ur et assignatur ordo caritatis.</p>
          <p xml:id="bb-d1e27430-d1e225">Respondeo : Dicendum quod est amor complacentiae et amor beneficentiae. Amore complacentiae
      amat quis aliquem, quando eius facta acceptat et ipsum approbat et in bonitate eius
      complacet sibi. Amore vero beneficentiae amat quis aliquem, quando vult ei benefacere et
      diligit eum, non tantum quia sit bonus, sed ut sit bonus. Quantum ad primum amorem ponderat
      bonitas, quantum ad secundum ponderat propinquitas. Unde esto quod pater meus sit malus et
      alius extraneus sit bonus, magis debeo velte et desiderare et procurare quod pater meus sit
      bonus et in caritate permaneat quam alius extraneus, licet ipsum et facta eius, quamdiu est
      in statu peccati, non debeam approbare. Et per hoc patet responsio ad quaestionem
      propositam, patet etiam responsio ad obiecta.</p>
        </div>
        <div xml:id="bb-d1e27430-Dd1e230">
          <head xml:id="bb-d1e27430-Hd1e232">Dub. V.</head>
          <p xml:id="bb-d1e27430-d1e235">Item quaeritur de hoc quod dicit : Perfecta caritas haec est, ut quis paratus sit pro
      fratribus mori. Obicitur enim contra hoc, quia, si haec est perfecta caritas ut sit paratus
      pro fratribus mori, cum homo in imperfecta caritate consistens non sit paratus mori pro Deo,
      videtur quod perfectus amplius diligat proximum quam imperfectus Deum. Sed in contrarium
      huius est, quia caritas, quantumcumque parva, diligit Deum propter se et super omnia ; hoc
      autem perfectus nunquam facit proximo.</p>
          <p xml:id="bb-d1e27430-d1e238">Iuxta hoc quaeritur : cum caritas sit nobilissimum opus Dei, et Dei perfecta sint opera,
      videtur quod omnis caritas sit perfecta : male ergo hic distinguitur per perfectum et
      imperfectum.</p>
          <p xml:id="bb-d1e27430-d1e241">Iuxta hoc etiam posset quaeri, quomodo caritas imperfecta habeat perfici et augeri ; sed
      hoc fuit determinatum in primo libro, distinctione decima septima, et secundo, distinctione
      vigesima septima.</p>
          <p xml:id="bb-d1e27430-d1e244">Respondeo : Dicendum quod signum perfectae caritatis et effectus est promptitudo moriendi
      pro fratre ; ista tamen promptitudo non inest caritati solummodo ex dilectione fratris, sed
      ex dilectione fratris relata ad dilectionem Dei, quem perfectus propter se et super omnia
      diligit et ob cuius amorem etiam pro ipso fratre vult mori. Ideo, quamvis hoc non reperiatur
      in viro imperfecto respectu Dei, non tamen sequitur quod minus diligat Deum quam perfectus
      proximum, sed quod minor est dilectio unius respectu Dei quam alterius.</p>
          <p xml:id="bb-d1e27430-d1e248">Ad illud quod, obicitur, quod caritas semper est perfecta, dicendum quod perfectum dicitur
      dupliciter : vel in se vel in ordine. Loquendo de perfectione in se, caritas in sui
      principio est imperfecta, sed per crementum perficitur. Loquendo autem de perfectione
      ordinis, qua quidem perfectione omnia opera Dei dicuntur esse perfecta, sic caritas, in
      quocumque statu sit, perfectionem habet, quia ordinata est in suum finem et potest elicere
      debitam operationem. Aliter distinguitur perfectio sufficientiae et excellentiae, sive
      perfectio secundum in naturam et secundum tempus, sicut in secundo libro, distinctione
      quarta est explanatum.</p>
        </div>
        <div xml:id="bb-d1e27430-Dd1e252">
          <head xml:id="bb-d1e27430-Hd1e254">Dub. VI.</head>
          <p xml:id="bb-d1e27430-d1e257">Item quaeritur de hoc quod dicit quod caritas, cum ad perfectionem venerit, dicit : Cupio
      dissolvi et esse cum Christo. Contra hoc est, quia beatus Martinus, qui valde perfectam
      habebat caritatem, in morte dicebat : Domine, si adhuc populo tuo sum necessarius, non
      recuso laborem. Item, hoc ipsum videtur per rationem, quia maioris perfectionis signum est
      appetete laborare et affligi pro aliquo quam appetere quiescere cum eo. Ergo videtur quod ad
      perfectam caritatem non pertineat dicere : Cupio dissolvi et esse cum Christo, sed magis :
      cupio laborare pro Christo.</p>
          <p xml:id="bb-d1e27430-d1e260">Respondeo : Dicendum quod desiderium quiescendi cum Christo potest venire ex duplici causa
      : vel propter taedium malorum praesentium vel propter contemptum terrenorum et abundantem
      praegustationem caelestium. Primo modo est signum imperfectionis, non perfectionis, quia sic
      recusat laborare ; secundo modo signum est perfectionis, quia non recusat laborare, sed
      spiritus tanto amoris Christi desiderio stringitur quod vix potest inter se et Deum
      interpositionem corporalis parietis sustinere ; unde hoc signum est quod amat Deum perfecte.
      Alia vero quae dicuntur in littera satis sunt plana et quaedam ex eis satis declarabuntur in
      distinctione proxima.</p>
        </div>
      </div>
    </body>
  </text>
</TEI>