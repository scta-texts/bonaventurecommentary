<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 26, A. 2, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 26, A. 2, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e24127">
        <head xml:id="bb-d1e24127-Hd1e119">III, D. 26, A. 2, Q. 5</head>
        <head xml:id="bb-d1e24127-Hd1e122" type="question-title">Utrum spes sit in parte animae cognitiva vel affectiva.</head>
        <p xml:id="bb-d1e24127-d1e125">Quinto quaeritur de spe per comparationem ad subiectum, et est quaestio, utrum spes sit in
    parte animae cognitiva vel affectiva.</p>
        <div xml:id="bb-d1e24127-Dd1e128" type="rationes-principales">
          <head xml:id="bb-d1e24127-Hd1e130">Rationes Principales</head>
          <p xml:id="bb-d1e24127-d1e133">Et quod sit in cognitiva, videtur. Primo, per illud quod dicitur I ad Timotheum 1, 5 super
      illud : <quote xml:id="bb-d1e24127-Qd1e135">Finis praecepti est caritas de corde puro et conscientia bona</quote>, Glossa
      : de conscientia bona, id est de spe. Si ergo spes est conscientia et conscientia se tenet
      ex parte cognitivae ; videtur quod et ipsa spes.</p>
          <p xml:id="bb-d1e24127-d1e139">Item, <name ref="#Bernard">Bernardus</name>, in quadam homilia super Cantica : <quote xml:id="bb-d1e24127-Qd1e144">Deus futurus est rationi
       plenitudo lucis, voluntati multitudo pacis et memoriae continuatio aeternitatis</quote>.
      Sed continuatio aeternitatis est dos correspondens exspectationi ipsius spei : ergo, si illa
      respicit ipsam memoriam, videtur quod ipsa exspectatio spei in via esse in memoria habeat ;
      sed haec est potentia cognitiva : ergo etc.</p>
          <p xml:id="bb-d1e24127-d1e148">Item, <name ref="#Augustine">Augustinus</name>, definiens spem, in libro De civitate Dei, dicit quod <quote xml:id="bb-d1e24127-Qd1e153">spes est
       virtus, qua quis se ad illud quod credit, perventurum praesumit</quote>. Ex hac
      definitione videtur quod nihil aliud sit sperare quam firmiter credere se perventurum ad
      aliquod arduum et excellens ; sed tam credere quam firmiter credere est potentiae cognitivae
      : igitur sperare spectat ad potentiam cognitivam. Sed <quote xml:id="bb-d1e24127-Qd1e156">cuius est actus, eius est et
       habitus</quote> : ergo idem redit, qpod prius.</p>
          <p xml:id="bb-d1e24127-d1e160">Item, imago creationis reformatur per imaginem recreationis, quae quidem consistit in
      gratia et tribus virtutibus theologicis. Ergo, si virtutes reformantes sunt in potentiis
      quas reformant, necesse est esse virtutes theologicas in illis potentiis in quibus
      attenditur integritas imaginis. Si ergo illae potentiae sunt intelligentia, memoria et
      voluntas, et caritas respicit voluntatem, fides intelligentiam, videtur ergo quod spes
      respiciat memoriam : ergo est in potentia cognitiva.</p>
          <p xml:id="bb-d1e24127-d1e164">Item, certitudo respicit potentiam cognitivam. Ergo, cum <quote xml:id="bb-d1e24127-Qd1e166">spes sit certa exspectatio
       futurae beatitudinis</quote>, spes est in potentia cognitiva tamquam in subiecto.</p>
          <p xml:id="bb-d1e24127-d1e170">Sed contra : Quatuor genera affectionum distinguuntur a Sanctis et a philosophis, videlicet
      gaudium et dolor, spes et timor. Ergo, si omnis affectio et habitus regulativus affectionis
      est in potentia affectiva, cum spes vel nominet affectionem vel habitum directivum
      affectionis, videtur ergo generaliter quod spes sit in potentia affectiva.</p>
          <p xml:id="bb-d1e24127-d1e173">Item, eiusdem potentiae est sperare cuius est et timere ; sed timre non. est nisi potentiae
      affectivae : ergo nec sperare. Sed cuius est actus, eius est et habitus : ergo etc.</p>
          <p xml:id="bb-d1e24127-d1e176">Item, <quote xml:id="bb-d1e24127-Qd1e178">opposita nata sunt fieri circa eamdem vim</quote> ; sed spes et desperatio
      sunt opposita : si ergo desperatio est in potentia affectiva, videtur similiter quod et ipsa
      spes.</p>
          <p xml:id="bb-d1e24127-d1e182">Item, sicut contingit potentiam rationalem et concupiscibilem obliquari et dirigi, ita
      etiam irascibilem. Ergo sicut est aliqua virtus theologica in rationali et aliqua in
      concupiscibili, ita aliqua debet esse in irascibili ; sed haec non est nisi spes : ergo spes
      est in irascibili : ergo spes est in potentia affectiva.</p>
          <p xml:id="bb-d1e24127-d1e185">Item, obiectum spei est magnum et arduum, sictit supra fuit ostensum ; sed arduum est
      obiectum potentiae irascibilis : ergo, si idem est obiectum habitus et potentiae substratae
      in qua est habitus, spes est in potentia irascibili ; et haec est affectiva : ergo etc.</p>
        </div>
        <div xml:id="bb-d1e24127-Dd1e189">
          <head xml:id="bb-d1e24127-Hd1e191">Conclusio</head>
          <head xml:id="bb-d1e24127-Hd1e194" type="question-title">Spes est in potentia animae affectiva, et quidem in parte
      irascibili.</head>
          <p xml:id="bb-d1e24127-d1e197">Respondeo : Dicendum quod absque dubio spes est in potentia affectiva : est enim in ipsa
      irascibili, quae est pars potentiae affectivae. Potentiae enim irascibilis non tantum est
      detestari mata culpae et perpeti mata poenae, sed etiam aggredi terribilia et erigi ad magna
      et ardua. Et propterea non tantum ponimus in ipsa esse iram et patientiam, sed etiam
      fortitudinem et spem : fortitudinem, inquam, in quantum negotiatur circa ea quae sunt ad
      finem ; spem autem, secundum quod se erigit ad excellentiam ipsius finis.</p>
          <p xml:id="bb-d1e24127-d1e200">Hoc autem satis potest aperte colligi tum ex parte affectionis substratae, tum ex parte
      conditionis adiunctae, tum ex parte dotis subsecuturae. Ex parte affectionis substratae,
      quia, cum quatuor sint affectiones, videlicet gaudium et dolor, spes et timor, sicut gaudium
      et dolor sunt circa eamdem potentiam, ita etiam spes et timor. Cum igitur planum sit timorem
      esse ipsius potentiae irascibilis, non est dubium quin affectio spei ad potentiam
      irascibilem pertineat ac per hoc habitus virtutis spei dirigens affectionem illam. Ex parte
      similiter conditionis et proprietatis annexae hoc ipsum potest satis aperte videri. Spei
      enim est stabilire et quodam modo assecurare de assequenda futura beatitudine ; stabilitio
      autem et confirmatio pertinet ad potentiam irascibilem. Sicut enim rationalis se habet ad
      claritatem, et concupiscibilis ad voluptatem, sic etiam irascibilis ad securitatem. Quia
      ergo assecuratio est conditio concomitans ipsam spem, indubitanter verum est virtutem spei
      ad irascibilem pertinere. Ex parte dotis futurae hoc ipsum potest haberi. Sicut enim ad
      fidem subsequitur visio, ita ad spem subsequitur perfecta tentio. Firmiter autem tenere hoc
      est illius potentiae cuius est habitum defendere ; hanc autem non est dubium esse potentiam
      irascibilem. Et ideo concedendum est habitum spei esse in irascibili potentia ac per hoc in
      virtute animi affectiva, sicut rationes concludunt, quae sunt ad partem istam.</p>
        </div>
        <div xml:id="bb-d1e24127-Dd1e205">
          <head xml:id="bb-d1e24127-Hd1e207">Ad Rationes</head>
          <p xml:id="bb-d1e24127-d1e210">Ad illud vero quod primo obicitur, quod spes dicitur conscientia, dicendum quod in processu
      illo est peccaturn secundurn aequivocationem, quia conscientia potest nominare ipsam spem et
      potest nominare lumen directivum ad bene agendum ; et hoc ultimo modo spectat ad potentiam
      cognitivam, alio modo non : ideo non sequitur quod virtus spei sit in potentia animae
      cognitiva. Praeterea, alius defectus est ibi, quia nomine conscientiae intelligitur spes,
      non quia spes sit conscientia, sed quia spes est certa exspectatio, consurgens ex gratia et
      meritis ; merita autem esse non possunt nisi ubi est conscientia bona.</p>
          <p xml:id="bb-d1e24127-d1e213">Ad illud quod obicitur, quod Deus futurus est memoriae continuatio aeternitatis, dicendum
      quod illud verbum <name ref="#Bernard">Bernardi</name> intelligitur mediate et non primo. Nam continuatio aeternitatis
      respicit illam virtutem cuius est perpetuo tenere ; et hoc est potentiae irascibilis, cuius
      est in praesenti exspectare : et ideo ex hoc non sequitur quod spes sit primo in potentia
      memorativa, sed quod aliquo modo ipsam respiciat, vel principaliter vel ex consequenti.</p>
          <p xml:id="bb-d1e24127-d1e219">Ad illud quod obicitur, quod sperare non est aliud quam firmiter credere se habiturum
      aliquid, dicendum quod spes dicitur et large et proprie. Large accipiendo spem, sic dicit
      credulitatem quodam modo firmatam respectu alicuius boni assequendi, sive a se sive ab alio
      ; quemadmodum, cum quis videt alium bonae indolis, dicit quod sperat ipsum esse futurum
      bonum hominem, ibi sperare idem est quod probabiliter credere ; et sic sumitur large et
      improprie et bene potest pertinere ad virtutem cognitivam. Alio modo sperare, secundum quod
      dicitur proprie, idem est quod confidere et ex illa confidentia cum quadam securitate
      tendere ad habendum illud quod speratur ; et hoc modo pertinet ad virtutem affectivam. Et
      haec duo, videlicet confidentiam illam et securam tendentiam, comprehendit <name ref="#Augustine">Augustinus</name> sub
      verbo praesumendi, quod, quamvis sequatur credulitatem cognitionis, tenet tamen se ex parte
      affectionis. Et ideo ex illa ratione non potest concludi quod potentia cognitiva sit
      subiectum spei.</p>
          <p xml:id="bb-d1e24127-d1e225">Ad illud quod obicitur, quod imago recreationis respondet imagini creationis, dicendum quod
      verum est quod respondet ; nihilominus tamen imago creationis plus se tenet ex parte
      cognitivae, imago vero recreationis plus se tenet ex parte affectivae, secundum quod dicit
      <name ref="#Augustine">Augustinus</name> quod imago est in potentia cognoscendi, et similitudo in potentia diligendi. Et
      quia imago recreationis plus se tenet ex parte affectivae, ideo duae virtutes sunt in parte
      affectiva totaliter et principaliter, videlicet spes et caritas. Et virtus spei reformando
      potentiam irascibilem, quae est potentia affectiva, per consequens reformat ipsam memoriam,
      quae in actu communicat cum ea, videlicet in actu tenendi. Et ideo non oportet quod spes
      reponatur in memoria sicut in proprio subiecto. Sed haec planius determinata sunt in libro
      secundo, distinctione decima sexta.</p>
          <p xml:id="bb-d1e24127-d1e232">Ad illud quod ultimo obicitur de certitudine, patet responsio ex his quae dicta sunt supra,
      pro eo quod certitudo spei non est pertinens ad potentiam cognitivam, sed magis ad potentiam
      affectivam, quae quidem certitudo est quaedam assecuratio tenens se ex parte potentiae
      irascibilis. Patet igitur quid sit subiectum spei quantum ad animae potentiam.</p>
          <p xml:id="bb-d1e24127-d1e235">Ulterius etiam posset esse hic inquisitio de subiecto spei quantum ad substantiam, et circa
      hoc possent quaeri plura dubitabilia. Primo quaeritur, utnim spes sit in angelis bonis.
      Secundo, utrum sit in animabus beatis. Tertio, utrum aliquo modo sit in angelis malis.
      Quarto, utrum fuerit in his qui fuerunt in limbo. Quinto, utrum sit in his qui sunt in
      purgatorio. Sexto et ultimo quaeritur, utrum fuerit in Christo. Sed quoniam omnes hae
      quaestiones pro magna parte pendent ab illa quaestione qua dicitur de evacuatione spei, et,
      illa visa, cetera sunt facilia, ideo quaestiones istae ad praesens omittuntur, quia quaedam
      ex eis determinabuntur infra, quaedam ex eis tanguntur in littera, ut sic vitetur
      superfluitas, quae est memoriae inimica.</p>
        </div>
      </div>
    </body>
  </text>
</TEI>