<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 38, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 38, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e35841">
        <head xml:id="bb-d1e35841-Hd1e119">III, D. 38, A. 1, Q. 3</head>
        <head xml:id="bb-d1e35841-Hd1e122" type="question-title">Utrum mendacium sit peccatum mortale ratione sui generis.</head>
        <p xml:id="bb-d1e35841-d1e125">Tertio quaeritur, utrum mendacium sit peccatum mortale ratione sui generis.</p>
        <div xml:id="bb-d1e35841-Dd1e128" type="rationes-principales">
          <head xml:id="bb-d1e35841-Hd1e130">Rationes Principales</head>
          <p xml:id="bb-d1e35841-d1e133">Et quod sic, videtur. Primo, per illud quod dicitur in Psalmo [5, 7] : <quote xml:id="bb-d1e35841-Qd1e135" ana="#ps5_7">Perdes omnes
       qui loquuntur mendacium</quote>, Glossa : <quote xml:id="bb-d1e35841-Qd1e138">Plus est perdere quam odire</quote>. Sed
      Deus neminem odit nisi propter peccatum mortale : ergo omne mendacium est peccatum
      mortale.</p>
          <p xml:id="bb-d1e35841-d1e142">Item, Sapientiae 1, 11 : <quote xml:id="bb-d1e35841-Qd1e144" ana="#sap1_11">Os, quod mentitur, occidit animam</quote>. Quod verbum
      tractans <name ref="#Augustine">Augustinus</name> dicit, in libro De conflictu vitiorum et virtutum : <quote xml:id="bb-d1e35841-Qd1e150">Nec officioso
       mendacio nec simplici verbo oportet quemquam decipere, quia, quombdolibet mentiatur quis,
       occidit animam</quote>. Sed non occiditur aliquis nisi per mortale peccatum : ergo,
      quomodocumque mentiatur quis, peccat mortaliter.</p>
          <p xml:id="bb-d1e35841-d1e154">Item, super illud : <quote xml:id="bb-d1e35841-Qd1e156">Perdes omnes qui loquuntur mendacium</quote> ; ibi Glossa :
       <quote xml:id="bb-d1e35841-Qd1e159">Si quis non vult hominem ad mortem prodere, verum taceat, sed non falsum dicat, ne
       pro corpore alterius animam suam occidat</quote>. Sed nullum mendacium est levius peccatum
      quam mendacium officiosum ; ergo, si illud occidit animam, et omne aliud. Cum ergo anima non
      occidatur nisi per mortale peccatum, videtur etc.</p>
          <p xml:id="bb-d1e35841-d1e163">Item, hoc ipsum ostenditur ratione. Omne quod est contrarium veritati et eius peremptorium
      est peccatum mortale ; sed omne mendacium repugnat veritati sicut fornicatio castitati :
      ergo sicut fornicatio est peccatum mortale de ratione sui generis, ita et mendacium.</p>
          <p xml:id="bb-d1e35841-d1e167">Item, <quote xml:id="bb-d1e35841-Qd1e169">omnis qui facit contra conscientiam aedificat ad gehennam</quote> ; sed omnis
      mentiens contra conscientiam loquitur, quia dicit falsum cum intentione fallendi : ergo
      proferens mendacium aedificat ad gehennam ; sed non dicitur homo aedificare ad gehennam nisi
      per peccatum mortale : ergo etc.</p>
          <p xml:id="bb-d1e35841-d1e173">Item, omne peccatum in quo est plenus consensus et quod fit ex certa scientia est peccatum
      mortale, quia in peccato, in quo est plenus consensus, superior portio rationis manducat ;
      peccatum autem quod est ex certa scientia est peccatum in Spiritum Sanctum, quod est
      gravissimum ; cum ergo omne mendacium de ratione sui generis sit peccatum ex certa scientia
      et in quo est plenus consensus, videtur quod omne mendacium sit peccatum mortale.</p>
          <p xml:id="bb-d1e35841-d1e176">Sed contra : Glossa super 1, 19 Exodi : <quote xml:id="bb-d1e35841-Qd1e178">Infirmis mentiri conceditur</quote> ; sed
      nullum mortale alicui conceditur : ergo mendacium non est mortale peccatum.</p>
          <p xml:id="bb-d1e35841-d1e182">Item, Gregorius, loquens de mendacio obstetricum, dicit : <quote xml:id="bb-d1e35841-Qd1e184">Hoc peccati genus facile
       credimus relaxari</quote>. Sed peccatum, quod facile relaxatur, est in genere venialis :
      ergo, etc.</p>
          <p xml:id="bb-d1e35841-d1e188">Item, nihil est peccatum mortale, nisi ubi libido intervenit vel contemptus ; sed mendacium
      officiosum de sua ratione non dicit libidinem nec contemptum : ergo non videtur quod sit
      mortale peccatum.</p>
          <p xml:id="bb-d1e35841-d1e191">Item, cum quis iocat cum proximo suo dicendo ei fabulam, non facit contra aliquam
      prohibitionem. Ergo non videtur quod peccet mortaliter ; sed mentitur mendacio iocoso : ergo
      non omne mendacium est peccatum mortale.</p>
        </div>
        <div xml:id="bb-d1e35841-Dd1e195">
          <head xml:id="bb-d1e35841-Hd1e197">Conclusio</head>
          <head xml:id="bb-d1e35841-Hd1e200" type="question-title">Non omne mendacium est peccatum mortale, sed de ratione sui
      generis indifferens est et ad mortale et ad veniale.</head>
          <p xml:id="bb-d1e35841-d1e203">Respondeo : Dicendum quod absque dubio non omne mendacium est peccatum mortale, immo,
      quantum est de ratione sui generis, indifferens est et ad mortale et ad veniale. Et ratio
      huius est, quia lingua posita est in lubrico et facilius est loqui quam tacere, ideo non
      semper ponderatur actus linguae nec ponderari potest faciliter. Propter quod dicitur Iacobi
      3, 2 : Qui non offendit in verbo, hic perfectus est vir ; propter quod etiam peccatum
      mendacii non est generaliter mortale. Sed mortale fit ratione materiae circa quam et ratione
      contemptus et ratione nocumenti et etiam ratione libidinis mentiendi, quae faciunt mendacium
      esse perniciosum et mortale peccatum. Et quia haec non semper concurrunt ad esse mendacii,
      ideo potest esse aliquando veniale, aliqundo mortale, sicut ostendunt rationes ad hanc
      partem adductae.</p>
        </div>
        <div xml:id="bb-d1e35841-Dd1e208">
          <p xml:id="bb-d1e35841-d1e210">Ad illud vero quod obicitur de auctoritate Psalmi, quod omnes perduntur qui loquuntur
      mendacium, dicendum quod, sicut Glossa exponit, non intelligitur hoc dictum de mendacio
      generaliter, sed secundum differentiam mendacii perniciosi. Unde distributio illa non
      refertur ad ipsum mendacium, sed ad personas mentientes illo genere mendacii. Ideo et in
      processu illo est fallacia figurae dictionis propter commutationem suppositionis eius quod
      dico mendacium, quia fit processus a determinata ad conf usam.</p>
          <p xml:id="bb-d1e35841-d1e213">Ad illud quod obicitur de auctoritate Sapientiae, dici potest quod similiter auctoritas
      illa non intelligitur de quolibet mendacio, sed de mendacio pernicioso. Et si obiciat, quod
      <name ref="#Augustine">Augustinus</name> exponit quod, quocumque modo mentitur quis, occidit animam, dicendum quod nec ibi
      intendit <name ref="#Augustine">Augustinus</name> distribuere pro omnibus differentiis mendacii ; sed, intelligens de
      mendacio pernicioso, quod est in doctrina religionis, dicit quod nullo pacto, nullo fine
      poest quis mentiri quin occidat animam. Et illud melius potest colligi ex littera
      sequenti.</p>
          <p xml:id="bb-d1e35841-d1e222">Ad illud quod obicitur, quod homo non debet mentiri pro salute alterius, ne animam suam
      occidat, potest dici quod verbum illud solummodo ad perfectos se extendit, de quibus
      loquitur <name ref="#Augustine">Augustinus</name> in originali, unde Glossa illa sumpta est. Posset etiam dici quod verbum
      illud est dictum consultorie, quia homo non tenetur mentiri pro aliquo nec tenetur animam
      suam laedere pro salute alterius corporali. Quoniam ergo quodlibet mendacium, etsi non
      inducat mortem, quia tamen peccatum est, ad mortem disponit, ideo consulit ut non mentiatur
      pro salute corporis alterius servanda. Et sic ex hoc non habetur quod omne mendacium sit
      mortale peccatum vel praeparat.</p>
          <p xml:id="bb-d1e35841-d1e228">Ad illud quod obicitur, quod omne mendacium est peremptorium virtutis veritatis, dicendum
      quod virtus veritatis potius est voluntas dicendi verum, cum oportet et expedit, quam sit
      continua enuntiatio veri. Quamvis autem prolatio ipsius mendacii repugnet actui dicendi
      verum, non tamen repugnat ipsi veritati, qua quis refugit mendacium perniciosum. Nec est
      simile de fornicatione respectu castitatis, quoniam actus ille universaliter est prohibitus
      ; non sic autem omnis differentia mendacii, et hoc est propter lubricum ipsius linguae. Unde
      quaedam sunt mendacia exteriora, quae non opponuntur ipsi virtuti-veritati, sicut peccata
      venialia et sicut primi motus castitati. Quaedam vero opponuntur sicut peccata mortalia : et
      ista prohibentur in quinto mandato, in quo dicit <name ref="#Lombard">Magister</name> mendacium et periurium
      prohiberi.</p>
          <p xml:id="bb-d1e35841-d1e234">Ad illud quod obicitur, quod qui facit contra conscientiam aedificat ad gehennam, dicendum
      quod conscientia aliquid dictat refugiendum sicut contrarium iustitiae, aliquid sicut quod
      facit aliquo modo a iustitia declinare. Qui primo modo facit contra dictamen conscientiae
      peccat mortaliter propter contemptum intervenientem, et ille est qui aedificat ad gehennam.
      Qui vero secundo modo, non aedificat ad gehennam nec proprie dicitur facere contra
      conscientiam, sed praeter conscientiam. Et primo modo sunt contra conscientiam mendacia
      perniciosa, secundo modo alia. Conscientia enim non dictat omnia mendacia aequaliter esse
      vitanda, sed quaedam sicut mortalia, quaedam sicut venialia. Et si tu obicias, quod omnis
      mentiens, quocumque genere mendacii mentiatur, semper dicit directe contrarium ei quod
      conscientia dictat, dicendum quod conscientia dictat de aliquo quod sit verum et de aliquo
      quod sit dicendum vel eius contrarium. Et cum quis profert falsum scienter, etsi directe
      faciat contra conscientiam, quae dictat aliquid esse verum, non tamen facit contra
      conscientiam illam quae dictat quid non esse dicendum. Et quantum ad secundum dictamen
      conscientiae, quod dirigit in agendis, pensatur quantitas peccati, non quantum ad iudicium
      conscientiae, quod regit in cognoscendis.</p>
          <p xml:id="bb-d1e35841-d1e238">Ad illud quod obicitur, quod in omni mendacio superior pars rationis comedit et certa
      scientia concurrit, dicendum quod, sicut in secundo libro fuit determinatum, manducatio
      superioris portionis facit peccatum mortale solum in his quorum actus sunt simpliciter et
      universaliter prohibiti, sicut in peccato carnis ; hoc autem locum non habet in peccato
      mendacii. Similiter non omne peccatum quod fit ex certa scientia est peccatum in Spiritum
      Sanctum, sed illud, in quo cum certa scientia concurrit ipsa malitia. Et si tu obicias, quod
      omne mendacium impugnat veritatem agnitam, quae est una species peccati in Spiritum Sanctum,
      dicendum quod non qualiscumque veritatis impugnatio nec qualiscumque impugnatio est peccatum
      in Spiritum Sanctum, sed impugnatio veritatis secundum pietatem, et ulterius impugnatio quae
      est cum quadam protervitate et mentis obfirmatione, quam non est in quolibet mendacio
      reperire. Et ideo ex hoc non potest concludi quod omne mendacium sit peccatum in Spiritum
      Sanctum nec etiam quod universaliter sit mortale peccatum.</p>
        </div>
      </div>
    </body>
  </text>
</TEI>