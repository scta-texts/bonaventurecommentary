<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e32555">
        <head xml:id="bb-d4e32555-Hd1e108">Quaestio 3</head>
        <head xml:id="bb-d4e32555-Hd1e111" type="question-title">Utrum ad susceptionem ordinis sit necessaria indivisio
          carnis.</head>
        <p xml:id="bb-d4e32555-d1e114">Tertio quaeritur, utrum ad Ordinis susceptionem necessaria sit indivisio carnis.</p>
        <div xml:id="bb-d4e32555-Dd1e117" type="rationes-principales">
          <head xml:id="bb-d4e32555-Hd1e119">Rationes principales</head>
          <p xml:id="bb-d4e32555-d1e122">Et quod sic, videtur : I ad Timotheum 3, 2 : <quote xml:id="bb-d4e32555-Qd1e124" source="http://scta.info/resource/Itim3_2">Oportet episcopum
              esse unius uxoris virum</quote> ; et hoc ipsum dicitur de diacono.</p>
          <p xml:id="bb-d4e32555-d1e128">Item, <ref xml:id="bb-d4e32555-Rd1e130">Ambrosius, Ad Vercellenses, et habetur 34 distinctione</ref> :
              <quote xml:id="bb-d4e32555-Qd1e133">Cognoscimus, non solum de episcopo et presbytero Apostolum statuisse, sed etiam
              Patres in Concilii Nicaeni tractatu addidisse clericum quempiam non debere esse qui
              secunda coniugia sit sortitus</quote>.</p>
          <p xml:id="bb-d4e32555-d1e137">Item, ille non potest promoveri, qui habuit uxorem cuius caro est divisa : ergo multo
            minus potest ille qui habuit plures uxores. Prima patet ex hoc quod dicit, <ref xml:id="bb-d4e32555-Rd1e139" target="http://scta.info/resource/gd-p1d34-d1e319">distinctione 34</ref>, Innocentius
            Papa : <quote xml:id="bb-d4e32555-Qd1e142">Si quis viduam, licet laicus, duxerit uxorem, seu ante Baptismum seu post,
              non admittatur ad clerum</quote>.</p>
          <p xml:id="bb-d4e32555-d1e146">Item, sacerdos sive episcopus gerit figuram Christi ; sed Christus non fuit divisus,
            immo unitus unitate : ergo deficit in tali significatio Ordinis : ergo et Ordo, quoniam
            significatio est essentialis sacramento.</p>
          <p xml:id="bb-d4e32555-d1e150">Item, bigamia est proprietas quae nunquam relinquitur, nec potest ille qui est bigamus
            fieri non bigamus : ergo, si impedit sacramentum, videtur quod reddat se impossibilem ad
            Ordinis susceptionem.</p>
          <p xml:id="bb-d4e32555-d1e153">Contra : Carnis corruptio non impedit sacramenti susceptionem : ergo nec divisio
            consimili ratione.</p>
          <p xml:id="bb-d4e32555-d1e156">Item, si carnis divisio impedit quae est cum uxore, cum multo vituperabilior sit illa
            quae est cum meretrice, multo.fortius illa impediret ; sed illa non impedit : ergo nec
            ista.</p>
          <p xml:id="bb-d4e32555-d1e159">Item, si carnis divisio impedit, aut ratione alicuius quod fit in carne, aut ratione
            eius quod fit in anima. Ratione alicuius quod fit in carne, non videtur, quia non
            relinquit aliam dispositionem quam in cognitione unius. Ratione alicuius quod fit in
            anima non, quoniam, mortua uxore, nihil remanet de matrimonio.</p>
          <p xml:id="bb-d4e32555-d1e162">Item, quaero : quare impedit ? Si propter defectum sacramenti, quaero : cuius ? Si
            Matrimonii, contra : plus deficit a sacramento Matrimonii qui nunquam contraxit quam qui
            bis contraxit : ergo non deficit a sacramento Matrimonii. Si a sacramento Ordinis,
            contra : bigamia non attenditur secundum sacramentum Ordinis, sed secundum Matrimonium :
            ergo non deficit Ordo.</p>
          <p xml:id="bb-d4e32555-d1e165">Est igitur quaestio : quare divisio impedit et non corruptio ?</p>
          <p xml:id="bb-d4e32555-d1e169">Et iterum : quare corruptio impedit in muliere, ut non consecretur, quare non similiter
            et in episcopo ?</p>
          <p xml:id="bb-d4e32555-d1e172">Et iterum : quare fornicatio uxoris potius facit virum irregularem quam fornicatio
            viri, cum magis puniendus sit propter divisionem carnis suae quam alienae ?</p>
        </div>
        <div xml:id="bb-d4e32555-Dd1e176">
          <head xml:id="bb-d4e32555-Hd1e178">Conclusio</head>
          <head xml:id="bb-d4e32555-Hd1e181" type="question-title">Bigami propter defectum significationis inepti sunt ad
            susceptionem ordinis, praesertim sacri, ita tamen, ut valide ordinem recipiant.</head>
          <p xml:id="bb-d4e32555-d1e184">Respondeo : Ad praedictorum intelligentiam est notandum quod sacramentum Ordinis
            abundat ab aliis in ratione significandi, quoniam non solum illud quod adhibetur
            exterius, significat, immo ipse suscipiens signum est et significat ipse episcopus
            consecratus vel presbyter ordinatus ipsum Christuin, secundum quod superius tactum est.
            Et in hac proprietate differt ab aliis sacramentis, praeterquam a Matrimonio, in quo
            ipse vir, qui est subiectum ipsius sacramenti, signum est ipsius Christi, sicut mulier
            signum est Ecclesiae, et ita concurrunt ad idem significandum.</p>
          <p xml:id="bb-d4e32555-d1e187">Quoniam ergo de significatione Ordinis primaria est quod ordinatus significet Christum
            ut sponsum Ecclesiae, et hoc non potest significare bigamus, qui habuit uxorem viduam,
            quoniam Ecclesia unicum habuit sponsum et Christus unicam sponsam : hinc est quod tales
            inepti sunt ad Ordines, maxime principales et sacros, in quibus homo iam incipit
            expresse figurare Christum. Unde bigamia reddit ineptum ad diaconatum et subdiaconatum
            et sacerdotium et potissime ad episcopatum ; et ideo in his Ordinibus nunquam legitur
            dispensatum nec dispensari debet, non quia sacramentum essentialiter deficiat, immo
            bigamus recipit characterem, sed quia perfectio sacramenti in ipso deficit, quae nulla
            ratione potest suppleri per hominem nec recompensari. Tamen in Ordinibus inferioribus ex
            causa necessitatis dispensationem recipit, sicut dicitur 34 distinctione, Necessitate
            cogente ; et iterum, Lector si viduam etc. Ex his patet quod divisio carnis impedit et
            quare impedit et quae divisio.</p>
        </div>
        <div xml:id="bb-d4e32555-Dd1e192">
          <head xml:id="bb-d4e32555-Hd1e194">Ad rationes</head>
          <p xml:id="bb-d4e32555-d1e197">1-2. Ad illud ergo quod obicitur de corruptione, dicendum quod non est simile, quia non
            repugnat necessitati sacramenti nec significationi ut bigamia. Similiter divisio per
            fornicationem non impedit, quia non est divisio per significationem ; sed haec est
            divisio significans.</p>
          <p xml:id="bb-d4e32555-d1e200">Ad illud quod obicitur, aut hoc est ex parte animae aut ex parte carnis, dicendum quod
            ratio sumitur ex parte totius hominis, cuius est Matrimonium corttrahere et quod est
            subiectum Matimonii ; in quo quidem est impedimentum non ratione immunditiae vel
            qualitatis absolutae quae fit in carne, sed propter significationem deficientem. Quia
            enim contraxit cum una, significavit Christum ; quia vero ab una recessit et contraxit
            cum secunda, recessit a significatione ; et ita est defectus sacramenti, scilicet
            unitatis, quae in sacramento Matrimonii et Ordinis debebat significari.</p>
          <p xml:id="bb-d4e32555-d1e203">Et per hoc patet sequens, quod obicitur de defectu sacramenti. Dico enim quod in eo
            deficit sacramentum unitatis, quod, sive deficiat ex parte sua sive ex parte uxoris,
            reddit ipsum minus idoneum ad Ordinis sacramentum. Si ergo quaeras : quod sacramentum
            deficit, utrum Ordinis vel Matrimonii ? dico quod sacramentum Ordinis deficit, quia non
            est perfectio quae possit significare quod exigit Ordo. Praeterea, est defectus
            sacramenti Matrimonii, defectus, inquam, non simplicis negationis, sicut est in eo qui
            nunquam fuit uxoratus, sed defectus privationis, ubi aliquid est de significatione,
            aliquid de privatione, quae generat quamdam enormitatem sive deformitatem, ratione cuius
            ad tam nobile sacramentum non debet admitti.</p>
          <p xml:id="bb-d4e32555-d1e206">Ex his patent quaestiones sequentes, quare scilicet impedit divisio, non corruptio,
            quia non privatur sacramentum aliquod nec efficitur defectivum propter corruptionem
            sicut propter divisionem.</p>
          <p xml:id="bb-d4e32555-d1e210">Ad illud quod quaeritur : quare non impedit corruptio consecrationem viri sicut et
            mulieris ? dicunt aliqui iuristae quod episcopus significat Ecclesiam militantem, sed
            virgo significat Christum, qui fuit virgo. Sed illud non capit ratio recta. Et ideo
            aliter dicendum quod episcopus significat Christum, sed mulier significat Ecclesiam
            triumphantem sive ipsam Ecclesiam, quae virgo est et nunquam fuit nisi uxor Christi ;
            Christus autem, etsi virgo fuit, tamen Synagogam habuit non ut uxorem, sed ut
            concubinam.</p>
          <p xml:id="bb-d4e32555-d1e213">Et per hoc patet ultimum, quare ille qui desponsat corruptam ab alio et cognoscit est
            ineptus et bigamus iudicatur. Dicendum quod quia non est unicus unicae ; ista enim non
            est unica, et maiorem oportet significari unitatem ex parte uxoris quam viri, quoniam
            Ecclesia non fuit copulata nisi Christo, nec matrimonialiter nec alio modo. Christus
            autem copulatus fuit Synagogae, quamvis non insolubiliter, et ita non matrimonialiter.
            Et sic patet quod omnia talia statuta sunt valde rationabilia, quia in eorum
            constitutione non pensatur culpa, sed potius significatio congrua.</p>
        </div>
      </div>
    </body>
  </text>
</TEI>