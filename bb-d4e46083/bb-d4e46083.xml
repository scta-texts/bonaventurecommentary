<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e46083">
        <head xml:id="bb-d4e46083-Hd1e108">Quaestio 1</head>
        <head xml:id="bb-d4e46083-Hd1e111" type="question-title">Utrum sit infernus.</head>
        <p xml:id="bb-d4e46083-d1e114">Primo ergo est quaestio, utrum sit ponere cruciatum aeternum quem vocamus infernum.</p>
        <div xml:id="bb-d4e46083-Dd1e117" type="rationes-principales">
          <head xml:id="bb-d4e46083-Hd1e119">Rationes principales</head>
          <p xml:id="bb-d4e46083-d1e122">Et quod non, videtur : Deuteronomii 25, 2 : <quote xml:id="bb-d4e46083-Qd1e124" ana="#deut25_2">Iuxta mensuram
              peccati erit et plagarum modus</quote>. Sed nullus peccat aeternaliter : ergo nullus
            cruciatur aeternaliter.</p>
          <p xml:id="bb-d4e46083-d1e128">Item, Isaiae 24, 22 : <quote xml:id="bb-d4e46083-Qd1e130" ana="#is24_22">Congregabuntur congregatione unius fascis,
              et post multos dies visitabuntur</quote>. Sed congregatio malorum est in die iudicii,
            secundum quod dicitur <ref xml:id="bb-d4e46083-Rd1e133" ana="#mt13_41">Matthaei 13, 41</ref> : ergo visitatio erit
            post iudicium. Sed non erit ad intensionem supplicii, ergo erit ad liberationem : ergo
            non cruciabuntur aeternaliter.</p>
          <p xml:id="bb-d4e46083-d1e137">Item, hoc ipsum videtur per Novum Testamentum, Matthaei 7, 2 : <quote xml:id="bb-d4e46083-Qd1e139" ana="#mt7_2">Qua
              mensura mensi fueritis, remetietur vobis</quote>. Constat illud esse dictum quantum ad
            peccati punitionem ; sed omnis peccati mensura finita est, cum sit a virtute finita :
            ergo punitio peccati finita est : ergo nullus cruciatus aeternus.</p>
          <p xml:id="bb-d4e46083-d1e143">Item, Iacobi 2, 13 : <quote xml:id="bb-d4e46083-Qd1e145" ana="#iac2_13">Misericordia superexaltat iudicium</quote>.
            Ergo magis misericors est Deus quam iustus in effectu : ergo, si aeternaliter punire hoc
            est summae severitatis, impossibile est quod Deus aeternaliter puniat.</p>
          <p xml:id="bb-d4e46083-d1e150">Item, hoc ipsum videtur ratione, quia ad hoc quod iudicium sit iustum requiritur iustus
            ordo, iusta causa et iustus animus : Iustus autem animus dicitur qui punit, non libidine
            vindictae, sed propter aliquod bonum : ergo Deus non intendit vindictam, sed potius
            correctionem. Si ergo intentio divina non frustratur, homo aliquando corrigitur, dum a
            Deo punitur ; sed cum correctus est, non indiget amplius puniri : ergo necesse est ipsam
            poenam terminari.</p>
          <p xml:id="bb-d4e46083-d1e153">Item, summe misericordis est a summa miseria liberare ; sed summa miseriarum est poena
            debita damnatis : ergo Deus ab illa liberat : ergo nullum aeternaliter cruciat ; et ita
            non est ponere cruciatum aeternum, ac per hoc nec infernum.</p>
          <p xml:id="bb-d4e46083-d1e156">Contra : Isaiae ultimo, 24 : <quote xml:id="bb-d4e46083-Qd1e158" ana="#is66_24">Vermis eorum non morietur et ignis
              eorum non exstinguetur</quote>. Ergo aeternaliter cruciabuntur in infinitum : ergo est
            ponere infernum et cruciatum aeternum.</p>
          <p xml:id="bb-d4e46083-d1e162">Item, Matthaei 25, 41 : <ref xml:id="bb-d4e46083-Rd1e164" ana="#mt25_41">Ite, maledicti, in ignem aeternum</ref> ;
            ignem autem aeternum vocamus aeternum supplicium : ergo etc.</p>
          <p xml:id="bb-d4e46083-d1e168">Item, ratione videtur, quia, si de duobus contrariis est reperire alterum extremorum et
            medium, necesse est ponere alterum extremum : hoc enim est radix et via stabiliendi
            contraria apud philosophos ; sed est ponere perfectam beatitudinem in patria et medium
            statum in via inter beatitudinem et perfectam miseriam : ergo est ponere perfectam
            miseriam post hanc vitam ; hanc autem dicimus infernum : ergo etc.</p>
          <p xml:id="bb-d4e46083-d1e171">Item, peccatum opponitur merito iustitiae ; sed merito debetur gloria aeterna, secundum
            quod dicitur <ref xml:id="bb-d4e46083-Rd1e173" ana="#IIcor4_17">II ad Corinthios, 4, 17</ref> : ergo et peccato poena
            aeterna, per locum a commutata proportione sive per consequentiam in ipso, quia sicut se
            habet meritum ad praemium, ita demeritum ad supplicium ; et iterum, si oppositum in
            opposito, et propositum in proposito.</p>
          <p xml:id="bb-d4e46083-d1e178">Item, qui peccat mortaliter, praeponit bonum commutabile bono aeterno et infinito, ergo
            contemnit et offendit bonum infinitum ; sed tanta est offensa, quantus est is qui
            offenditur : ergo, cum ipse sit infinitus, offensa debet iudicari infinita. Cum igitur
            poena debeat proportionari offensae, necesse est quod peccato mortali reddatur poena
            infinita ; sed non potest reddi infinita intensione ; sed duratione : ergo etc.</p>
          <p xml:id="bb-d4e46083-d1e181">Item, sicut Deus est summe misericors, ita est summe iustus ; sicut ergo summe
            misericordis est summe misereri et misericordiam suam summe manifestare, sic et summe
            iusti est summe punire et suam iustitiam manifestare per effectum. Si ergo infinita
            iustitia non potest manifestari nisi per effectum infinitum, videtur quod aliquibus
            peccatoribus reddi debeat cruciatus infinitus ; sed non potest esse cruciatus immensus :
            ergo necesse est esse cruciatum aeternum ; hunc autem dicimus infernum : ergo etc.</p>
        </div>
        <div xml:id="bb-d4e46083-Dd1e185">
          <head xml:id="bb-d4e46083-Hd1e187">Conclusio</head>
          <head xml:id="bb-d4e46083-Hd1e190" type="question-title">In inferno ponendus est cruciatus aeternus</head>
          <p xml:id="bb-d4e46083-d1e193">Respondeo : Ad praedictorum intelligentiam est notandum quod aliqui negaverunt infernum
            esse, pro eo quod dixerunt nullum cruciatum esse post hanc vitam. Et istorum errorem
            convincit ratio manifesta, quoniam aequitas iustitiae et ratio recta ita dictat, quod
            malum non debet remanere impunitum. Si ergo multi peccant in hac vita, qui in hae vita
            non cruciantur, immo gaudent et laetantur : ergo necesse est eos post hanc vitam
            cruciari aut destruere ordinem universi aut divinam iustitiam negligentem et remissam
            esse circa punitionem peccati.</p>
          <p xml:id="bb-d4e46083-d1e196">Alii vero negaverunt infernum esse, pro eo quod negaverunt impios aeternaliter
            cruciari, quamvis eis post hanc vitam aliquis maneat cruciatus. Dixerunt enim quod hoc
            non potest divina misericordia sustinere, quod creatura sua, quam non odit, sed diligit,
            aeternaliter sit in poenis, cum ipse non delectetur in punitione nostra nec satietur
            cruciatibus nostris ; nec aliquid obsistat quin bene possit eos qui puniuntur sine
            aliquo praeiudicio liberare a poenis. Et si aliquando Scriptura comminatur peccatoribus
            poenam aeternam, hoc dicunt non esse dictum secundum veritatem promissionis, sed
            secundum terrorem comminationis, qua intendit Deus malos liberare a peccatis.</p>
          <p xml:id="bb-d4e46083-d1e199">Iste autem error Origenis fuit et suorum sequacium, qui tanto est immanior, quanto
            videtur esse mitior et misericordior, pro eo quod divinam iustitiam blasphemat, dum eam
            diminuit, dum tantum dat misericordiae quod non relinquit locum iustitiae. Secundo vero,
            quia spem nostram evacuat Si enim Scriptura supplicium peccatoribus comminatur non
            secundum veritatem, sed ut deterreat, quid causae est cur etiam non intelligamus praemia
            promittere non secundum veritatem, sed ut ad opus iustitiae alliciat ? Ac per hoc
            Scriptura tota et fides nostra vana et frivola poterit iudicari.</p>
          <p xml:id="bb-d4e46083-d1e203">Et ideo est tertia positio rationabilis et fidelis quod sit ponere cruciatum aeternum ;
            et hoc manifeste dicit divina Scriptura, confirmat fides et concordat ratio recta. Et
            quod Scriptura dicat et quod fides consentiat, hoc planum est ex obiectis. Quod etiam
            ratio concordet, hoc patet quia hoc dictat et per modum congruitatis et necessitatis.
            Cruciatum enim aeternum ponere facit ad complementum universi et fustum iudicium Dei.
            Sed prima est ratio congruitatis, secunda necessitatis.</p>
          <p xml:id="bb-d4e46083-d1e206">Congruum enim est ut pulcritudo universi decoretur quibusdam antithetis, ut sicut bonis
            redduntur bona aeterna, ita et malis aeterna supplicia. Necessarium est etiam ad
            servandum ordinem iustitiae, ut unicuique reddatur secundum merita sua, cum ventum
            fuerit ad iudicium. Peccator autem, cum peccat, peccat contra bonum aeternum et
            infinitum ; et ex hoc dignus est cruciatu aeterno. Dum in peccato perseverat, peccat in
            suo aeterno, id est peccandi proposito aeterno ; et dum decesserit, non est amplius
            locus meriti, ac per hoc nec remissionis peccati, et ideo semper est culpa ; et quia
            culpa ordinatur in poena, semper debet esse in poena. Quia igitur peccat in bonum
            aeternum, ideo cruciatu aeterno est dignus, sed quia in suo aeterno, ideo cruciatum
            aeternum assequitur. Et ista est una ratio completa, quae colligitr ex <name ref="#GregoryGreat">Gregorio</name> et <name ref="#Augustine">Augustino</name>. <name ref="#GregoryGreat">Gregorius</name> enim dicit, in IV Dialogorum, quod ideo peccator
            aeternaliter cruciandus est, quia peccat in suo aeterno. <name ref="#Augustine">Augustinus</name> vero dicit quod ideo aeternaliter punitur, quia peccavit contra
            bonum aeternum Et quod istud sit iustum, ostendit per hoc exemplum in humanis iudiciis
            et legibus, ubi dicitur quod peccans contra rempublicam aliquo grandi crimine morte
            moriatur, non quia moram, qua occiditur, eius supplicium leges esse aestiment, cum sit
            hora perbrevis, sed quia eum in sempiternum auferunt a societate viventium. Sic igitur
            concedendae sunt rationes ostendentes infernum esse.</p>
        </div>
        <div xml:id="bb-d4e46083-Dd1e223">
          <head xml:id="bb-d4e46083-Hd1e225">Ad rationes</head>
          <p xml:id="bb-d4e46083-d1e228">Ad illud quod obicitur de commensuratione poenae et culpae, dicendum quod in poena duo
            sunt, scilicet duratio et intensio ; et intensio respondet intensioni libidinis, duratio
            vero durationi peccati. Et quia peccatum, quamvis sit finitum, tamen durat in infinitum,
            ideo punitur poena finita acerbitate, tamen infinita duratione.</p>
          <p xml:id="bb-d4e46083-d1e231">Ad illud quod obicitur de visitatione et congregatione, dicendum quod est loqui de
            congregatione dupliciter : aut de congregatione in fieri aut in facto esse. Si in fieri,
            sic quotidie congregantur quantum ad animas ; si in facto esse, sic congregabuntur in
            iudicio quantum ad animas et corpora. Et de prima congregatione loquitur Isaias, post
            quam est visitatio iudicio ad incrementum poenae ; de secunda vero est sermo in
            Matthaeo, post quam non est visitatio, sed aeterna damnatio.</p>
          <p xml:id="bb-d4e46083-d1e234">Ad illud quod obicitur de mensura retributionis, dicendum quod, secundum quod dicit
              <name ref="#Augustine">Augustinus</name>, istud intelligitur non quantum ad
            commensurationem in quantitate, sed quantum ad similitudinem in qualitate, ut qui male
            fecerunt, male recipiant. Vel potest dici quod hoc intelligitur quantum ad comparationem
            proportionalitatis, non quantum ad aequalitatem proportionis, ut magna poena respondeat
            magnae culpae, non quod praecise sit tanta poena, quanta culpa. Vel dicendum, sicut
            prius dictum est, quod hoc intelligitur quantum ad acerbitatem.</p>
          <p xml:id="bb-d4e46083-d1e240">Ad illud quod obicitur, quod misericordia superexaltat iudicium, dicendum quod illud
            est verum quando est tempus misericordiae, ut puta in praesenti, in futuro autem erit
            tempus iustitiae, iuxta illud : Cum accepero tempus, ego iustitias iudicabo. Aliter
            potest dici quod intelligitur de misericordia in merito, per quam quis meretur evadere
            severitatem divinae iustitiae.</p>
          <p xml:id="bb-d4e46083-d1e244">Ad illud quod obicitur, quod iustus animus non punit amore vindictae, dicendum quod
            Deus punit amore iustitiae, non vindictae ; et quamvis non puniat ad correctionem, punit
            tamen ad iustitiae manifestationem. Aliter enim sunt puniendi corrigibiles, aliter
            incorrigibiles. Si quando tamen legatur quod Deus ulciscitur se de suis inimicis et
            vindicat se de eis, hoc non est in praeiudicium iustitiae, quia, cum ipse sit iustitia,
            vindicare se hoc non est aliud quam servare iustitiam. Hoc autem in homine non
            contingit, qui non est iustitia, licet sit iustus ; ideo non debet appetere vindicare
            se.</p>
          <p xml:id="bb-d4e46083-d1e247">Ad illud quod obicitur ultimo, quod summe misericordis est summe misereri, dicendum
            quod sicut Deus est summe misericors, ita etiam decet ut sit summe iustus ; et ideo
            effectus summae misericordiae non excludit effectum iustitiae ; et propter hoc Deus duo
            tempora sibi distinxit : unum, in quo ostenderet misericordiae suae infinitatem,
            tradendo unigenitum Filium suum pro omnibus inimicis suis et parcendo omnibus ad se
            redire volentibus ; aliud, in quo ostenderet iustitiae suae immensitatem, et hoc est
            tempus quod deputatum est aeternis cruciatibus.</p>
        </div>
      </div>
    </body>
  </text>
</TEI>