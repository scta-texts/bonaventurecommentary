<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 29, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 29, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e26722">
        <head xml:id="bb-d1e26722-Hd1e119">III, D. 29, A. 1, Q. 1</head>
        <head xml:id="bb-d1e26722-Hd1e122" type="question-title">Utrum ordo sit in caritate respectu diligibilium.</head>
        <p xml:id="bb-d1e26722-d1e125">Circa primum sic proceditur et quaeritur, utrum ordo sit in caritate respectu
    diligibilium.</p>
        <div xml:id="bb-d1e26722-Dd1e128" type="rationes-principales">
          <head xml:id="bb-d1e26722-Hd1e130">Rationes Principales</head>
          <p xml:id="bb-d1e26722-d1e133">Et quod sic, videtur. Canticorum 2, 4 : <quote xml:id="bb-d1e26722-Qd1e135" source="http://scta.info/resource/cant2_4">Ordinavit in me caritatem</quote>; sed ordo
      caritatis non attenditur nisi in diligendo : ergo etc.</p>
          <p xml:id="bb-d1e26722-d1e139">Item, <name ref="#Augustine">Augustinus</name>, De doctrina christiana, dicit quod <quote xml:id="bb-d1e26722-Qd1e144">primo diligendus est Deus, qui
       est supra nos ; secundo, quod nos sumus ; tertio, quod iuxta nos</quote> ; quarto, quod
      infra nos. Ergo secundum hoc patet quod ordo est in caritate respectu diligendorum, constat
      enim quod illa non ordinantur ad invicem secundum ordinem temporis, sed secundum ordinem
      excellentiae et dignitatis.</p>
          <p xml:id="bb-d1e26722-d1e148">Item, hoc ipsum ostenditur auctoritate <name ref="#Ambrose">Ambrosii</name>, qui assignat in littera ordinem caritatis
      in diligendo. Si ergo recte, videtur quod ordo sit ponendus in caritate respectu eorum quae
      ex caritate diliguntur.</p>
          <p xml:id="bb-d1e26722-d1e154">Item, hoc videtur ratione. Caritatis est rectificare affectum ; sed affectus non est
      rectus, nisi praeponat maius bonum minori bono, et hoc dicit ordinem : ergo in caritate
      ponendus est ordo.</p>
          <p xml:id="bb-d1e26722-d1e158">Item, caritas diligit plura diligibilia ; aut ergo aeque primo aut non aeque primo. Non
      aeque primo, hoc constat, cum caritas habitus sit unus, et unus habitus unum principale
      habet obiectum. Si non aeque primo, ergo unum per prius et alterum per posterius : ergo est
      ibi necessarius ordo.</p>
          <p xml:id="bb-d1e26722-d1e161">Item, magis competit ordo amori deliberativo quam natutali ; sed vidmus amorem naturalem
      ordinatum esse respectu diligibilium : ergo multo fortius videtur esse circa amorem
      deliberativum. Sed talis est amor caritatis : ergo etc.</p>
          <p xml:id="bb-d1e26722-d1e164">Sed contra : Ordo praesupponit distinctionem : ergo ubi non est distinctio, ibi non est
      ordo ; sed caritas respectu diversorum diligibilium non est distincta nec multiplicata :
      ergo nec respectu eorumdem erit ordinata.</p>
          <p xml:id="bb-d1e26722-d1e167">Item, ubicumque est ordo, ibi est proportio ; sed diligibilium ex caritate nulla est
      proportio, quia nulla . est proportio creati ad increatum, modica vel nulla. est pro portio
      corporis ad spiritum : ergo, si non est ordo vel proportio inter diligibilia, videtur quod
      caritas respectu eorum non sit ordinata.</p>
          <p xml:id="bb-d1e26722-d1e170">Item, ordo maxime spectat ad cognitionem, quia <quote xml:id="bb-d1e26722-Qd1e172">sapientis est ordinare</quote>. Ergo,
      si non ponitur ordo in cognitione respectu cognoscen dorum, multo minus debet poni ordo in
      caritate respectu diligendorum. Si tu dicas quod immo ordo est in scientiis, obicitur de
      ipsa fide, quae est habitus cognitivus, qua etiam creduntur diversi articuli se invicem
      excedentes secundum gradum et dignitatem, sicut illi qui sunt de divinitate excellentiores
      sunt quam illi qui sunt de humanitate. Si ergo non ponitur ordo in fide respectu
      credibilium, non debet poni ordo in caritate respectu diligibilium.</p>
          <p xml:id="bb-d1e26722-d1e176">Item, sicut in fide una est ratio credendi, scilicet summa Veritas, sic in caritate una est
      ratio diligendi, videlicet summa Bonitas ; sed propter unicam rationem credendi fides
      omnibus articulis assentit aequaliter : ergo pari ratione videtur de caritate quod et ipsa
      omnia diligenda debeat aequaliter diligere.</p>
          <p xml:id="bb-d1e26722-d1e180">Item, caritas naturali quadam inclinatione inclinat ad diligendum bbnum. Si ergo ipsa est
      habitus unus et idem, et <quote xml:id="bb-d1e26722-Qd1e182">idem, manens idem, semper est natum facere idem</quote> in
      his quae naturaliter inclinant ad aliquid, videtur ergo quod caritas omnino uniformiter et
      aequaliter moveat ad amandum omne diligibile.</p>
          <p xml:id="bb-d1e26722-d1e186">Item, si ordo attenditur in caritate, aut attenditur quantum ad habitum aut quantum ad
      actum. Quantum ad habitum non, constat, cum ille sit unus et idem. Si quantum ad actum, ergo
      videtur quod in dormiente non sit caritas ordinata, cum in eo non exerceat actum suum. Est
      igitur quaestio, penes quid attendatur ordo in caritate et quare magis attendatur ordo in
      ipsa quam in alia virtute, cum omnis virtus, sicut dicit <name ref="#Augustine">Augustinus</name>, in libro De moribus
      Ecclesiae, sit amor ordinatus ; et rursus, cum circa omne bonum sit modus, species et ordo,
      cur potius caritas dicitur ordinata quam modificata ?</p>
        </div>
        <div xml:id="bb-d1e26722-Dd1e193">
          <head xml:id="bb-d1e26722-Hd1e195">Conclusio</head>
          <head xml:id="bb-d1e26722-Hd1e198" type="question-title">Caritas ordinata est respectu eorum quae sunt ex caritate
      diligenda.</head>
          <p xml:id="bb-d1e26722-d1e201">Respondeo : Ad praedictorum intelligentiam est notandum quod caritas est vinculum ligans,
      iuxta illud quod dicit Apostolus ad Colossenses 3, 14, ubi vocat eam vinculum perfectionis ;
      et Dionysius, in capitulo 4 De divinis nomini bus, dicit quod amor est virtus unitiva. Unde,
      cum amor caritatis sit amor maxime liberalis, multa circumplectitur et in unum colligit.
      Unde caritas non tantum unit fini eum in quo est, sed etiam quodam modo ligat ei quod natum
      est ad eumdem finem pervenire.</p>
          <p xml:id="bb-d1e26722-d1e204">Nec tantum est caritas vinculum ligans, sed etiam pondus inclinans : <quote xml:id="bb-d1e26722-Qd1e206">quod enim est
       pondus in corporibus, hoc est amor in spiritibus</quote>. Quoniam igitur unumquodque per
      suum pondus habet ordinari, et caritas pondus est et aequa ponderatrix, hinc est quod ipsi
      caritati maxime competit ratio ordinis. Et quoniam ipsa est vinculum ligans et
      circumplectens multa, ideo non tantum ordinat ipsum diligentem in finem, sed etiam ad ipsa
      dilecta, secundum quod ratio diligendi et ipse habitus caritatis diversimode comparatur ad
      illa. Concedendae igitur sunt rationes ostendentes caritatem esse ordinatam respectu eorum
      quae sunt ex caritate diligenda.</p>
        </div>
        <div xml:id="bb-d1e26722-Dd1e212">
          <head xml:id="bb-d1e26722-Hd1e214">Ad Rationes</head>
          <p xml:id="bb-d1e26722-d1e217">Ad illud autem quod primo obicitur, quod ordo praesupponit distinctionem, dicendum quod
      ordo attenditur in caritate ratione habitus relati ad actum et obiectum. Quamvis autem in
      caritate non sit distinctio ex parte habitus, est tamen distinctio ex parte ipsorum
      diligendorum et ex parte actuum, ratione cuius diversitatis mandata caritatis habent
      multiplicari et ipsa caritas habet ordinari.</p>
          <p xml:id="bb-d1e26722-d1e220">Ad illud quod obicitur, quod ubi est ordo, ibi est proportio, dicendum quod proportio
      dupliciter accipitur : stricte et large. Si stricte dicatur proportio, sic dicit quamdam
      commensurationem et est rerum eiusdem generis ; et hoc modo non habet veritatem praedicta
      propositio, quod ubicumque est ordo, ibi sit proportio. Si vero accipiatur large, ut dicatur
      proportio quaecumque habitudo quae attenditur secundum convenientiam analogiae, hoc modo
      proportio est boni creati ad increatum et etiam ordo secundum rationem causalitatis et
      primitatis. Finis enim dignior est et excellentior et. praeponitur his quae sunt ad finem,
      et quantum ad hoc attenditur ordo in caritate.</p>
          <p xml:id="bb-d1e26722-d1e223">Ad illud quod obicitur, quod ordo maxime videtur spectare ad actum cognitivae, cum
      sapientis sit ordinare, responderi potest primo distinguendo, quod duplex est ordo : quidam
      partium in toto et rerttm in universo, quidam vero eorum quae sunt in finem ad ipsum finem.
      Et quamvis primus ordo principaliter sit circa cognitionem, secundus tamen principalius
      consistit circa affectionem et dilectionem, cuius est in finem inclinare. Ordo autem
      caritatis attenditur per comparationem ad finem ; et ideo non est simile de ipsa et de
      habitu cognitivae. Aliter potest dici quod ordo in habitu attenditur per comparationem ad
      actum et obiectum, sicut prius dictum est. Quoniam igitur summa Bonitas aliter et aliter
      habet comparari diversis diligibilibus et ab eis habet participari secundum plus et minus,
      ut patet in corpore et spiritu, hinc est quod amor caritatis dicitur ordinatus. Per hunc
      etiam modum, si quis habitus cognitivus consideret aliqua, in quibus sit maior et minor
      veritatis evidentia, utique in tali habet reperiri ordo, sicut prior est scientia
      principiorum quam conclusionum ; et sic potest ad illud responderi per interemptionem. Et si
      obiciat de fide, dicendum quod non est simile : omnes enim articuli ad summam Veritatem
      uniformiter comparantur secundum quod a fide creduntur. Fides enim in credendo omnes
      articulos assentit primae Veritati tamquam dictanti et asserenti ; ideo uniformiter et
      aequaliter omnes illos credit.</p>
          <p xml:id="bb-d1e26722-d1e226">Ad illud quod obicitur, quod una est ratio diligendi in caritate, sicut una ratio credendi
      in fide, dicendum quod, etsi una sit, non tamen sic uniformiter habet comparari ipsa Caritas
      ad diligibilia sicut ipsa Veritas ad credibilia ; plus enim est optabilis ipsa summa Bonitas
      Deo quam nobis, et spiritui nostro quam corpori ; ideo non est simile hinc et inde.</p>
          <p xml:id="bb-d1e26722-d1e230">Ad illud quod obicitur, quod idem, manerts idem, natum est facere idem, dicendum quod illud
      habet veritatem de eo quod naturaliter inclinatur, tam ratione sui quam ratione sibi
      adiuncti, et hoc respectu eiusdem obiecti. Nam secundum diversitatem obiectorum fit
      diversificatio operationum ; unde sol amplius illuminat crystallum quam illuminet lapidem
      vel lignum utrumque autem horum deficit in caritate : nam ipsa caritas regitiva est ipsius
      voluntatis et simul cum illa habet moveri, quae quidem voluntas voluntarie inclinatur ad
      ipsa volita. Praeterea, unum obiectorum est magis amabile quam reliquum, sicut unum corpus
      est magis illuminabile quam aliud et ab eodem lumine magis illustratur.</p>
          <p xml:id="bb-d1e26722-d1e233">Ad illud quod ultimo obicitur, utrum attendatur quantum ad habitum aut quantum ad actum,
      dicendum quod attenditur quantum ad habitum comparatum. Unde quamvis habitus caritatis sit
      unus, tamen dicitur ordinatus, etiam si non sit in actu, quia habilitat animam ad hoc ut
      ordinate moveatur ; unde iustus dormiens dicitur habere caritatem ordinatam. Ex his antem
      quae dicta sunt patet quare caritas magis dicitur ordinata quam virtus alia, magis etiam
      dicitur ordinata quam modificata. Hoc enim est quia proprium est ipsius simul habere
      rationem vinculi ligantis et ponderis inclinantis ; pondus autem ordini correspondet.</p>
        </div>
      </div>
    </body>
  </text>
</TEI>