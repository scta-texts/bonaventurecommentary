<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e65">
        <head xml:id="bb-d4e65-Hd1e108">Quaestio 1</head>
        <head xml:id="bb-d4e65-Hd1e111" type="question-title">De sacramentorum institutione.</head>
        <div xml:id="bb-d4e65-Dd1e114" type="rationes-principales">
          <p xml:id="bb-d4e65-d1e116">Circa primum sic proceditur. Quod sacramenta non debuerunt institui, videtur : Primo
            per hoc quod non videtur decere Deum, quoniam maius est recreare et reparare quam
            creare. Ergo, si potentiam creandi Deus sibi soli reservavit, multo fortius videtur quod
            potentiam reparandi. Ergo videtur quod solus Deus sit medicus et medicina : ergo nulla
            alia sacramenta.</p>
          <p xml:id="bb-d4e65-d1e119">Item, natura inferior facit semper per pauciora, quanto potest bono modo ; et in hoc
            est laudabilis, quia in paucioribus via magis. Ergo et hoc attribuendum est summae
            naturae ; si ergo homo sufficienter reparatur per fidem et virtutes, ergo superfluum
            fuit dare sacramenta.</p>
          <p xml:id="bb-d4e65-d1e122">Item, quod non expediat aegroto, videtur, quia tanto melius est aegroto, quanto plures
            et latiores habet vias veniendi ad salutem, et tanto est in maiori periculo, quanto est
            sibi via arctior ; sed, institutis sacramentis, non est alia via veniendi nisi per
            sacramenta, prius autem erat omnis via qua se disponehat aegrotus ad gratiam : ergo
            arctata est via per sacramentorum institutionem.</p>
          <p xml:id="bb-d4e65-d1e125">Item, quamvis mandata servare non sit grave naturae sanae, tamen est grave naturae
            infirmae : ergo multiplicare mandata non est nisi aggravare sarcinam. Ergo, si sola
            moralia essent in praecepto, facilius deveniretur ad salutem : ergo instituere
            sacramenta ulterius non fuit nisi viam salutis aggravare et impedire.</p>
          <p xml:id="bb-d4e65-d1e128">Contra : Aliquo plus indiget aegrotus quam sanus : ergo aliquid plus oportuit dari
            homini curando ad perveniendum ad salutem quam si non cecidisset ; talia autem non sunt
            nisi sacramenta, quia alias etiam habuisset gratiam et virtutes et dona : ergo etc.</p>
          <p xml:id="bb-d4e65-d1e132">Item, quia homo erat ignorans, fuit opportunum et conveniens dare documenta
            praeceptorum sive legalia : ergo, cum esset infirmus, pari ratione et medicamenta
            sacramentalia.</p>
          <p xml:id="bb-d4e65-d1e135">Item, humana natura lapsa erat in anima et in corpore, et ad hoc quod perfecte
            relevaretur decuit ut eam Deus assumeret totam. Ergo, si medicina debet respondere
            effectui reparationis, decuit ut medicina haberet aliquid corporale et spirituale ; sed
            talia sunt sacramenta : ergo sacramenta debuerunt institui.</p>
          <p xml:id="bb-d4e65-d1e138">Item, omnis religio, ut dicit <name ref="#Augustine">Augustinus</name>, Contra Faustum,
            habuit aliqua signa exteriora in quibus convenirent ut Deum colerent ; et hoc patet
            discurrendo in singulis, etiam in idololatris. Si ergo Ecclesia debet habere signa
            sacrae religionis sibi convenientia, et huiusmodi sunt signa rei sacrae et sacrantia,
            decuit Deum instituere sacramenta.</p>
        </div>
        <div xml:id="bb-d4e65-Dd1e145">
          <head xml:id="bb-d4e65-Hd1e147">Responsio</head>
          <head xml:id="bb-d4e65-Hd1e150" type="question-title">Sacramenta institui opportunum fuit necessitate cogruitatis,
            non inevitabilitatis</head>
          <p xml:id="bb-d4e65-d1e153">Respondeo : Dicendum quod institutio sacramentorum Deum decuit et nobis expediens
            fuit.</p>
          <p xml:id="bb-d4e65-d1e156">Decuit quippe Dei misericordiam et iustitiam et sapientiam, in quibus consideratur
            omnis Domini via. Decuit misericordiam, quia homo male gratiam servabat propter
            voluntatis vertibilitatem ; ideo instituit Deus sacramenta, ad quae homo recurrens
            gratiam recuperaret ; et ita misericordiae magnae fuit haec instituere, maxime quia non
            solum ad remissionem. culpae faciunt, verum etiam ad remissionem poenae. Decuit etiam
            iustitiam, quia, cum sit iustus, exigebat aliquam humiliationem, per quam homo se ad
            gratiam disponeret et sacramenta suscipiendo quasi ex quodam pacto gratiam inveniret.
            Decebat etiam sapientiam : summae enim sapientiae est in his invenire remedium quae
            fuerunt occasio lapsus, ut sicut homo per lignum cecidit, ita per lignum remedium
            salutis inveniret. Sic, quia homo occasionem lapsus a visibilibus sumpserat, decuit
            divinam sapientiam in eisdem remedium invenire.</p>
          <p xml:id="bb-d4e65-d1e159">Expediens fuit a parte aegroti, quia erat caecus quoad rationalem, ideo data sunt ei
            sacramenta visibilia ad eruditionem ; erat elatus quoad irascibilem, ideo data sunt ei
            sacramenta corporalia ad sui humiliationem ; erat fastiditus quoad concupiscibilem, ut
            non saperent ei spiritualia, ideo sacramenta sunt ei data ad exercitationem, ne forte in
            unius solius perceptione vel spiritualium tantum contemplatione sibi posset fastidium
            generari et taedium. Fuit igitur necessarium instituere sacramenta necessitate
            congruitatis, non inevitabilitatis, quia <quote xml:id="bb-d4e65-Qd1e161" source="http://scta.info/resource/pl-l4d1c5-d1e143">Deus potentiam suam sacramentis
              non alligavit</quote>, sicut dicit <name ref="#Lombard">Magister</name> in
            littera.</p>
        </div>
        <div xml:id="bb-d4e65-Dd1e169">
          <head xml:id="bb-d4e65-Hd1e171">Ad rationes</head>
          <p xml:id="bb-d4e65-d1e174">Ad illud quod obicitur, quod non communicavit potentiam creationis, dicendum quod
            creatio est ex non-ente ; ideo non est ibi necessaria potentia ad disponendum nec
            potentia ad informandum, sed solum potentia ad efficiendum : ideo etc. Sed, quia
            iustificatio est alicuius entis melioratio, potest esse informans et disponens et
            efficiens. Informare Deo non convenit ; ideo hoc dedit creaturae, ut gratiae ; disponere
            nostrum est cum adiutorio Dei, sed efficere solius Dei : nulli ergo communicat potentiam
            effectivam, sed dat informativam gratiae et dispositivam sacramentis.</p>
          <p xml:id="bb-d4e65-d1e177">Ad illud quod obicitur, quod nobilitatis est operari per pauciora, dicendum quod verum
            est, si aeque bene per pauciora res fit ; et quia nostra reparatio non fit omnino
            secundum potentiam agentis, sed secundum congruentiam recipientis, quia est ibi
            misericordia et veritas, ideo non tantum debuit esse iustificatio per informationem quae
            est per virtutes, sed et per praeparationem quae est per sacramenta. Vel aliter, ut
            dicit <name ref="#HughOfStVictor">Hugo</name> : Virtutes sunt arma ad impugnandum,
            sacramenta ad defendendum. Unde sacramenta adiuvant gratiam, et ideo non superfluunt ;
            quod patet, quia gratia delet culpam, sed non absolvit a poena, sacramentum Baptismi
            adiunctum gratiae solvit a poena. </p>
          <p xml:id="bb-d4e65-d1e183">Ad illud quod obicitur, quod esset facilior via, dicendum quod, etsi plures essent,
            tamen nulla ita bona, nulla ita utilis, nulla ita efficax et compendiosa. Praeterea,
            homo eam nesciebat et ad inquirendum piger erat, ideo opprtuit et expedivit ut sibi
            ostenderetur et ad eam per praeceptum invitaretur, maxime quando homo indiget ne
            cessario effectu sacramenti.</p>
          <p xml:id="bb-d4e65-d1e186">Ad illud quod obicitur de mandatis, quod sunt gravia naturae infirmae, dicendum quod
            est onus onerans et est opus allevians, sicut sunt pennae in avibus et currus in equis.
            Primum onus verum est quod gravat ; sec.undum vero onus, etsi sit onus de se, non tamen
            onerat portantem. Sic et mandatum, per cuius portationem reparatur lapso virtus etsi sit
            pondus, tamen, quia virtutem adiuvat, alleviat. Talia sunt sacramenta, in quibus
            invenitur gratia quae fortificat et facit mandata facilia.</p>
        </div>
      </div>
    </body>
  </text>
</TEI>