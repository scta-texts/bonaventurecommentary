<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e36137">
        <head xml:id="bb-d4e36137-Hd1e108">Dubia</head>
        <div xml:id="bb-d4e36137-Dd1e111">
          <head xml:id="bb-d4e36137-Hd1e113">Dub. I.</head>
          <p xml:id="bb-d4e36137-d1e116">In parte ista sunt dubitationes circa litteram. Et primo de hoc quod dicit <name ref="#Lombard">Magister</name> : Nam bonum prolis dicitur non ipsa proles etc. Videtur
            enim male dicere, quia per Matrimonium non generatur proles sancta, sed culpam habens :
            ergo, si proles non est bonum sacramenti in quantum proles, sed in quantum sancta, cum
            in principio ortus sit non sancta, non debet dici bonum, sed malum. Item, quid est quod
            dicitur, quod bonum prolis dicitur spes ac desiderium quo protes quaeritur ut religiose
            informetur ? Cum enim hoc habeant steriles, videtur etc.</p>
          <p xml:id="bb-d4e36137-d1e122">Respondeo : Dicendum quod proles potest quaeri triplici intentione : primo, ut educetur
            ad cultum Dei ; secundo, ut in hereditate succedat ; tertio, ut quis in prolis
            multitudine et pulcritudine gloriosus appareat Primum est bonum sub ratione boni ;
            secundum est sub ratione indifferentis, et tertium est bonum deformatum sive ad malum
            tractum. Bonum igitur Matrimonii, quod est bonum simpliciter, iudicandum est prolis cum
            tali intentione et cum tali ordinatione. Si autem aliis duobus modis habeatur, habetur
            quidem aliquod bonum, sed non sicut institutum est et competit huic sacramento, quod
            institutum est ad procreandam prolem ad cultum divinum.</p>
        </div>
        <div xml:id="bb-d4e36137-Dd1e126">
          <head xml:id="bb-d4e36137-Hd1e128">Dub. II.</head>
          <p xml:id="bb-d4e36137-d1e131">Item, quaeritur de hoc quod dicit : Ubi vero non inter legitimas personas contrahitur
            coniugium, potest solvi talium copula etc. Videtur enim male dicere, quia nunquam fuit
            ibi Matrimonium, ergo nunquam fuit copula : ergo nunquam solvitur, quia non solvuntur
            nisi copulati.</p>
          <p xml:id="bb-d4e36137-d1e134">Respondeo : Dicendum quod aliqui copulantur secundum veritatem, aliqui copulantur de
            facto et secundum apparentiam. Si sint matrimonialiter copulati, non solvuntur, quia
            vere fuit ibi copula et vinculum ; si secundum apparentiam, solvuntur ; sed illud
            solvere nihil aliud est quam ostendere prius non fuisse.</p>
        </div>
        <div xml:id="bb-d4e36137-Dd1e138">
          <head xml:id="bb-d4e36137-Hd1e140">Dub. III.</head>
          <p xml:id="bb-d4e36137-d1e143">Item quaeritur de hoc quod dicit : Si ambo tales non sint, aut illa meretrix est
            mariti. Videtur enim male dicere, quia Matrimonium est vinculum quod importait
            relationem, sicut similitudo ; sed etiam in relativis necessaria est convertentia :
            ergo, si ista non est uxor, nec ille est vir : ergo, si ista est adultera, et ille
            similiter.</p>
          <p xml:id="bb-d4e36137-d1e146">Respondeo : Dicendum quod esse adulterum est duobus modis : aut ratione actus aut
            ratione intentionis. Si ratione actus, sic dico, quodsi ista est adultera, quod ille qui
            eam cognoscit est adulter. Si ratione intentionis, sic dico quod potest bene esse quod
            una persona intendat cognoscere affectu maritali et alia affectu libidinis. Et sic
            loquitur <name ref="#Augustine">Augustinus</name> in proposito, quia si matrimonialiter
            coniuncti sunt, ita quod talis pactio non intercedit, sed postmodum in altero vel in
            utroque fit intentio extra generandi prolem, est adulterium, non ratione generis actus,
            sed ratione intentionis, pro eo quod facit contra bonum prolis ; et ita adversatur
            Matrimonio, non excusatur. Quod ipse obicit, tenet de adulterio quod est ratione generis
            actus.</p>
        </div>
        <div xml:id="bb-d4e36137-Dd1e153">
          <head xml:id="bb-d4e36137-Hd1e155">Dub. IV.</head>
          <p xml:id="bb-d4e36137-d1e158">Item quaeritur de hoc quod dicit : Informe puerperium animam non habet, ideoque
            multatur pecunia ; quaeritur ergo, utrum talis peccet mortaliter et utrum sit
            irregularis. Et quod non, videtur, quia non punitur nisi solummodo pecunia, non poena
            mortis : ergo videtur leve peccatum esse, quia mortalia peccata in Lege puniebantur
            poena mortis. Item, si est peccatum mortale, quaero : sub quo genere ? Sed non sub
            genere homicidii : ergo, si non est homicidium, de quo magis videtur, videtur quod non
            sit mortale peccatum. Contra : videtur quod gravius peccat quam ille qui procurat
            aborsum, puerperio iam formata, quia plus nocet qui maius bonum impedit ; sed maius
            bonum impedit, qui impedit anima procreationem quam qui impedit corporis vegetationem :
            ergo magis peccat ille qui aborsum procurat quam ille qui animam a corpore separat.
            Item, ex hac ratione videtur quod magis peccat qui interficit puerum non baptizatum quam
            qui interficit puerum christianum, quia facit perire in anima et in corpore. Item,
            peccatum procurantis aborsum aut pensatur secundum quantitatem bonitatis rei quae est
            vel quae futura est. Si rei quae est, tunc nullum videtur peccatum, quia non est nisi
            quaedam superfluitas in ventre. Si rei quae futura est, sed futurus est homo vivens :
            ergo talis iudicandus est homicida.</p>
          <p xml:id="bb-d4e36137-d1e161">Respondeo : Dicendum quod talis non est iudicandus homicida quantum ad factum, quia non
            occidit nec aliquis moritur ante puerperium formatum ; tamen quantum ad voluntatem
            perversam iudicandus est homicida, non ratione homicidii, sed maleficii ; unde talis
            inter maleficos computatur, et tale crimen grave est.</p>
          <p xml:id="bb-d4e36137-d1e164">Quod ergo obicitur, quod non sit mortale, quia non punitur morte, ratio non valet, quia
            multa sunt mortalia quae morte non plectebantur ; tamen illud gravius scelus est, dum ex
            certa scientia operatur contra naturam ; contra enim naturam bestiarum est, quae prolem
            exspectant.</p>
          <p xml:id="bb-d4e36137-d1e167">Quod quaeritur, sub quo genere peccati sit, dicendum quod spectat ad maleficium.</p>
          <p xml:id="bb-d4e36137-d1e171">Quod obicitur, quod plus nocet, dicendum quod non consideratur quantitas nocumenti
            secundum id quod potest esse, sed secundum id quod est, quia secundum id quod potest
            esse, cum unus homo per successionem possit esse origo mille, qui occideret unum,
            occideret mille, quod falsum est ; et ideo, quia nondum est anima, necdum est tantum
            bonum, quamvis esse possit : ideo non sic graviter peccat. Et sic patent obiecta.</p>
        </div>
        <div xml:id="bb-d4e36137-Dd1e176">
          <head xml:id="bb-d4e36137-Hd1e178">Dub. V.</head>
          <p xml:id="bb-d4e36137-d1e181">Item quaeritur de hoc quod dicit : Non propter illud malum culpabile est hoc bonum.
            Videtur enim falsum dicere, quia I ad Corinthios 5, 6 dicitur quod <quote xml:id="bb-d4e36137-Qd1e183" source="http://scta.info/resource/Icor5_6">modicum fermentum totam massam corrumpit</quote>. Ergo videtur quod modicum malum
            foedat bonum potius quam e converso.</p>
          <p xml:id="bb-d4e36137-d1e187">Respondeo : Dicendum quod malum est corruptio boni. Dico igitur quod malum dupliciter
            potest iungi bono : aut ut corruptibili, aut in quantum medicinali. Si in quantum
            corruptibili, sic malum foedat bonum ; si ut medicinali, sic curatur et expellitur. Et
            est exemplum : quia morbus iunctus naturae sanae eam vitiat et infirmat ; morbus vero
            iunctus medicinae non reddit medicinam morbidam, sed potius curatur ab ipsa. Et quoniam
            Matrimonium est bonum medicinale, ideo non foedatur a malo, sed potius curat malum.</p>
        </div>
        <div xml:id="bb-d4e36137-Dd1e191">
          <head xml:id="bb-d4e36137-Hd1e193">Dub. VI.</head>
          <p xml:id="bb-d4e36137-d1e196">Item quaeritur de hoc quod dicit, quod admixtio coniugis sine carnis voluptate fieri
            non potest ; et iterum dicit : Carnalis voluptas sine culpa nullatenus esse potest. Hoc
            videtur falsum, quia tunc nullum coitum contingeret esse sine peccato ; et hoc est
            contra <name ref="#GregoryGreat">Gregorium</name>, qui excipit eum qui gratia prolis
            coit sive pro generanda prole ; et tamen est carnis admixtio.</p>
          <p xml:id="bb-d4e36137-d1e202">Respondeo : Dicendum quod facienda est vis in verbo, quia non dicitur carnis admixtio
            quilibet actus coniugalis, sed ille qui fit ad delectationem carnis vel ad eius
            excitationem, in qua quidem semper est aliqua culpa.</p>
        </div>
      </div>
    </body>
  </text>
</TEI>