<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e41310">
        <head xml:id="bb-d4e41310-Hd1e108">Dubia</head>
        <div xml:id="bb-d4e41310-Dd1e111">
          <head xml:id="bb-d4e41310-Hd1e113">Dub. I.</head>
          <p xml:id="bb-d4e41310-d1e116">In parte ista sunt dubitationes circa litteram. Et primo quaeritur de hoc quod dicit :
            Qui privatum faciunt votum peccant mortaliter contrahendo. Videtur enim falsum dicere,
            quia possibile est quod contrahant, ita tamen quod nullo modo carnaliter conveniant,
            sicut Ioseph et Maria, et Tiburtius et Caecilia ; ergo ibi non est culpa. Item, si est
            ibi mortale peccatum, ergo nullus debet de hoc licentiari ; sed mulier quae vovit voto
            privato, licentiatur de Matrimonio contrahendo, titulo De eo quod voventes non possunt
            etc., in decretali Veniens etc. ; ibi dicitur de voto violato congruam satisfactionem
            indicas et ei cui vult in Domino nubendi licentiam non postponas.</p>
          <p xml:id="bb-d4e41310-d1e119">Respondeo : Dicendum quod contrahens Matrimonium aut intendit contrahere solum
            intendendo et consentiendo in coniugalem societatem aut in copulam carnalem, sive
            propter libidinem sive propter generationem. Primum, est licitum, secundum est mortale
            peccatum. De primo non loquitur <name ref="#Lombard">Magister</name> sed de secundo,
            quia omnes contrahentes fere sic contrahere consueverunt.</p>
          <p xml:id="bb-d4e41310-d1e125">Quod quaeritur de illa qtiae vovit voto simplici, dicendum quod Ecclesia non dat ibi
            licentiam simpliciter, sed, sicut patet ex littera antecedenti, et Apparatus dicit ibi,
            est comparativa permissio, quia permittur malum fieri ne veniat peius, sicut patet ex eo
            quod dicitur Causa XXII, quaestione 1, Considera, quod Salvator etc. Unde illud factum
            nullo modo trahendum est ad consequentiam, quia, sicut habetur in aliis decretalibus
            eiusdem tituli, votum simplex impedit. Et nota quod praedicta mulier simplici voto
            vovit, quia, etsi in manibus eremitae voverit, tamen, quia non se obligabat ad
            religionem specialem, sed communiter ad continentiam, et ille eremita non erat persona
            publica nec ipsa vestem mutavit, non fuit votum solemne.</p>
        </div>
        <div xml:id="bb-d4e41310-Dd1e129">
          <head xml:id="bb-d4e41310-Hd1e131">Dub. II.</head>
          <p xml:id="bb-d4e41310-d1e134">Item quaeritur de hoc quod dicit : Solemne votum violare peccatum est et scandalum.
            Videtur enim haec duo male distinguere, quia ipsum scandalum. peccatum est. Item
            quaeritur, utrum sint ibi duo peccata. Et quod sic, videtur, quia frangendo votum peccat
            in Deum, sed scandalizando in proximum.</p>
          <p xml:id="bb-d4e41310-d1e137">Respondeo : Dicendum quod scandalum unitum peccato non facit novum peccatum quantum ad
            transgressionem nec quantum ad poenitentiam, sed novam addit circumstantiam aggravantem,
            ut fornicatio publica ultra privatam ; duplex tamen esse posset quantum ad accusationem.
            Quod obicitur, quod unum copulatur alteri, dicendum quod hoc non est propter
            diversitatem peccati, sed circumstantiae adiectae. Quod obicitur, quod in Deum etc.,
            dicendum quod idem peccatum et in Deum et in proximum potest esse, sed in Deum
            principaliter, in proximum ratione circumstantiae adiunctae ; et ideo hoc non facit
            diversa peccata, quia peccatum numeratur ratione actus circa quem est, non ratione eius
            in quem est. Si quis enim una actione offenderet plures homines, uno peccato
            peccaret.</p>
        </div>
        <div xml:id="bb-d4e41310-Dd1e141">
          <head xml:id="bb-d4e41310-Hd1e143">Dub. III.</head>
          <p xml:id="bb-d4e41310-d1e146">Item quaeritur de hoc quod dicit quod non potest probari quod occulte factum est etc.
            Videtur enim mata esse ratio, quia defectus probationis non aufert Matrimonium nec
            facit.</p>
          <p xml:id="bb-d4e41310-d1e149">Respondeo : Aliquorum opinio fuit, ut <name ref="#HughOfStVictor">Hugutionis</name>,
            quod votum simplex ita impedit apud Deum ut solemne ; unde illud non est Matrimonium in
            conspectu Dei, sed solum in facie Ecclesiae, quia non sunt testes per quos possit dirimi
            ; et semper alter coniugum fornicatur, alter vero per ignorantiam excusatur. Sed nunc
            per iura nova satis determinatum est quod vinculum voti simplicis non aufert
            obligationem Matrimonii, tum quia minus est, tum quia potestas corporis non transfertur,
            tum etiam quia in Matrimonio, si non petatur, sed reddatur solum, sicut debet facere qui
            vovit, pro sanctificatione perfecta reputatur, unde defectus probationis non est ratio
            sufficiens, sed quaedam congruentia adiuncta.</p>
        </div>
        <div xml:id="bb-d4e41310-Dd1e156">
          <head xml:id="bb-d4e41310-Hd1e158">Dub. IV.</head>
          <p xml:id="bb-d4e41310-d1e161">Item quaeritur de hoc quod dicit : Viduas a proposito recedentes etc. Videtur enim male
            dicere, quia propositum non obligat aliquem : ergo videtur quod non sint huiusmodi
            propter hoc obligatae, ergo possunt retrocedere.</p>
          <p xml:id="bb-d4e41310-d1e164">Respondeo : Dicendum quod <name ref="#GregoryGreat">Gregorius</name> intelligit non de
            proposito simplici vel qualicumque, sed de proposito quod est firmatum publica
            testificatione, in qua est votum solemne ; et istae sunt quae primam fidem irritam
            faciunt, ac per hoc damnationem habere noscuntur.</p>
        </div>
        <div xml:id="bb-d4e41310-Dd1e172">
          <head xml:id="bb-d4e41310-Hd1e174">Dub. V.</head>
          <p xml:id="bb-d4e41310-d1e177">Item quaeritur de hoc quod dicit : In virginali proposito se permanere simulaverunt.
            Videtur enim falsum dicere, quia ubi est simulatio, non est votum verum : ergo nec
            Domino obligatur qui se simulat obligari.</p>
          <p xml:id="bb-d4e41310-d1e180">Respondeo : Dicendum quod promissio simulata dupliciter potest esse : aut quia non
            habet stabilitatem aut quia non habet interiorem assensum correspondentem. Et haec
            duplex est, quia quaedam fit timore vel metu qui potest cadere in constantem virum,
            sicut David simulavit se stultum coram Achis, I Regum 21, 13 ; quaedam intentione
            decipiendi alios. Prima simulatio simpliciter obligat, quia necesse est, ex quo semel se
            obligavit voluntarie et ore spopondit, quod permaneat in sua pollicitatione. Si vero
            spopondit signo, non corde, tenetur apud forum iudiciale et coram Ecclesia, si non
            affuit timor ; apud Deum vero tenetur facere poenitentiam de duplicitate et mendacio. Si
            vero tertio modo fuit simulatio, tunc nec apud Deum nec apud Ecclesiam obligatur. Hic
            autem fit sermo de sponsione simulata primo modo, sicut patet Causa XXVII, quaestione 1.
            Posset etiam fieri secundo modo, scilicet quando etiam non habet intentionem ; tunc enim
            compellitur ab Ecclesia, sicut dicitur Extra, De regularibus et transeuntibus ad
            religionem, Vidua si sponte vetum.</p>
        </div>
        <div xml:id="bb-d4e41310-Dd1e184">
          <head xml:id="bb-d4e41310-Hd1e186">Dub. VI.</head>
          <p xml:id="bb-d4e41310-d1e189">Item quaeritur de hoc quod dicit : Virgines et viduas, sive velatae fuerint sive non,
            nullatenus coniugium sortire posse. Videtur enim male dicere, quia velum est in signum
            professionis sicut habitus est religiosis viris ; sed ante habitus susceptionem non
            videtur solemnizari votum : ergo non videtur omnino impediri coniugium</p>
          <p xml:id="bb-d4e41310-d1e192">Respondeo : Dicendum quod contingit votum solemnizari tribus modis, scilicet Ordinis
            susceptione, habitus assumptione, ubi est distinctio professorum a non professis, et
            propria testificatione, dum tamen fiat in manu publicae personae. Quamvis ergo tales non
            susceperint velum ; si tamen se astrinxerunt in manu publicae personae ad continentiam,
            nullo modo possunt contrahere, nec de iure, nec de facto. Si autem se voto simplici
            astrinxerunt, non possunt, scilicet sine peccato ; possunt tamen de facto.</p>
        </div>
        <div xml:id="bb-d4e41310-Dd1e196">
          <head xml:id="bb-d4e41310-Hd1e198">Dub. VII.</head>
          <p xml:id="bb-d4e41310-d1e201">Item quaeritur de hoc quod dicit : Quid in omnibus peccatis est gravius quam adulterium
            ? Videtur enim male dicere, quia gravius est peccatum in Spiritum Sanctum, quod non
            remittitur, neque in hoc saeculo neque in futuro. Item, gravius est peccatum incestus,
            sicut in littera sequenti habetur ; item, adhuc gravius est peccatum contra naturam ;
            item, gravius est homicidium et uxoricidium, de quo solemnis poenitentia imponitur,
            Causa XXXIII, quaestione 2, Admonere etc.</p>
          <p xml:id="bb-d4e41310-d1e204">Respondeo : Dicendum quod peccatum dicitur esse gravius multis modis : aut ratione
            contemptus, et sic peccatum in Spiritum Sanctum ; aut ratione libidinis, ut peccata
            contra naturam, in quibus libido totum absorbet naturale iudicatorium ; aut ratione
            ingratitudinis, et sic peccatum Adae in paradiso ; aut ratione punitionis, et sic
            peccatum adulterii, in quo praecipiebantur moechus et moecha lapidibus obrui, sicut
            dicitur Deuteronomii 22, 22. Et sic accipitur in proposito, cum dicitur quod est gravius
            etc.</p>
        </div>
        <div xml:id="bb-d4e41310-Dd1e208">
          <head xml:id="bb-d4e41310-Hd1e210">Dub. VIII.</head>
          <p xml:id="bb-d4e41310-d1e213">Item quaeritur de hoc quod dicit : Secundum namque in poenis tenet locum. Videtur enim
            male dicere, quia ordo transgressionum et punitionum est secundum ordinem praeceptorum ;
            sed istud, scilicet non moechari, non est secundum mandatum ; sed est in secunda tabula.
            Si dicas quod secundum locum tenet ratione poenae lapidationis, quae debetur blasphemo,
            Levitici 24, 16 et adultero, Deuteronomii 22, 22 ; obicitur tunc, quia eadem poena
            infligitur filio contumaci et protervo, Deuteronomii 21, 18.</p>
          <p xml:id="bb-d4e41310-d1e216">Respondeo : Dicendum quod aliqui dicunt hoc esse intelligendum sic quod secundum locum
            tenet, quia peccatum blasphemiae est a parte animae, sed peccatum adulterii est a parte
            corporis et peccatum homicidii a parte coniuncti. Sed istud non videtur, quoniam eadem
            poena pro istis omnibus est inflicta ; omnes enim capite plectebatitur. Et ideo melius
            est dicere quod hoc intelligitur ratione poenae lapidationis ; homicidium vero
            puniebatur secundum legem talionis.</p>
          <p xml:id="bb-d4e41310-d1e219">Si vero obiciatur de filio inobediente, dicendum quod non ratione inobedientiae solum,
            sed etiam ratione aliorum peccatorum quae erant in dissipationem reipublicae quia
            luxuriosus et consimilia.</p>
          <p xml:id="bb-d4e41310-d1e222">Si quaeratur, quare adulterium ita graviter puniebatur, dicendum quod propter duo,
            scilicet quia erat in destructionem concordiae ac per hoc reipublicae, quia erat
            generativum magnae infamiae ; postremo, ratione pronitatis magnae. Et haec est causa
            quare tam gravis poenitentia pro uxoricidio imponitur, ut pronitas refrenetur.</p>
        </div>
        <div xml:id="bb-d4e41310-Dd1e226">
          <head xml:id="bb-d4e41310-Hd1e228">Dub. IX.</head>
          <p xml:id="bb-d4e41310-d1e231">Item quaeritur de hoc quod dicit : Exsecrabiliter fit in meretrice, sed exsecrabilius
            in uxore. Videtur enim falsum dicere, quia magis peccat qui abutitur re non concessa
            quam qui re concessa, quia ille dupliciter, iste uno modo ; ergo gravius ille. Item,
              <name ref="#Augustine">Augustinus</name>, De bono conuigali, ante illud verbum in
            originali dicit : <quote xml:id="bb-d4e41310-Qd1e236">In rebus ad utendum concessis longe fit rationabilius quam in
              eis quae non sunt concessa vel minor vel rarus excessus</quote>. Ergo, cum uxor sit ad
            utendum concessa, patet etc.</p>
          <p xml:id="bb-d4e41310-d1e240">Respondeo : Dicendum quod excessus in usu uxoris potest esse dupliciter : aut secundum
            naturam aut contra naturam. Si secundum naturam, tolerabilior est in uxore, propter hoc
            quod habet excusationem aliquam. Si contra naturam, econtra est, quoniam in Matrimonio
            sunt quaerenda bona Matrimonii, et honestius tractanda est coniux quam meretrix ; ideo,
            cum peccatum contra naturam et sit contra bona Matrimonii et sit in contumeliam uxoris,
            cui est quaedam honestas maior in tractando eam exhibenda : hinc est quod gravius peccat
            qui facit in uxore ; et ideo etiam dicitur quod propter illud peccatum, scilicet contra
            naturam, mulier potest dimittere et fugere virum. Et sic patet quod, quamvis pluribus
            modis peccet qui peccat cum meretrice quam qui peccat cum uxore, tamen hic intensius
            peccat propter maiorem contemptum.</p>
        </div>
        <div xml:id="bb-d4e41310-Dd1e244">
          <head xml:id="bb-d4e41310-Hd1e246">Dub. X.</head>
          <p xml:id="bb-d4e41310-d1e249">Item quaeritur de hoc quod dicit quod legitimarum foedera nuptiarum redintegranda
            credamus etc. Quaeritur ergo hic, si aliquis moriatur et resuscitetur, utrum uxor sua
            sibi reddenda sit. Et quod sic, videtur per litteram istam, quia primae nuptiae fuerunt
            legitimae. Item, apparet per illud quod dicitur ad Hebraeos 11, 35 : <quote xml:id="bb-d4e41310-Qd1e251" ana="#hebr11_35">Acceperunt mulieres de resurrectione mortuos suos</quote>. Item
            ratione videtur, quia isti qui resuscitantur non privantur hereditate paterna ; ergo nec
            iure uxoris. Item, qui resuscitantur divino iudicio ut dormientes sunt, sed Matrimonia
            sunt regenda iure poli : ergo, si quantum ad Deum hic dormiens iudicatur, sicut somnus
            non solvit Matrimonium, ita nec talis mortuus, ut videtur. Item, si solvitur, ergo, si
            resurgat, oportebit contrahi cum eadem : ergo bigamus iudicatur : ergo, si non oportet
            quod contrahat, videtur quod primum vinculum adhuc maneat.</p>
          <p xml:id="bb-d4e41310-d1e255">Contra : <ref xml:id="bb-d4e41310-Rd1e257" ana="#rom7_2">ad Romanos 7, 2</ref> : Mortuo viro, soluta est mulier a
            lege viri : ergo videtur quod Matrimonium sit solutum. Item, ponatur quod mulier, viro
            suo mortuo, statim contrahat ; constans est, cum non sit alligata, quia non est cui
            ligetur, quod Matrimonium est verum : ergo, si primus resurgat, propter hoc non
            solvetur. Item, ita vere mortuus est iste, sicut ille qui incineratur ; sed tali, quando
            resurget, non reddetur uxor, sicut Dominus determinat, Matthaei 22, 30 : ergo pari
            ratione videtur in proposito.</p>
          <p xml:id="bb-d4e41310-d1e261">Respondeo : Dicendum quod, sicut superius dictum est, vinculum matrimoniale non
            fundatur in anima, sed in coniuncto ; unde, cum aliquis moritur, statim perit altera
            pars relationis, et ideo vinculum statim solvitur ; et si mulier alii esset
            matrimonialiter iuncta, non esset separanda. Si tamen alii non est iuncta, et ipse vult
            eam, ex quadam honestate est ei reddenda.</p>
          <p xml:id="bb-d4e41310-d1e264">Quod ergo obicitur, quod sunt redintegranda, verum est, quando solum de facto sunt
            soluta. Quod obicitur de 11,35 ad Hebraeos, dicendum quod mulieres acceperunt mortuos
            filios, non maritos. Quod obicitur de hereditate, dici potest quod illud est etiam
            gratia et honestas quod ei eddatur ; attamen non est simile, quia de uxore nihil potest
            vir post mortem disponere. Praeterea, aliud est de rebus ; potest enim testari de rebus,
            sed non potest uxorem relinquere alii. Quod obicitur, quod sunt dormientes, dicendum
            quod verum est respectu potentiae, sed respectu veritatis in iudicando Deus iudicat vere
            mortuum. Ad illud quod quaeritur, utrum sit bigamus, dici potest quod non, si illa non
            cognovit virum alterum, pro eo quod non dividit carnem nec illa divisit.</p>
        </div>
        <div xml:id="bb-d4e41310-Dd1e269">
          <head xml:id="bb-d4e41310-Hd1e271">Dub. XI.</head>
          <p xml:id="bb-d4e41310-d1e274">Item quaeritur de hoc quod dicit : Quodsi viri in dilectione suarum coniugum
            perseverent. Videtur enim male dicere, quia ex hoc videtur quod non debet redintegrari
            nisi velit vir. Contra : esto quod mulier petat, cum excusetur a fornicatione, videtur
            quod vir non possit eam repellere : ergo, sive diligat sive non, debet eam resumere.
            Item, quaeritur, utrum talis putatio excuset. Et quod non, videtur, quia nullus debet
            committere se discrimini : ergo, quantumcumque vir mulieris se absentet, nisi sit certa,
            peccat, si contrahit cum alio.</p>
          <p xml:id="bb-d4e41310-d1e277">Quaeritur ergo, pro quanta certitudine excusetur.</p>
          <p xml:id="bb-d4e41310-d1e280">Quaeritur etiam, si dubitat virum suum vivere, utrum debeat debitum reddere. Videtur
            enim quod non, quia nullus dubitans utrum aliquid sit peccatum mortale debet illud
            facere : ergo etc.</p>
          <p xml:id="bb-d4e41310-d1e283">Respondeo : Dicendum quod mulier, quae putat virum suum interemptum et contrahit, aut
            credit hoc praesumptione tenui, quae magis debet generare dubitationem quam fidem,aut
            credit praesumptione probabili. Primo modo non excusatur, si contrahat, sicut dicitur
            Extra, De sponsalibus et Matrimoniis, ubi dicitur quod, quantumcumque vir moretur in
            bello, et uxor sit iuvencula, tamen non debet contrahere, donec de viro mortuo aliquam
            habeat certitudinem ; qua habita, tunc sine peccato potest contrahere, utpote si
            iuramentum habeat ducis exercitus vel sociorum eius qui mortem noverunt ; et tunc
            excusatur. Quodsi mulier incipiat post contractum Matrimonium dubitare de morte viri,
            aut est dubitatio levis, et haec secundum consilium praelati poterit a corde removeri et
            poterit debitum exigere et petere ; si vero probabiliter dubitat, debitum debet reddere,
            sed non exigere ; si vero certificatur de vita primi viri, nec petere debet nec reddere,
            sed statim secundum virum deserere. Et hoc probatur per illud quod dicitur Extra, De
            secundis nuptiis, Dominus ac Redemptor, et Causa XXXIV, quaestione 2, Cum per bellicam :
            Si vero non statim revertitur, tunc imputatur ei crimen adulterii nec potest ad priorem
            virum redire nisi ipse velit. In hoc casu loquitur Leo Papa.</p>
          <p xml:id="bb-d4e41310-d1e287">Ex his patent omnia obiecta. Non enim debet contrahere nisi certitudinem habeat de
            morte ; nec debet petere, quando probabiliter dubitat ; nec debet reddere, quando est
            certa de vita ; quodsi aliter faciat, iudicatur fornicationis rea.</p>
        </div>
        <div xml:id="bb-d4e41310-Dd1e291">
          <head xml:id="bb-d4e41310-Hd1e293">Dub. XII.</head>
          <p xml:id="bb-d4e41310-d1e296">Item quaeritur de hoc casu quem ponit <name ref="#Lombard">Magister</name> de eo qui
            relinquit uxorem suam, abiens in regionem longinquam ; de tali quaeritur, utrum, mortua
            uxore, vir possit contrahere cum alia secunda. Et quod non, videtur, quia pollutio per
            adulterium cum fide data impedit Matrimonium, sicut supra ostensum est ; sed hoc est hic
            : ergo etc. Item, quaeritur, utrum talis, vivente uxore legitima, debeat reddere
            debitum, si compellat ipsum Ecclesia. Et videtur quod non, quia ipse fornicatur ; sed
            magis debet quis permittere se excommunicari quam fornicari.</p>
          <p xml:id="bb-d4e41310-d1e302">Respondeo : Ad primum dicendum est quod si, altero ignorante, contractum est, est
            Matrimonium in favorem illius qui ignoravit ; si autem ille qui ignoravit, certificatur,
            non debet talis nec potest sibi copulari, veritate certificata. Sed primus non debet
            puniri qui ignoravit, quia non peccavit ; et ideo, si ligamen primum solvatur, poterit
            secundum Matrimonium stare.</p>
          <p xml:id="bb-d4e41310-d1e305">Quod quaeritur, utrum, vivente prima, possit secundam sine peccato cognoscere, dicit
              <name ref="#Lombard">Magister</name> quod sic, si reddat debitum compulsus ab
            Ecclesia. Sed illud hodie non tenetur, quia ecclesiastica excommunicatio non obligat ad
            faciendam fornicationem nec excusat, et ideo talis non debet Ecclesiae obedire ; et hoc
            habetur Extra, De sententia excommunicationis, Inquisitioni.</p>
        </div>
      </div>
    </body>
  </text>
</TEI>