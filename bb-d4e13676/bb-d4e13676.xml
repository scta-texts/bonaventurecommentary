<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e13676">
        <head xml:id="bb-d4e13676-Hd1e108">Quaestio 2</head>
        <head xml:id="bb-d4e13676-Hd1e111" type="question-title">Utrum accidentia habeant potentiam convertendi alia in
          Sacramentum.</head>
        <p xml:id="bb-d4e13676-d1e114">Secundo quaeritur, utrum accidentia habeant potentiam convertendi alia in Sacramentum,
          utpote si vino consecrato apponatur aqua.</p>
        <div xml:id="bb-d4e13676-Dd1e117" type="rationes-principales">
          <head xml:id="bb-d4e13676-Hd1e119">Rationes principales</head>
          <p xml:id="bb-d4e13676-d1e122">Et quod sic, videtur : Quia aequalis vel maioris virtutis est consecratio in hoc
            sacramento quam benedictio in aqua ; sed aqua benedicta iuncta aquae non benedictae
            facit totam esse benedictam : vinum ergo non consecratum, iunctum consecrato, fit
            consecratum : ergo habet potentiam convertendi.</p>
          <p xml:id="bb-d4e13676-d1e125">Item, quando apponitur aqua vel vinum, species illae occupant maiorem locum : ergo
            sanguis Christi est sub maiori specie ; sed sanguis Christi non est sub maiori loco nisi
            quia aliquid in ipsum convertitur : ergo illud quod apponitur, convertitur in ipsum
            sanguinem : ergo species, quae est Sacramentum, aliud in Sacramentum convertit.</p>
          <p xml:id="bb-d4e13676-d1e128">Item, hoc ostenditur ratione, quia accidens cum substantia non occupat maiorem locum
            nec facit maius, similiter nec corpus glorificatum cum non glorificato ; sed in calice
            non est nisi substantia sanguinis glorificati sive corporis Christi et accidens : ergo,
            si illud quod apponitur manet in substantia, videtur quod in eodem loco esse potest, ita
            quod non occupat maiorem locum ; quod est manifeste falsum, ut patet inspicienti. Restat
            igitur ut illud quod apponitur non salvetur in ratione substantiae, sed solum speciei,
            sicut species quae est ibi : ergo necessario est ibi conversio.</p>
          <p xml:id="bb-d4e13676-d1e131">Item, si apponatur alius liquor, ut aqua in magna quantitate, totum converteretur in
            substantiam aquae, ita quod vere est aqua. Ergo pari ratione, si ita parum ibi apponatur
            quod species praedominetur, videtur quod convertatur in verum Sacramentum, cum non
            consecratum non plus possit supra consecratum quam e converso.</p>
          <p xml:id="bb-d4e13676-d1e135">Item, hoc ipsum ostenditur per impossibile, quia, quando apponitur. vinum vel aqua, fit
            una superficies ; quaero ergo : aut illa superficies est in subiecto aut sine subiecto ?
            Si in subiecto, ergo, si modicum quid apponatur, desinit esse Sacramentum. Si sine
            subiecto, ergo totum est Sacramentum. Si sine subiecto et in subiecto, ergo duo
            contradictorie opposita sunt vera de eodem, quod nunquam fit. Si dicas mihi quod
            secundum unam partem est in subiecto, secundum aliam extra subiectum, contra : esto quod
            apponatur aqua et misceantur usque ad minima, tunc non est assignare diversas partes :
            ergo necesse est quod salem tunc convertatur.</p>
          <p xml:id="bb-d4e13676-d1e138">Contra : Nihil convertitur in sanguinem nisi per transsubstantiationem ; sed virtus
            transsubstantiandi non est in elemento, sed in verbo : ergo, quantumcumque addatur
            elementum aliud speciei, non fit transsubstantiatio : ergo manet substantia cum
            accidentibus : ergo non convertitur in Sacramentum.</p>
          <p xml:id="bb-d4e13676-d1e141">Item, si convertitur, aut ergo virtute sanguinis aut virtute vini. Vidute sanguinis
            non, quia sanguis ille est glorificatus, ergo non habet potentiam convertendi aliquid in
            se. Item, non virtute vini, quia vinum, quod convertitur, ratione substantiae, non
            ratione proprietatum convertitur ; et ibi non est substantia vini : ergo nulla vis est
            quae possit convertere.</p>
          <p xml:id="bb-d4e13676-d1e144">Item, aqua non est nata de se converti in sanguinem : ergo, si apponatur vino
            consecrato, non transit in sanguinem : ergo manet substantia eius, et sic etc.</p>
        </div>
        <div xml:id="bb-d4e13676-Dd1e148">
          <head xml:id="bb-d4e13676-Hd1e150">Conclusio</head>
          <head xml:id="bb-d4e13676-Hd1e153" type="question-title">Accidentia non habent virtutem convertendi aliam substantiam
            admixtam in Sacramentum</head>
          <p xml:id="bb-d4e13676-d1e156">Respondeo : Dicendum quod accidentia non habent virtutem convertendi aliam substantiam
            in Sacramentum.</p>
          <p xml:id="bb-d4e13676-d1e159">Et ratio huius est quia in hoc Sacramento est transsubstantiatio ; transsubstantiatio
            autem non fit sine verbo : ideo, quantumcumque apponatur aliud elementum, nisi adsit
            verbum, non fit sacramentum. Et si tu obicias, quod aqua benedicitur per aquam, et oleum
            per oleum benedicitur, respondetur quod non est simile, quia consecratio in oleo et
            benedictio in aqua non ponit nisi accidens aliquod et proprietatem quamdam
            sanctificationis ; sed hic consecratio ponit conversionem in veram substantiam et
            continentiam eiusdem, quae est a sola virtute increata assistente ipsi verbo.</p>
          <p xml:id="bb-d4e13676-d1e162">Alia est etiam ratio, quia aqua benedicta tota attingitur et secundum totum quod habet
            in se commiscetur aquae supervenienti, et oleum benedictum oleo ; sed sanguis ibi
            contentus nulli humori commiscetur, pro eo quod non est ibi diffusus, sed est sanguis
            glorificatus intra venas contentus et ideo a nullo liquore attingitur ; et ideo nihil
            per commixtionem vel contactum potest in ipsum converti. Si ergo aliquid convertatur,
            necesse est quod per transsubstantiationem et novam consecrationem convertatur.</p>
          <p xml:id="bb-d4e13676-d1e166">Concedendum est ergo quod species vini iuncta alii liquori non convertit in
            Sacramentum.</p>
        </div>
        <div xml:id="bb-d4e13676-Dd1e171">
          <head xml:id="bb-d4e13676-Hd1e173">Ad rationes</head>
          <p xml:id="bb-d4e13676-d1e176">Et patet responsio ad primum obiectum, quod non est simile tum ratione eius quod est
            hic conversio in substantiam, tum quia non est mixtio talis nec tanta sicut in aqua
            benedicta.</p>
          <p xml:id="bb-d4e13676-d1e179">Ad illud quod obicitur, quod aqua modica convertitur a specie vini, respondetur
            dupliciter secundum diversos : uno modo quod non convertitur ita quod solvatur forma
            substantialis aquae, sed converti ibi est solum alterari, quia mutatur sapor et color et
            odor et participai proprietates vini ; et ideo quantum ad sensum nostrum conversa est.
            Et talis conversio disponit ad conversionem in Sacramentum, si adesset verbum ; sed, cum
            non adsit, non convertitur, sed manet substantia habt!ns proprietatem vini per actum et
            virtutem illius speciei. Alius modus dicendi est quod aqua convertitur in vinum, et hoc
            virtute illarum specierum ; non, inquam, in vinum quod sit vinum secundum speciem, sed
            est vinum solum secundum materiam, sicut caro secundum speciem convertit in carnem
            secundum materiam. Et si tu obicias, quod nihil dat quod non habet verum est secundum
            substantiam vel secundum virtutem ; et species illae, quamvis non habeant substantiam
            vini, habent tamen virtutem et operationem : et ideo, sicut verum vinum solveret speciem
            aquae modicae et converteret secundum veritatem, ita intelligendum est in proposito.
            Uterque modus dicendi est probabilis satis, et quocumque horum modorum dicatur, non
            sequitur quod aqua iuncta vino fiat Sacramentum et consecretur.</p>
          <p xml:id="bb-d4e13676-d1e182">Ad illud quod obicitur, quod corpus Christi est sub maiori specie, dicendum quod non
            est sub maiori specie, quia aliquid sit appositum speciei, ita quod sit in illo, sed
            quia species illa magis est diffusa ; sicut si species vini quae est in calice profundo
            ponatur in calice latiori, magis dilatatur species. Sic intelligendum in proposito,
            quia, cum miscetur alius liquor, partes illius speciei magis diffunduntur, maxime si
            liquor ille penetrat et dividit et separat partes speciei ab invicem.</p>
          <p xml:id="bb-d4e13676-d1e185">Ad illud quod obicitur, quod accidens non occupat maiorem locum cum substantia,
            dicendum quod istud verum est de accidente secundum existentiam naturalem ; tale enim
            accidens in subiecto est et non ponit in numerum cum illo. Sed sicut dimensio in illis
            speciebus locum habet naturalem, pro eo quod non tantum est ibi mathematica, immo etiam
            naturalis dimensio, licet sit supra naturam praeter subiectum ; sicut locum occupat, ita
            cum alia dimensione occupat maiorem locum quam per se solam, non per naturam
            substantiae, sed dimensionis naturalis.</p>
          <p xml:id="bb-d4e13676-d1e189">Ad illud quod obicitur, quod alius liquor potest facere quod non sit Sacramentum,
            dicendum quod non est simile, quia facilius est destruere quam construere. Mus enim et
            quodlibet aliud manducans potest facere quod desinat Sacramentum ; sed nullus potest
            facere quod illud sit, nisi adsit verbum et sacerdotale ministerium.</p>
          <p xml:id="bb-d4e13676-d1e192">Ad illud quod obicitur, quod fit una superficies, dicendum quod liquor additus, quamvis
            non faciat unam substantiam, tamen dimensio continuatur dimensioni, et ita fit dimensio
            una et quantitas una.</p>
          <p xml:id="bb-d4e13676-d1e195">Si ergo quaeras, utrum sit in subiecto vel praeter subiectum, respondeo : non dividis
            sufficienter, quia partim est in subiecto, partim extra subiectum ; et illud non est
            inconveniens : sicut una pars superficiei potest esse nigra et alia alba, sic in
            proposito intelligendum quod pars speciei consecrata est sine subiecto, reliqua vero in
            subiecto. Et si obicias : ponatur quod perfecte misceatur, cum mixtio sit usque ad
            minima, tunc sequitur inconveniens quod idem sit in subiecto et praeter subiectum,
            dicendum quod mixtio liquoris cum liquore non est usque ad minima secundum quantitatem,
            sed intelligitur secundum virtutem, quia ita est in aliis mixtionibus ; et ipse obicit,
            quod sit usque ad minima secundum quantitatem. Si autem talis sit mixtio quod fiat in
            speciebus universalis alteratio vel etiam quotl species illae vini trnnsfunderentur in
            liquorem consimilem, sed praedominantem, ita quod nulla esset distinctio quod hic esset
            species consecrata et ibi non consecrata, nec secundum naturam nec secundum virtutem,
            sicut est in mixtione naturali ; tunc dico quod desineret esse Sacramentum sicut desinit
            per aliam transmutationem, et totum esset unum corpus et esset una superficies secundum
            partes et totum existens ih unico subiecto. Quando autem hoc fiat, difficile est
            discernere.</p>
        </div>
      </div>
    </body>
  </text>
</TEI>