<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D.14, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D.14, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e12839">
        <head xml:id="bb-d1e12839-Hd1e119">III, D.14, A. 1, Q. 2</head>
        <head xml:id="bb-d1e12839-Hd1e122" type="question-title">Utrum anima Christi in cognoscendo comprehendat ipsum Verbum Dei
    unitum.</head>
        <p xml:id="bb-d1e12839-d1e125">Secundo quaeritur, utrum anima Christi comprehendat ipsum Verbum sibi unitum.</p>
        <div xml:id="bb-d1e12850" type="rationes-principales">
          <head xml:id="bb-d1e12839-Hd1e130">Rationes principales</head>
          <p xml:id="bb-d1e12839-d1e133">Et quod sic, videtur. Primo, per auctoritatem Apostoli ad Colossenses 2, 9 : In quo
      plenitudo Divinitatis corporaliter inhabitat, loquitur de Christo ; sed ita cognoscit anima
      Christi Verbum sibi unitum sicut habitat in ea : cognoscit ergo omnem plenitudinem eius ; et
      hoc non est aliud quam quod comprehendere : ergo etc.</p>
          <p xml:id="bb-d1e12839-d1e136">Item, hoc ipsum dicit <name ref="#JohnDamascenus">Damascenus</name> : <quote xml:id="bb-d1e12839-Qd1e141">In incarnatione Verbi aimus omnem naturam
       Divinitatis in una suarum hypostaseon incarnatam esse</quote>. Ergo totum Dei Verbum
      unitum est humanae naturae in Christo ; sed eo modo natum est ab anima Christi cognosci per
      quem modum potuit uniri : ergo, si totum potuit uniri, videtur quod in totum habeat
      cognosci. Sed hoc est comprehendi : ergo etc.</p>
          <p xml:id="bb-d1e12839-d1e145">Item, Isidorus, De Trinitate : <quote xml:id="bb-d1e12839-Qd1e147">Trinitas sibi soli nota est et homini
       assumpto</quote>. Aut ergo loquitur de notitia qualiscumque visionis aut perfectae
      comprehensionis. Si primo modo loquatur, falsum est, quia multis angelis et hominibus est
      nota. Loquitur ergo de cognitione comprehensionis : ergo etc.</p>
          <p xml:id="bb-d1e12839-d1e151">Item, simplex cum attingitur, totum attingitur, pro eo quod non quod habet partem et
      partem. Si ergo Verbum increatum est simplicissimum, videtur quod totum et totaliter ab
      anima Christi attingatur, si aliquo modo attingitur ; sed attingitur aliquo modo : ergo
      comprehenditur. Si tu dicas, quod non valet, quia infinitum est et ideo incomprehensibile -
      contra : sicut vere est infinitum, ita vere est simplex illud Verbum aeternum : ergo sicut
      ponitur incomprehensibile ratione immensitatis, ita deberet comprehendi ratione
      simplicitatis.</p>
          <p xml:id="bb-d1e12839-d1e155">Item, anima Christi cognoscit ipsum Verbum ; aut ergo aliquid est de claritate et veritate
      et pulcritudine quod non cognoscat aut nihil. Si aliquid, ergo in Deo est aliquid a Christo
      cognitum et aliquid incognitum : ergo aliquid et aliquid, et ita pars et pars ; quod non est
      intelligibile. Si nihil est omnino quod non cognoscat, quia totum est idem ibi, videtur quod
      totaliter intra suam cognitionem Deum claudat. Et hoc est Deum comprehendere : ergo etc.</p>
          <p xml:id="bb-d1e12839-d1e158">Item, si anima Christi non cognoscit ipsum Verbum in sua tota plenitudine, adhuc deficit a
      cognoscendo aliquid de Verbo cognoscibile : potens ergo est in cognitione illa proficere :
      ergo, cum desideret Deum perfecte nosse, videtur quod desiderium animae Christi non sit
      impletum, et quod ipsa non pervenerit ad beatitudinis statum perfectum.</p>
          <p xml:id="bb-d1e12839-d1e161">Item, ille solus est beatus qui comprehendit quod nos credimus et speramus ; sed nos
      credimus ipsam Verbi immensitatem : si ergo Christus est et fuit beatus, videtur quod ipsam
      immensitatem Verbi comprehendat.</p>
          <p xml:id="bb-d1e12839-d1e164">Sed contra : <name ref="#JohnDamascenus">Damascenus</name> : <quote xml:id="bb-d1e12839-Qd1e169">Hoc solum intelligitur de Deo, quod incomprehensibilis
       est</quote>. Sed, si anima Christi ipsum comprehenderet, intelligeret ipsum non
      incomprehensibilem, sed comprehensibilem : si ergo hoc a nemine potest intelligi, non potest
      Verbum increatum ab anima Christi comprehendi.</p>
          <p xml:id="bb-d1e12839-d1e173">Item, <name ref="#Augustine">Augustinus</name>, De videndo Deo : <quote xml:id="bb-d1e12839-Qd1e178">Illud comprehenditur cuius fines circumscribi
       possunt</quote>. Sed fines divinae immensitatis a nullo circumscribi possunt : ergo Deus a
      nulla anima potest comprehendi.</p>
          <p xml:id="bb-d1e12839-d1e182">Item, omne quod comprehenditur est finitum comprehendenti. Ergo quod comprehenditur a
      finito ei finitum ; et nihil est finitum finito nisi quod est finitum simpliciter ; sed Deus
      est infinitus simpliciter ; anima Christi, cum sit creatura, est finita : ergo non potest
      comprehendere immensitatem Verbi sibi uniti.</p>
          <p xml:id="bb-d1e12839-d1e186">Item, quod comprehendit alterum est maius illo vel saltem ei aequatur, alioquin ipsum
      claudere intra se non posset ; sed impossibile est creaturam nec per unionem nec per alium
      modum aequari Creatori : ergo impossibile est quod comprehendat Creatorem : ergo anima
      Christi Verbum sibi unitum non comprehendit. His eisdem rationibus ostendi potest quod nulla
      anima.</p>
          <p xml:id="bb-d1e12839-d1e189">Item, Verbum increatum sic est unitum animae Christi quod posset uniri alteri, sic habitat
      in ipsa quod in multis aliis. Ergo sic est in anima sibi unita quod etiam est extra, cum sit
      ubique : ergo semper excedit ipsam animam assumptam : ergo, si tantum vel plus est extra
      quam intra, videtur quod anima Christi non includat ipsum ac per hoc non comprehendat.</p>
          <p xml:id="bb-d1e12839-d1e192">Item, si anima Christi posset Verbum increatum comprehendere, posset per consequens aliquid
      maius cogitare : omni enim cuius terminos cognoscimus possumus intelligere aliquid addi ;
      sed <quote xml:id="bb-d1e12839-Qd1e194">Deus est quo maius cogitari non potest</quote>, ut dicit <name ref="#Anselm">Anselmus</name> : ergo Verbum
      unitum animae Christi, si comprehenderetur ab ipsa, non esset Deus. Sed est Deus : ergo non
      comprehenditur.</p>
        </div>
        <div xml:id="bb-d1e12924">
          <head xml:id="bb-d1e12839-Hd1e204">Conclusio</head>
          <head xml:id="bb-d1e12839-Hd1e207" type="question-title">Deus ab anima Christi et a quocumque intellectu finito non
      comprehenditur totaliter, licet cognoscatur totus.</head>
          <p xml:id="bb-d1e12839-d1e210">Respondeo : Ad praedictorum intelligentiam est notandum quod aliqui dicere voluerunt quod
      Verbum increatum et ipse Deus non solum ab anima Christi, sed etiam ab aliis animabus beatis
      habet comprehendi et aliquo modo est incomprehensibilis. Comprehendi enim habet quantum ad
      essentiam, ut dixerunt, quae est finita, et ideo finita, quia in se ipsa simplex et perfecta
      ; dicitur autem et est incomprehensibile quantum ad potentiam, quae respicit infinita ;
      nunquam enim potest in tot quin in plura. Et per hoc dissolvere voluerunt auctoritates
      Sanctorum et Scripturae quae videntur invicem repugnare. Aliquando enim dicitur quod Deus
      est incomprehensibilis ; aliquando dicitur quod Beati habent cognitionem comprehensionis et
      sunt comprehensores. Sed iste modus dicendi in primo libro improbatits fuit, quia
      impossibile est quod potentia excedat essentiam. Unde impossibile est potentiam esse
      simpliciter infinitam, substantia et essentia existente finita. Et ibidem multipliciter
      ostenditur quod divinum esse non solum in relatione ad nos, sed etiam in se ipso habet
      immensitatem. Et ideo iste modus dicendi stare non potest ; et qui hoc primo dixit postmodum
      retractavit.</p>
          <p xml:id="bb-d1e12839-d1e213">Alii vero dicere voluerunt quod anima Christi, etsi sit finita, tamen ob gratiam unionis
      sublimatur ad aliquid infinitum : habet enim aliquid, quod est supra omnem creaturae gradum
      et quo nihil potest cogitari excellentius ; et ex illa parte potest comprehendere Verbum
      sibi unitum, et hoc est etiam ipsius solius proprium. Et pro tanto dicunt dixisse Isidorum
      quod <quote xml:id="bb-d1e12839-Qd1e215">Trinitas nota est sibi soli et homini assumpto</quote>. Sed nec illud stare
      potest, quia, quamvis gratia unionis dicat aliquid infinitum ratione alterius extremi, tamen
      ratione animae unitae semper dicit quid finitum et rem virtutis finitae, quoniam anima
      Christi manet infra terminas creaturae. Et si est virtutis finitae, quomodo potest
      immensitatem comprehendere rei omnino infinitae et excedentis eam in infinitum ?</p>
          <p xml:id="bb-d1e12839-d1e219">Et propterea est tertius modus communior, probabilior et certior, quod nec anima Christi
      nec aliqua creatura comprehendere potest immensitatem Verbi increuti sive ipsius Dei, et
      tamen ipsum totum cognoscit. Et possunt ista duo simul stare, immo necesse est ponere,
      quamvis difficile sit intellectui nostro capere. Si enim vere ponimus Deum simplicem, immo
      quia necessarium est sic credere et ponere, si cognoscitur, iam non secundum partem et
      partem, sed totus cognoscitur. Rursus, si Deum ponimus immensum, quia hoc credimus et
      fatemur, necesse est ponere quod nunquam ab intellectu finito comprehendatur totaliter ; et
      sic Deus a quacumque creatura ipsum cognoscente totus cognoscitur, sed tamen non
      totaliter.</p>
          <p xml:id="bb-d1e12839-d1e223">Si autem quaeratur, quomodo illud posset intelligi, dicendum quod difficillimu est
      intelligere, quia plus reperitur in creaturis de dissimilitudine quam de similitudine.
      Intelligamus tamen, gratia exempli aliquem oculum, cuius aspectus non sit omnino clarus, et
      intelligamus aliquod parvum album, tamen intensum in luminositate et claritate coloris.
      Oculus ille videbit illud album totum, tamen eminentiam illius albedinis non comprehendit ;
      sic suo modo in proposito intelligendum est. Sed non modica est hic dissimilitudo, quia in
      illo albo qualitas differt a claritate, in Deo autem est omnino idem. Et ideo aliud exemplum
      consuevit poni in puncto, qui ratione suae simplicitatis totus attingitur ab una linea, non
      tamen comprehenditur, quia potest infinitas Iineas terminare. Sed nec adhuc est illud
      simile, quia in puncto aliud est virtus, aliud essentia ; non sic est in Deo, in quo est
      omnino idem. Et ideo tertium exemplum ponendum est in substantia spirituali, quae est imago
      Dei : quia ipsa tota est in una parte corporis et tamen in illa non definitur, quia ratione
      suae simplicitatis sic est tota in illa quod tota est extra illam in parte altera ; sic et
      Deus in una creatura totus et totus extra. Per hunc etiam modum oportet intelligere circa
      potentiam intellectivam. Sed hoc melius intelligitur ratiocinatione quam exemplorum
      suppositione. Si quis enim videt quod in Deo simplicitas non opponitur infinitati, videre
      potest quomodo Deus potest cognosci totus et tamen non comprehendi.</p>
          <p xml:id="bb-d1e12839-d1e226">Propter quod nota quod infinitum accipitur secundum quantitatem, ut dicit <name ref="#Aristotle">Philosophus</name> ;
      <name ref="#Augustine">Augustinus</name> autem dicit quod est <quote xml:id="bb-d1e12839-Qd1e234">quantitas molis et quantitas virtutis</quote>; et ita
      secundum utrumque potest accipi infinitum, sed differenter. Quoniam enim quantitas molis est
      partibilis et super partibile fundata, ideo infinitum secundum hanc quantitatem oppositionem
      habet ad simplex, et impossibile est quod aliquid idem et secundum idem sit simplex et
      infinitum. Quoniam vero quantitas virtutis reperitur in simplicibus, immo quanto aliquid
      simplicius, tanto potentius, hinc est quod infinitum secundum hanc non repugnat simplici,
      immo necessario sequitur quodsi aliquid est simplicissimum, quod aliqliid sit
      infinitissimum. Clare igitur potest videri quod in Deo secundum idem potest esse summa
      simplicitas et summa infinitas. Et ideo vera est positio praedicta quod Deus totus videtur,
      sed tamen non comprehenditur ab aliqua creatura, nec unita nec separata. Et concedendae sunt
      rationes ad partem istam.</p>
        </div>
        <div xml:id="bb-d1e12962">
          <p xml:id="bb-d1e12839-d1e242">Ad illud quod obicitur, quod plenitudo Divinitatis habitat in Christo, et de <name ref="#JohnDamascenus">Damasceno</name>,
      quod tota est incarnata, dicendum quod Apostolus in illo verbo vult ostendere personalem
      unionem, quae est in Christo et in nullo alio, quia persona divina plena et perfecta non
      solum animae, sed etiam corpori Christi fuit unita. Et <name ref="#JohnDamascenus">Damascenus</name> hoc ipsum vult dicere :
      per hoc quod dicit omnem intelligit divinam naturam ut perfectam. Ex hoc tamen non potest
      inferri cognitio comprehensionis, quia, sicut tactum est, in illa plenitudine est
      simplicitas, ratione cuius potest habitare et uniri rei finitae ; est nihilominus et
      infinitas, ratione cuius necessatio habet excedere et impossibile est comprehendi. Et sic
      patet quod illud procedit ex insufficienti ; plus enim dicit comprehensio quam cognitio
      plenitudini vel perfectionis. Supra enim cognitionem addit inclusionem sive conterminationem
      vel commensurationem quodam modo dicendi.</p>
          <p xml:id="bb-d1e12839-d1e251">Ad illud quod obicitur de Isidoro, quod Trinitas nota est sibi soli et homini assumpto,
      dicendum quod non vult excludere omnem cognitionem, sed perfectam cognitionem Dei attribuere
      sibi ipsi et naturae assumptae. Ipsi namque Trinitati attribuit perfectam cognitionem
      simpliciter, sed homini assumpto in genere creaturae. Illa enim anima creata inter ceteras
      creaturas cognoscit limpidissime et ita perfecte sicut unquam potuit capere. Unde propter
      familiarissimam cognitionem quam habet illa anima inter creaturas dicit Isidorus quod ei
      soli nota est Trinitas, magis auctoritate loquens quam per praecisionem.</p>
          <p xml:id="bb-d1e12839-d1e254">Ad illud quod obicitur, quod simplex totum attingitur, dicendum quod verum est, totum, id
      est non secundum partem et partem ; in simplici enim non est dicere totum nisi per
      privationem compositionis partium. Sed ex hoc non sequitur quod comprehendatur, quia, sicut
      dictum est, simul cum simplicitate stat infinitas, quae non patitur aliquid Dei omnino
      videri perfecte a creatura. Nec valet quod obicit, quod ita deberet dici comprehensibile
      propter simplicitatem sicut incomprehensibile propter immensitatem. Nam ad immensitatem de
      necessitate sequitur incomprehensibilitas de ipsa nominis ratione primaria, ad simplicitatem
      non. Tanta enim potest esse simplicitas quod, nedum quod ipsa faciat comprehendi, immo
      propter suam excellentiam reddat incomprehensibilem.</p>
          <p xml:id="bb-d1e12839-d1e257">Ad illud quod obicitur, quod aliquid latet de Deo etc., dicendum quod non est intelligendum
      in Deo sicut intelligitur in aliqua re composita, cuius una pars non apparet et alia
      manifestatur, quoniam in divina essentia non est aliquid et aliquid, sed est aliquod unum
      quod aequivlet infinitis. Unde quidquid illud sit quod anima de Deo videt, sic illud videt
      quod tamen comprehendere non potest ; unde idem ipsum latet et patet : patet quidem ad
      intuendum, sed latet ad comprehendendum. Sicut si quaeratur : cum Deus est in lapide, estne
      aliquid Dei extra lapidem et aliquid intra ? dicendum quod non est secundum aliquid sui
      extra et secundum aliquid sui intra, sed totus intra et totus extra. Sic et in proposito
      intelligere oportet.</p>
          <p xml:id="bb-d1e12839-d1e260">Ad illud quod obicitur, quod, si non comprehendat, adhuc potest proficere in cognitione
      Dei, dicendum quod illud non sequitur, pro eo quod status est in profectu cognitionis
      aliquando ex parte rei comprehensae, quae non potest melius cognosci, aliquando ex parte
      comprehendentis, qui non est natus melius cognoscere ; et sic est status in Christo et in
      aliis Beatis. Sed aliter in Christo quam in aliis, quia Christus ita perfecte cognoscit
      sicut unquam capere potuit, sed alii Sancti ita perfecte sicut dispositi fuerunt per merita
      gratiae ; nec possunt ultra proficere, quia non sunt in statu merendi, nec ultra desiderare
      amplius habere quam habeant, propter illius summi Boni. sufficientiam et affectionem
      ordinatam secund um summae iustitiae regulam et libram ; sed quiescunt quiete perfecta, quia
      tenent eum quem desiderabant.</p>
          <p xml:id="bb-d1e12839-d1e264">Ad illud quod ultimo obicitur de comprehensione, dicendum quod comprehendere dicitur
      tripliciter : uno modo idem quod caritate adhaerere ; et sic accipit <name ref="#Bernard">Bernardus</name>, Ad Eugenium
      : <quote xml:id="bb-d1e12839-Qd1e269">Si sanctus es, comprehendisti</quote>. Alio modo idem est quod clare videre et.
      perfecte amare, sicut ad Philippenses 3, 12 : Si quo modo comprehendam, in quo et
      comprehensus sum. Tertio modo comprehendere est idem quod terminos rei claudere : sic Deus
      est incomprehensibilis. Cum ergo dicitur quod Sancti sunt comprehensores in patria et quod
      Christus fuit comprehensor, dicendum quod medio modo accipitur, et sic habet veritatern. Nam
      Christus videt Dei immensitatem nec tenet hoc fide, sed certissima cognitione, hoc est,
      novit Deum immensum. Et si tu quaeras, utrum positive vel privative, dicendum quod quodam
      modo positive, quodam modo privative : positive, quantum se extendit capacitas suae
      intelligentiae ; privative deinceps. Admiratur enim illam summam profunditatem immensitatis
      divinae, sicut dicit Propheta : Mirabilis facta est scientia tua ex me, confortata est, et
      non potero ad eam. Et sic patet totum.</p>
        </div>
      </div>
    </body>
  </text>
</TEI>