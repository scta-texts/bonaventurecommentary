<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 17, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 17, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e15564">
        <head xml:id="bb-d1e15564-Hd1e119">III, D. 17, A. 1, Q. 2</head>
        <head xml:id="bb-d1e15564-Hd1e122" type="question-title">De numero et sufficientia voluntatum in Christo.</head>
        <p xml:id="bb-d1e15564-d1e125">Secundo quaeritur de voluntatum numero et sufficientia. Dividit enim <name ref="#Lombard">Magister</name> voluntates
    Christi in tria membra, quorum unum est voluntas divinitatis, aliud voluntas rationis et
    tertium voluntas carnis seu sensualitatis.</p>
        <div xml:id="bb-d1e15578" type="rationes-principales">
          <head xml:id="bb-d1e15564-Hd1e133">Rationes Principales</head>
          <p xml:id="bb-d1e15564-d1e136">Sed quod ista divisio sit superflua, videtur. Primo auctoritate <name ref="#JohnDamascenus">Damasceni</name>, in III libro :
       <quote xml:id="bb-d1e15564-Qd1e141">Duas, inquit, naturas Christi, duas eius voluntates naturales et naturales actus
       aimus</quote>. Ergo, si divisio <name ref="#JohnDamascenus">Damasceni</name> est completa, quae est per duo membra, vicletur
      quod praedicta divisio sit superflua.</p>
          <p xml:id="bb-d1e15564-d1e148">Item, <name ref="#Aristotle">Philosophus</name> dicit, in III De anima et etiam in Topicis, quod <quote xml:id="bb-d1e15564-Qd1e153">voluntas est in
       sola rationali</quote>. Ergo nulla voluntas videtur esse sensualitatis ; et si hoc,
      tertium membrum praedictae divisionis superfluit.</p>
          <p xml:id="bb-d1e15564-d1e157">Item, penes voluntatem attenditur liberum arbitrium ; sed in Christo non sunt nisi duo
      libera arbitria : ergo nonnisi duae voluntates : ergo etc.</p>
          <p xml:id="bb-d1e15564-d1e160">Item, voluntas consequitur naturam ; sed in Christo sunt tantum duae naturae : ergo tantum
      duae voluntates.</p>
          <p xml:id="bb-d1e15564-d1e164">Sed contra : Quod sint non tantum duae sed etiam plures quam tres, videtur : Auctoritate
      Hugonis, in libello quem fecit De voluntatibus Christi, ubi ait sic : <quote xml:id="bb-d1e15564-Qd1e166">Fuit in Christo
       voluntas Deitatis et voluntas rationis et voluntas pietatis et voluntas carnis</quote>.
      Ergo quatuor differentiae voluntatis.</p>
          <p xml:id="bb-d1e15564-d1e170">Item, sicut Christus habuit sensualitatem, ita habuit synderesim ; et sicut sensualitatis
      est appetere bonum carnis, ita synderesis est appetere bonum honestatis. Ergo sicut ponitur
      aliqua voluntas in Christo secundum sensualitatem, ita videtur quod deberet poni secundum
      synderesim, et ita quatuor voluntatis differentiae.</p>
          <p xml:id="bb-d1e15564-d1e173">Item, voluntas, secundum <name ref="#JohnDamascenus">Damascenum</name>, dividitur prima divisione in thelesim et bulesim, hoc
      est in naturalem et deliberativam ; istae duae differentiae constat quod fuerunt in Christo,
      sicut et praedictae : ergo videtur quod Christus habuerit voluntates plures quam tres.</p>
          <p xml:id="bb-d1e15564-d1e179">Item, voluntas sequitur cognitionem ; sed in Christo est reperire quatuor genera virtutum
      cognoscitivarum, quia in ipso cognoscebat sensus exterior, cognoscebat sensus interior,
      cognoscebat intellectus humanus, cognoscebat intellectus divinus. Si ergo cuilibet
      cognitioni respondet affectio, et cuilibet affectioni voluntas, videtur quod in Christo
      fuerit quadruplex voltintatis differentia.</p>
          <p xml:id="bb-d1e15564-d1e182">Est igitur quaestio de praedictae divisionis sufficientia.</p>
        </div>
        <div xml:id="bb-d1e15633">
          <head xml:id="bb-d1e15564-Hd1e188">Conclusio</head>
          <head xml:id="bb-d1e15564-Hd1e191" type="question-title">Secundum duas naturas in Christo sunt duae voluntates, secundum
      potentias sunt tres, secundum actum volendi vero quatuor.</head>
          <p xml:id="bb-d1e15564-d1e194">Respondeo : Ad praedictorum intelligentiam est notandum quod voluntas tripliciter habet
      considerari : aut secundum naturam aut secundum potentiam per quam quis vult aut secundum
      modum volendi. Et secundum istam triplicem considerationem tripliciter habet dividi voluntas
      in Christo. Secundum enim comparationem ad naturam dividi habet divisione bimembri. Duplex
      enim in Christo est voluntas divina videlicet et humana secundum duas naturas ; et sic
      considerat <name ref="#JohnDamascenus">Damascenus</name> voluntatem Christi cum eam dividit in duo membra.</p>
          <p xml:id="bb-d1e15564-d1e200">Si autem consideretur voluntas secundum potentias per quas quis vult, sic dividi habet
      divisione trimembri. Nam in Christo fuit potentia divina et potentia rationalis creata et
      potentia sensitiva, per quarum quamlibet in actum volendi exibat. Et sic dividit <name ref="#Lombard">Magister</name> in
      littera per tria membra, ita quod illa tria habent reduci ad divisiones duas bimembres quae
      sunt per differentias immediatas, quia voluntas in Christo fuit aut divina aut humana ; et
      si humana, aut sequens cognitionem sensitivam aut sequens cognitionem intellectivam. Et sic
      patet sufficientia praedictae divisionis in tria membra.</p>
          <p xml:id="bb-d1e15564-d1e206">Per comparationeni autem voluntatis ad modum volendi habet multiplicari voluntas in Christo
      divisione quadrimembri ; et sic consideravit magister Hugo voluntatem Christi cum eam per
      quatuor membra divisit. Ait enim sic : In Christo fuit voluntas Divinitatis et voluntas
      rationis et voluntas pietatis et voluntas carnis : voluntas Divinitatis per iustitiam
      sententiam dictabat, voluntas rationalis per obedientiam veritatem approbabat, voluntas
      pietatis per compassionem in malo alieno suspirabat, voluntas carnis per passionem in malo
      proprio murmurabat. Et sic patet secundum diversos modos dividendi voluntatum Christi
      numerus et sufficientia, quia secundum diversas considerationes multiplicari habet modo
      divisione bimembri, modo divisione trimembri, modo divisione quadrimembri sine aliqua
      repugnantia.</p>
        </div>
        <div xml:id="bb-d1e15658">
          <head xml:id="bb-d1e15564-Hd1e213">Ad Rationes</head>
          <p xml:id="bb-d1e15564-d1e216">Et in hoc manifesta est responsio ad obiecta, praecipue ad auctoritatem Hugonis et
      <name ref="#JohnDamascenus">Damasceni</name>.</p>
          <p xml:id="bb-d1e15564-d1e222">Ad illud vero quod obicitur de verbo Philosophi, quod voluntas est in sola rationali,
      dicendum quod <name ref="#Aristotle">Philosophus</name> accipit voluntatem stricte, videlicet pro appetitu ratiocinativo ;
      <name ref="#Lombard">Magister</name> autem et Sancti accipiunt voluntatem large ad omnem humanum affectum, sive procedat
      ex ratione sive procedat ex sensu.</p>
          <p xml:id="bb-d1e15564-d1e231">Ad illud quod obicitur, quod penes voluntatem attenditur liberum arbitrium, consimili modo
      respondendum est quod hoc intelligitur de voluntate proprie dicta ; et sic verum est quod in
      Christo non habet nisi duas differentias ; <name ref="#Lombard">Magister</name> autem accipit nomen voluntatis pro
      appetitu.</p>
          <p xml:id="bb-d1e15564-d1e237">Ad illud quod obicitur, quod voluntas consequitur naturam, dicendum quod voluntas
      consequitur naturam sicut potentia consequitur substantiam ; et quia in una substantia
      possunt esse plures potentiae, nihil impedit in Christo reperiri plures voluntates ex parte
      unius naturae, scilicet naturae humanae, et unam ex parte divinae naturae, et ita in
      universo tres.</p>
          <p xml:id="bb-d1e15564-d1e241">Ad illud quod obicitur, quod multo plures deberent esse per auctoritatem Hugonis et propter
      synderesim et thelesim et bulesim, dicendum quod ex illis auctoritatibus non potest argui
      quod in Christo sint plures voluntates quam tres, nisi accipiatur divisio voluntatis
      secundum modos volendi ; per quem modum rationalis voluntas multiplicari habet in voluntatem
      rationis et pietatis, hoc est secundum conditionalem et absolutam, dividi etiam habet in
      naturalem et deliberativam. Sed per hoc non potest argui quod praedicta divisio sit
      insufficiens, quia accepta est secundum potentias ; uni enim potentiae possunt respondere
      plures modi volendi.</p>
          <p xml:id="bb-d1e15564-d1e244">Ad illud quod obicitur, quod quadruplex est in Christo cognitio, et ita quadruplex debet
      esse affectio, dicendum quod cognitio sensitiva exterior non habet perfectionem absque
      interiori. Sicut enim vult <name ref="#Augustine">Augustinus</name>, non est perfecta visio ex concursu organi et obiecti,
      nisi adsit interior intentio copulans unum cum altero, sicut dicitur, in libro De Trinitate,
      XI. Illam autem intentionem vocat <name ref="#Augustine">Augustinus</name> sensualitatem, dicens quod sensualitas est illa
      per quam intenditur in corporis sensus ; et penes hanc attenditur appetitus carnis. Et ideo
      <name ref="#Lombard">Magister</name> ex parte cognitionis sensitivae unam tantum ponit voluntatem, scilicet voluntatem
      sensualitatis ; si enim acciperet secundum sensus exteriores, iam non una, sed quinque
      essent voluntates secundum quinque differentias sensuum exteriorum.</p>
        </div>
      </div>
    </body>
  </text>
</TEI>