<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e8469">
        <head xml:id="bb-d4e8469-Hd1e108">Quaestio 3</head>
        <head xml:id="bb-d4e8469-Hd1e111" type="question-title">Utrum sacramentum Confirmationis possit dari ante
          Baptismum.</head>
        <p xml:id="bb-d4e8469-d1e114">Tertio quaeritur de modo sumendi istud. sacramentum et de ordine.</p>
        <div xml:id="bb-d4e8469-Dd1e117" type="rationes-principales">
          <head xml:id="bb-d4e8469-Hd1e119">Rationes principales</head>
          <p xml:id="bb-d4e8469-d1e122">Et ostenditur quod istud sacramentum non possit dari ante Baptismum. Et primum
            ostenditur per hoc quod Baptismus est fundamentum et ianua sacramentorum. Ergo, si quis
            recipit aliud de facto, cum non intret per ianuam nec habeat fundamentum, nihil habet.
            Si tu dicas quod Baptismus sit fundamentum de congruo, contra : Innocentius dicit, in
            quadam decretali, quod non baptizatus, qui fuit ordinatus et promotus in sacerdotem,
            iterum erat rebaptizandus et ordinandus ; sed Ordo non potest iterari, sive recipiatur
            ab eo qui potest dare de facto sive ab eo qui potest dare de iure : ergo, si non potuit
            recipere Ordinem, pari ratione nec confirmationem. </p>
          <p xml:id="bb-d4e8469-d1e125">Item, confirmatio respicit aliquid praeexistens, quia quod non est non potest
            confirmari ; sed nullum sacramentum necessario praeit Confirmationem aliud a Baptismate
            : si ergo aliquid praesupppnit, videtur quod Baptismum.</p>
          <p xml:id="bb-d4e8469-d1e128">Contra: Posterius est sacramentum Eucharistiae quam Confirmationis ; sed sacramentum
            Eucharistiae potest sumi ante Baptismum de facto : ergo et Confirmationis, ut
            videtur.</p>
          <p xml:id="bb-d4e8469-d1e131">Item, video quod aliquis non baptizatus potest mori pro Christo et confiteri Christum.
            Ergo non baptizatus potest habere rem huius sacramenti ante Baptismum : ergo pari
            ratione et sacramentum.</p>
          <p xml:id="bb-d4e8469-d1e135">Item, quamvis Ordines in sacramento Ordinis ordinati sint, tamen qui recipit superiores
            Ordines, negligendo inferiores, non est reordinandus, immo est ordinatus. Ergo, si ibi
            est ordo etiam quantum ad characteres et comparatio secundum maiorem convenientiam,
            multo fortius videtur in proposito quod non baptizatus possit confirmari.</p>
        </div>
        <div xml:id="bb-d4e8469-Dd1e139">
          <head xml:id="bb-d4e8469-Hd1e141">Conclusio</head>
          <head xml:id="bb-d4e8469-Hd1e144" type="question-title">Non baptizatus non potest confirmari, nisi prius
            baptizetur</head>
          <p xml:id="bb-d4e8469-d1e147">Respondeo : Dicendum quod non baptizatus non potest confirmari nisi prius baptizetur.
            Ratio autem huius venit ex duplici re huius sacramenti : primo ex parte gratiae, quia
            ibi datur gratia iustificans, hic roborans, et ista praesupponit illam. Alia ratio venit
            ex parte characteris, quia character ille fundamentum est aliorum, ideo, illo non
            impresso, alii non possunt imprimi ; et quoniam, cum in sacramentis non imprimitur
            character, in quibus aptus natus est imprimi, dicitur nihil fieri : et ideo non
            baptizatus non potest in tali statu confirmari ; et concedo rationes ad hoc. Quomodo
            autem character baptismalis fundamentum sit, patet, quia ille respicit fidem sive
            inchoationem fidei et alii respiciunt statum fidei ; et sicut se habet fides ad statum
            vel alii status ad initium, sic character ad characterem.</p>
        </div>
        <div xml:id="bb-d4e8469-Dd1e152">
          <head xml:id="bb-d4e8469-Hd1e154">Ad rationes</head>
          <p xml:id="bb-d4e8469-d1e157">Ad illud quod obicitur de Eucharistia, iam patet responsio, quia ibi character nullus
            imprimitur, et ita non habet adeo essentialem ordinem sicut Confirmatio et Ordo.</p>
          <p xml:id="bb-d4e8469-d1e160">Ad illud quod obicitur, quod potest confiteri et mori, dicendum quod verum est sine
            sacramerito, sed non sine re illius sacramenti ; et sicut res huius non potest haberi
            sine re illius sacramenti, sic nec character sine charactere.</p>
          <p xml:id="bb-d4e8469-d1e163">Ad illud quod obicitur de Ordinibus, dicendum quod non est simile, quia, sicut patebit
            ; non est ita essentialis comparatio Ordinum superiorum ad inferiores propter
            diversitatem ministeriorum. Sed hoc melius patebit suo loco.</p>
        </div>
      </div>
    </body>
  </text>
</TEI>