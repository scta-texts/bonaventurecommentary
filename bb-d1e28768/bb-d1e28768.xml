<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 31, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 31, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e28768">
        <head xml:id="bb-d1e28768-Hd1e119">III, D. 31, A. 2, Q. 1</head>
        <head xml:id="bb-d1e28768-Hd1e122" type="question-title">Utrum fides in gloria evacuetur.</head>
        <p xml:id="bb-d1e28768-d1e125">Circa primum sic proceditur et quaeritur, utrum fides in gloria evacuetur.</p>
        <div xml:id="bb-d1e28779" type="rationes-principales">
          <head xml:id="bb-d1e28768-Hd1e130">Rationes Principales</head>
          <p xml:id="bb-d1e28768-d1e133">Et quod sic, videtur : Quia, secundum quod dicit Apostolus, <quote xml:id="bb-d1e28768-Qd1e135" ana="#hebr11_1">fides est argumentum
       rerum non apparentium</quote> ; super quod dicit Gregorius quod <quote xml:id="bb-d1e28768-Qd1e138">quae apparent fidem
       non habent, sed agnitionem</quote>. Si ergo in patria cuncta quae nunc credimus erunt
      manifesta, videtur quod fides simplicitet erit evacuanda.</p>
          <p xml:id="bb-d1e28768-d1e142">Item, <name ref="#Augustine">Augustinus</name>, XIV De Trinitate : <quote xml:id="bb-d1e28768-Qd1e147" source="http://scta.info/resource/adt-l14">Mens quippe humana, cum fidem suam videt, qua
       credit quod non videt, non aliquid sempiternum videt. Quando enim ad speciem nos per fidem
       perductos esse gaudebimus, non iam fides erit, qua credantur quae non videntur, sed
       species, qua videantur quae credebantur</quote>. Ergo etc.</p>
          <p xml:id="bb-d1e28768-d1e151">Item, ratio evacuationis, quam assignat Apostolus, est imperfectio. Ait enim : <quote xml:id="bb-d1e28768-Qd1e153">Cum
       venerit quod perfectum est, evacuabitur quod ex parte est</quote> ; sed constans est quod
      cognitio fidei est ex parte, cum sit per speculum et in aenigmate : ergo necesse est ipsam
      evacuari, superveniente visione speciei.</p>
          <p xml:id="bb-d1e28768-d1e157">Item, credere manifestum non spectat ad habitum alicuius virtutis, cum simpliciter sit
      necessitatis ; sed in patria cuncta quae credimus manifestabuntur : ergo credere ibi non
      erit ab aliquo virtutis habitu. Sed habitus ipsius fidei, essentialiter loquendo, virtus est
      : si ergo ibi auferetur ratio virtutis, necesse est ipsum quantum ad essentiam suam evacuari
      et tolli.</p>
          <p xml:id="bb-d1e28768-d1e161">Sed in contrarium arguitur primo a parte ipsius fidei evacuandae, deinde a parte eius per
      quod fides habet evacuari.</p>
          <p xml:id="bb-d1e28768-d1e164">Ex parte ipsius fidei arguitur : Primo, ratione sui generis sic. Fides est in genere
      virtutis simpliciter, et, quod amplius est, in genere virtutis theologicae ; sed virtus est
      perfectio potentiae, et theologica virtus est maior perfectio quam cardinalis ; sed
      perfectio gloriae non tollit perfectionem potentiae nec evacuat eas quae sunt in genere
      virtutis cardinalis, quia virtutes illae, sicut dicit <name ref="#Augustine">Augustinus</name>, manebunt in patria : ergo,
      cum fides non solum sit virtus, sed etiam virtus theologica, videtur quod nullo modo sit per
      gloriam evacuanda.</p>
          <p xml:id="bb-d1e28768-d1e170">Item, hoc ipsum ostenditur a parte essentiae et definitionis ipsius fidei, quia fides,
      secundum Apostolum, <quote xml:id="bb-d1e28768-Qd1e172" ana="#hebr11_1">est fundamentum rerum sperandarum</quote>, secundum <name ref="#Augustine">Augustinum</name>
      est <quote xml:id="bb-d1e28768-Qd1e178">illuminatio mentis ad videndum Deum</quote>. Sed, gloria adveniente, fundamentum
      spiritualis aedificii non destruitur, sed potius stabilitur, illuminatio non excluditur, sed
      potius perficitur et completur : ergo videtur quod habitus fidei per gloriam non
      evacuetur.</p>
          <p xml:id="bb-d1e28768-d1e182">Item, hoc ipsum ostenditur a parte actus principalis. Actus enim ipsius fidei principalis
      est assentire primae Veritati propter se et super omnia et velle ei credere sive credidisse,
      quia eiusdem habitus est velle credere et velle credidisse ; sed in patria assentiemus
      primae Veritati propter se et super omnia, volemus etiam credidisse Deo : habebimus igitur
      actum fidei principalem : ergo et ipsam fidem.</p>
          <p xml:id="bb-d1e28768-d1e185">Item, hoc ostenditur a parte eius per quod dicitur fides evacuari.</p>
          <p xml:id="bb-d1e28768-d1e188">Plus enim repugnat ipse habitus fidei deformitati peccati quam perfectioni gloriae ; sed
      habitus fidei non tollitur nec evacuatur per tenebram peccati ergo nec per completionem
      gloriae.</p>
          <p xml:id="bb-d1e28768-d1e192">Item, cognitio matutina in angelis non excludit cognitionem vespertinam, immo simul
      cognoscunt res in Verbo et in proprio genere. Ergo visio Dei in propria essentia et natura
      non excludit visionem ipsius in speculo et in creatura ; sed visio fidei est visio
      specularis : ergo per visionem gloriae non habet evacuari.</p>
          <p xml:id="bb-d1e28768-d1e195">Item, lumen cum lumine non habet oppositionem nec in corporalibus nec in spiritualibus,
      sicut patet, quia in eodem medio plura possunt esse lumina impermixta, sicut dicit
      Dionysius, in libro De divinis nominibus ; similiter et in spiritualibus lumen cognitionis
      per causam non excludit lumen cognitionis per effectum. Ergo non videtur quod lumen fidei
      evacuetur per lumen gloriosum ; nec per aliud habet evacuari : restat igitur quod habitus
      fidei non evacuatur.</p>
        </div>
        <div xml:id="bb-d1e28850">
          <head xml:id="bb-d1e28768-Hd1e201">Conclusio</head>
          <head xml:id="bb-d1e28768-Hd1e204" type="question-title">Habitus fidei per visionem gloriae simpliciter tolletur.</head>
          <p xml:id="bb-d1e28768-d1e207">Respondeo : Ad praedictorum intelligentiam est notandum quod hic est duplex modus
      dicendi.</p>
          <p xml:id="bb-d1e28768-d1e210">Aliquibus enim videtur esse dicendum quod cum quaeritur utrum fides evacuetur, non est
      shrlpliciter respondendum affirmando vel negando : quantum enim ad aliquid evacuatur et
      quantum ad aliquid non. In ipsa enim fide duo est reperire, videlicet illuminationis
      habilitatem et aenigmatis obscuritatem. Quantum ad luminis habitum fides non evacuatur, sed
      perficitur et consummatur ; quantum vero ad aenigmatis obscuritatem, cum sit ex parte,
      simpliciter tollitur. Et iste modus dicendi confirmari posse videtur per illud quod dicitur
      in Glossa super illud I ad Corinthios 13, 10 : Cum venerit quod perfectum est etc., Glossa :
      Destruetur imperfectio, non id quod verum est evacuabitur ; desitio imperfectionis est
      quando id quod imperfectionis est impletur. Et secundum istum modum dicendi facile est
      declinare rationes ad utramque partem. Nam primae, quae probant quod habitus fidei
      evacuatur, concludunt ratione aenigmatis et imperfectionis ; rationes vero ad oppositum
      concludunt de ipsa fide quantum ad perfectionem habitus et complementum luminis.</p>
          <p xml:id="bb-d1e28768-d1e213">Licet autem hic modus dicendi satis videatur esse probabilis, non tamen consonat verbis
      <name ref="#Augustine">Augustini</name>. <name ref="#Augustine">Augustinus</name> enim dicit, in XIV De Trinitate : <quote xml:id="bb-d1e28768-Qd1e221" source="http://scta.info/resource/adt-l14">Fides, quae nunc in animo
       nostro est velut corpus in loco, dum tenetur, aspicitur et amatur, quamdam efficit
       trinitatem. Sed non ipsa erit, quando fides haec in animo non erit ; quae vero tunc erit,
       quando iam recordabimur in nobis fuisse et non esse, alia perfectio erit</quote>. In
      quibus verbis vult dicere, sicut patet per exemplum, quod praemittit paulo ante hoc, quod
      sicut corrumpitur aliquod corpus, quod homo sensibiliter intuetur, et, ipso corrupto,
      memoratur ipsius corporis, non per ipsius corporis veritatem, sed per similitudinem in animo
      remanentem, sic et in ipsa fide. Unde vult quod habitum fidei nostrae, quem interius
      intuemur, inter temporalia computemus ; et quia aliquando deficit, non potest quantum ad
      illius intuitum ratio imaginis, quae perpetua est in anima, attendi. Constat autem quod de
      ipso habitu fidei loquitur, secundum id quod habet positionis et perfectionis, quia secundum
      illud intra se ipsam anima ilium habitum intuetur ; aliter non valeret tota ratiocinatio
      illa quam ibidem facit satis prolixe. Non etiam videtur consonare verbis Glossae et
      Apostoli, quia, si fides evacuaretur solummodo secundum id quod habet imperfectionis et
      maneret secundum id quod est in ea complementi et positionis, sicut non dicuntur evacuari
      virtutes cardinales nec habitus caritatis, sic nec diceretur evacuari habitus fidei, quin
      potius perfici et compleri.</p>
          <p xml:id="bb-d1e28768-d1e226">Et propterea est alius modus dicendi magis communis et usitatus, quod si loquamur de habitu
      fidei secundum quod fides est virtus specialis ; sic per gloriam habet simpliciter evacuari
      ; pro eo quod fides est habitus virtutis, in quantum intellectus inclinatur ab affectu :
      sicut in praecedentibus fuit ostensum ; hoc autem non potest esse, nisi quamdiu intellectus
      de se incertus est de his quae credere debet. Et quoniam in patria illuminatio et claritas
      visionis praecedet motum affectionis, nec ab ipsa inclinabitur intellectus propter ipsius
      summi luminis claritatem, a qua intellectus nullo modo poterit dissentire : hinc est quod
      habitus fidei simpliciter per visionem gloriae habet tolli, secundum quod. auctoritates
      Sanctorum et Glossa dicunt satis expresse. Unde concedendae sunt rationes quae sunt ad istam
      partem.</p>
        </div>
        <div xml:id="bb-d1e28882">
          <head xml:id="bb-d1e28768-Hd1e233">Ad Rationes</head>
          <p xml:id="bb-d1e28768-d1e236">Ad illud vero quod primo obicitur in contrarium ex parte generis, quia est virtus
      theologica, quae perficit potentiam animae secundum digniorem eius partem, dicendum quod
      fides est perfectio potentiae, non qualiscumque, sed secundum statum imperfectionis et viae,
      in quo intellectus potest aberrare a veritate et in via captivari. Unde non evacuatur, quia
      perfectio simpliciter, sed quia perfectio secundum talem statum. Nec est simile de
      virtutibus cardinalibus, quia actus earum principaliores non solum perficiunt ipsas
      potentias secundum statum viae, sed etiam secundum statum patriae.</p>
          <p xml:id="bb-d1e28768-d1e239">Ad illud quod obicitur ex parte definitionis, dicendum quod fides non est substantia sive
      fundamentum simpliciter rerum sperandarum, sed solum secundum illum statum in quo aeterna
      bona exspectantur ; similiter non est illuminatio ad videndum Deum simpliciter, sed ad
      videndum Deum per speculum. Et quoniam huic statui succedet alius status, in quo erit
      stabilius fundamentum et perfectior illuminatio, hinc est quod fides evacuatur, non propter
      fundamenti destructionem, sed propter stabilioris constructionem ; non propter luminis
      privationem, sed propter luminis perfectionem, quae excludit specularem et imperfectam
      cognitionem.</p>
          <p xml:id="bb-d1e28768-d1e242">Ad illud quod obicitur de actu fidei, qui est assentire primae Veritati et velle credere
      sive credidisse, dicendum quod neuter est actus fidei, nisi in quantum homo assentit
      veritati non visae, in quo quidem assensu et credulitate intellectus iriclinatur a voluntate
      ; quod quia non est in patria reperire, non sunt illi actus in patria ab habitu fidei, sed a
      virtute excellentiori.</p>
          <p xml:id="bb-d1e28768-d1e245">Ad illud quod obicitur, quod magis repugnat ipsi fidei tenebra peccati quam excellentia
      praemii, dicendum quod de habitu fidei est dupliciter loqui : aut in quantum est habitus ab
      aliis virtutibus distinctus aut in quantum est gratia informatus. Si in quantum est gratia
      informatus, sic veritatem hbet verbum propositum ; gratia enim ipsius habitus informativa
      tollitur per culpam, non autem per gloriam. Si vero loquamur de ipsa fide secundum quod est
      habitus distinctus, habilitans ad credendum non visum, sic propter suam imperfectionem
      maiorem oppositionem habet ad statum gloriae quam ad statum peccati ; et ideo per gloriam
      habet evacuari ; quamvis non habeat per peccatum tolli.</p>
          <p xml:id="bb-d1e28768-d1e249">Ad illud quod obicitur, quod cognitio matutina non excludit vespertinam nec visio in specie
      excludit visionem in speculo, dicendum quod differt dicere videre rem in speculo et per
      speculum. Per speculum enim dicitur videre Deum qui ascendit a cognitione creaturae ad
      cognitionem Creatoris ; in speculo vero videt qui Deum in ipsa creatura clare intuetur.
      Prima visio non erit in gloria, quia non erit ibi necessaria scala ; secunda vero erit, quia
      Deus videbitur aperte in omnibus creaturis, ut dicit <name ref="#Augustine">Augustinus</name>, in libro ultimo De civitate
      Dei. Et illa visio quae est per speculum spectat ad ipsam fidem ; illa vero quae est in
      speculo creaturae spectat ad cognitionem vespertinam, quae bene poterit servari in patria.
      Et ideo non est simile de fide et de cognitione illa.</p>
          <p xml:id="bb-d1e28768-d1e255">Et attendendum est hic quod plus differt visio per speciem a visione per speculum quantum
      ad cognitionem ipsius Dei quam quantum ad cognitionem alicuius creaturae sensibilis. Si enim
      aliqua creatura sensibilis videatur in propria natura et videatur per aliquod speculum, in
      quo resultat, non est differentia inter istam visionem et illam nisi in hoc quod una est per
      speciem secundum directionem simplicem, alia est per speciem secundum directionem reflexam ;
      et ideo ab uno et eodem oculo et secundum omnem statum de eadem re visa visio haberi potest.
      In visione autem ipsius Dei quae est per speciem et per speculum maior est differentia, tum
      a parte videntis, quia in una illarum est cognitiva potentia obumbrata, in altera vero
      illuminata ; similiter a parte medii, quia in una videtur Deus per sui essentiam, in altera
      vero per effectum creatum. Et ideo una istarum cognitionum est in quiete et statu, altera
      vero in progressu, secundum quod dicit Apostolus : Per fidem ambulamus ; et ideo una per
      alteram tollitur.</p>
          <p xml:id="bb-d1e28768-d1e258">Ad lllud quod obicitur, quod lumen lumini non repugnat, dicendum quod illud verum est
      quantum est de luminis natura. Verumtamen bene contingit unum lumen per alterum evacuari
      ratione alicuius annexi inseparabilis vel dispositionis praecedentis vel effectus
      consequentis. Et sic est in lumine fidei, quod habet aenigma annexum ; et ex hoc oritur quod
      intellectus inclinatur ab affectu et dirigit hominem ad cognoscendum non visum. Et quoniam
      tollitur illius aenigmatis interpositio, tollitur etiam et illa inclinatio, tollitur
      nihilominus habilitatio ad agnoscendum non visa, quoniam impossibile erit ab illa superna
      luce absentari : hinc est lumen fidei, quod est proprium illius habitus, licet non ratione
      sui, ratione tamen annexorum a superveniente gloria habet evacuari. Hoc autem dico de lumine
      quod est proprium fidei ; nam de lumine gratiae gratum facientis tenendum est quod non habet
      per gloriam evacuari, sed potius consummari.</p>
        </div>
      </div>
    </body>
  </text>
</TEI>