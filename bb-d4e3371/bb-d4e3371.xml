<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e3371">
        <head xml:id="bb-d4e3371-Hd1e108">Quaestio 1</head>
        <head xml:id="bb-d4e3371-Hd1e111" type="question-title">Utrum sacramentum Baptismi debuerit institui in aqua.</head>
        <p xml:id="bb-d4e3371-d1e114">Primo ergo quaeritur, utrum sacramentum Baptismi debuerit institui in aqua. Et quod sic,
          ipsum factum Domini ostendit.</p>
        <div xml:id="bb-d4e3371-Dd1e117" type="rationes-principales">
          <head xml:id="bb-d4e3371-Hd1e119">Rationes principales</head>
          <p xml:id="bb-d4e3371-d1e122">Sed quod non, videtur ratione : Quia Baptismus est signum sepulturae Christi, sicut
            dicitur ad Romanos 6, 4 : <quote xml:id="bb-d4e3371-Qd1e124" source="http://scta.info/resource/rom6_4">Consepulti enim estis</quote> etc. Ergo
            si sepultura Christi fuit in terra, non in aqua, videtur quod similiter debuerit
            Baptismus institui in terra.</p>
          <p xml:id="bb-d4e3371-d1e128">Item, sacramenta Veteris Legis fuerunt signa sacramentorum Novae Legis, et in illis
            praefigurata sunt ista ; sed sacramenta Veteris Legis fiebant vel in eis quae habebant
            ortum a terra, ut sacrificia et decimationes, vel in aliquo terreo, ut circumcisio, quae
            fiebat cultello petrino : ergo, si fuerunt convenientia signa horum, erga sacramenta
            Novae Legis, maxime Baptismus, debuerunt institui in terra, non in aqua.</p>
          <p xml:id="bb-d4e3371-d1e131">Item, si dicas quod debet fieri in aqua propter expressam significationem gratiae ; sed
            contra : liquor olei expressius significat gratiam quam aqua : ergo magis debuit
            institui in oleo quam in aqua.</p>
          <p xml:id="bb-d4e3371-d1e134">Item, dicitur Apocalypsis 1, 5 : Lavit nos a peccatis nostris in sanguine suo. Ergo, si
            in Baptismo est lavatio a peccatis et significat illam ablutionem factam per sanguinem
            Christi, ergo magis debuit institui in sanguine.</p>
          <p xml:id="bb-d4e3371-d1e138">Item, quaeritur : quando Dominus instituit sacramentum Baptismi ?</p>
        </div>
        <div xml:id="bb-d4e3371-Dd1e142">
          <head xml:id="bb-d4e3371-Hd1e144">Conclusio</head>
          <head xml:id="bb-d4e3371-Hd1e147" type="question-title">Baptismus convenienter in aqua institutus est</head>
          <p xml:id="bb-d4e3371-d1e150">Respondeo : Dicendum quod sacramentum Baptismi est maxime efficax et maxime necessarium
            inter alia sacramenta : efficax, quia in eo imprimitur charader, qui disponit animam ad
            susceptionem luminis gratiae, ut transparentia vitrum ad susceptionem luminis corporalis
            ; datur etiam gratia mundificans animam ; datur etiam illi gratiae actus temittendi
            ardorem concupiscentie. Sed quia haec oportuit dari in eo signo quod sua proprietate
            multiplici haec omnia designaret, tale autem est aqua, quia transparet et est pervia
            lumini, et ideo characterem significat ; et iterum abluit et mundat inter omnes
            liquores, et ideo significat gratiam mundantem ; item infrigidat, ideo significat
            remissionem ardoris concupiscentiae : conveniebat ergo maxime aqua Baptismatis
            sacramento ob efficaciam.</p>
          <p xml:id="bb-d4e3371-d1e153">Similiter etiam propter necessitatem. Quia enim sacramentum est a quo nemo absolvitur
            et in quo omnes communicant, necesse fuit institui in liquore qui est communis apud
            omnes et in quo abundant pauperes et divites ; talis autem liquor est aqua : ideo
            etc.</p>
        </div>
        <div xml:id="bb-d4e3371-Dd1e158">
          <head xml:id="bb-d4e3371-Hd1e160">Ad rationes</head>
          <p xml:id="bb-d4e3371-d1e163">Ad illud ergo quod obicitur, quod signat sepulturam, dicendum quod non tantum signat
            Domini sepulturam, immo etiam gratiam quam donat ; et quia in immersione in aquam
            utrumque signatur, in terra autem non signatur gratia mundans, cum sit faex elementorum,
            ideo etc.</p>
          <p xml:id="bb-d4e3371-d1e166">Ad illud quod obicitur de Lege Veteri, dicendum quod, sicut dicit Apostolus, omnes qui
            fuerunt in Lege, fuerunt sub maledicto usque ad adventum Christi, qui factus est pro
            nobis maledictum, ut a maledictione nos liberaret ; et quia terra fuit maledicta homini,
            non aqua, Genesis 3, 11, in huius signum sacramenta illa erant ex his quae sunt ex terra
            ; non sic autem sacramenta nova, quia ista est lex benedictionis. Praeterea, Lex Vetus
            et maxime Moysi fuit onerosa ad confringendum duros, et ideo in duris, ut in cultello
            petrino et in effusione sanguinis, remedium habebant ; sed Lex Nova est suavitatis et
            amoris : ideo datus in aqua, quae cedit facile.</p>
          <p xml:id="bb-d4e3371-d1e169">3-4. Ad illud quod obicitur de oleo et sanguine, patet responsio, quia nec conveniunt
            significationi efficaciae, cum non mundent, nec necessitati, cum non omnes eis
            abundent.</p>
          <p xml:id="bb-d4e3371-d1e172">Ad illud quod quaeritur ultimo : quando est institutum ? ex Scriptura potest videri,
            quae de hoc in multis locis loquitur : Propter quod notandum quod Dominus Baptismi
            sacramentum primo insinuavit instituendum, secundo instituit, tertio confirmavit
            institutum. Insinuavit quidem facto et verbo : facto, cum baptizatus esset a Ioanne in
            aqua, ostendit ceteros credentes in aqua fore baptizandos. Insinuavit verbo, cum
            praedixit Nicodemo, Ioannis 3, 5 : <quote xml:id="bb-d4e3371-Qd1e174" source="http://scta.info/resource/io3_5">Nisi quis renatus fuerit ex
              aqua</quote> etc. - Instituit autem, cum ipse baptizare coepit per discipulos, Ioannis
            3, 22 : <quote xml:id="bb-d4e3371-Qd1e177" source="http://scta.info/resource/io3_22">Post haec venit Iesus in terram Iudaeam et
              baptizabat</quote> ; et tunc instituit facto et verbo, quia dicitur ibidem :
            baptizabat, etsi non ipse in propria persona, tamen discipuli in sua praesentia,
            secundum quod ipse volebat ; et rursus, discipulos misit ad praedicandum et baptizandum
            binos, Lucae 10, 1, sicut dicit <name ref="#Lombard">Magister</name> in littera.
            Confirmavit autem Baptismum facto et verbo : facto, cum de latere eius non tantum
            profluxit sanguis, verum etiam aqua in ipsa passionis consummatione. Verbo autem
            confirmavit, quando post resurrectionem discipulos ad baptizandum omnes et singulos
            misit, Matthaei ultimo, 19. Et sic patet quomodo diversimode loquitur Scriptura.</p>
        </div>
      </div>
    </body>
  </text>
</TEI>