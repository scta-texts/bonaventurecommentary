<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e38378">
        <head xml:id="bb-d4e38378-Hd1e108">Quaestio 1</head>
        <head xml:id="bb-d4e38378-Hd1e111" type="question-title">Utrum impotentia naturalis coeundi sit impedimentum
          Matrimonii.</head>
        <div xml:id="bb-d4e38378-Dd1e114" type="rationes-principales">
          <head xml:id="bb-d4e38378-Hd1e116">Rationes principales</head>
          <p xml:id="bb-d4e38378-d1e119">Quantum ergo ad primum ostenditur quod naturalis impotentia coeundi non impediat
            Matrimonium : Quia verum Matrimonium est Matrimonium sine carnali coitu ; sed
            quandocumque aliquid habet perfectum esse sine aliquo, non impeditur per defectum illius
            ; ergo etc.</p>
          <p xml:id="bb-d4e38378-d1e122">Item, voluntas continendi in utroque coniugum non solvit Matrimonium, ergo nec
            necessitas continendi, pari ratione ; sed ubi est impotentia etc.</p>
          <p xml:id="bb-d4e38378-d1e125">Item, Matrimonium est vinculum insolubile ; sed possibile est impotentiam coeundi
            accidentalem contrahi : ergo, si perpetuum non impeditur accidentali, nec Matrimonium
            impeditur impotentia coeundi.</p>
          <p xml:id="bb-d4e38378-d1e128">Item, naturalis impotentia venit ex frigiditate in viro ; sed frigiditas est accidens :
            ergo potest expelli per caliditatem : ergo et talis impotentia. Sed accidens cito
            transiens non solvit vinculum perpetuum : ergo etc. Similiter obicitur de arctatione ex
            parte mulieris.</p>
          <p xml:id="bb-d4e38378-d1e132">Contra : <ref xml:id="bb-d4e38378-Rd1e134" target="http://scta.info/resource/cice-l4t15-d1e134">Extra, libro IV De
              frigidis et maleficiatis</ref> :<quote xml:id="bb-d4e38378-Qd1e137"> Sicut puer, qui non potest reddere debitum,
              non est aptus coniugio, sic qui impotentes sunt, minime apti ad contrahenda Matrimonia
              reputantur</quote>.</p>
          <p xml:id="bb-d4e38378-d1e141">Item, in Matrimonio obligatur homo ad reddendum debitum ; sed nullus potest se obligare
            ad impossibile ; sed impotens coire non potest debitum reddere : ergo non potest
            Matrimonium contrahere.</p>
          <p xml:id="bb-d4e38378-d1e144">Item, in Matrimonio transit potestas corporis viri in mulierem et e converso : sed
            quando alter est impotens, non transit potestas, quia nemo dat quod non habet : ergo
            etc.</p>
          <p xml:id="bb-d4e38378-d1e147">Item, si Matrimonium est in remedium : ergo inter personas, inter quas nec officium nec
            remedium potest esse, non potest esse Matrimonium ; sed hoc est per impotentiam : ergo
            etc.</p>
          <p xml:id="bb-d4e38378-d1e150">Item, ad hoc est auctoritas iuris, <ref xml:id="bb-d4e38378-Rd1e152" target="http://scta.info/resource/gd-p2c33q1-d1e127">Causa XXXIII, quaestione 1</ref>,
            quae dat licentiam contrahendi alteri personarum in casu isto : ergo non est
            Matrimonium.</p>
        </div>
        <div xml:id="bb-d4e38378-Dd1e157">
          <p xml:id="bb-d4e38378-d1e159">Respondeo : Dicendum quod impotentia coeundi naturalis aut est temporalis aut perpetua.
            Si temporalis, non impedit ; si perpetua, tunc impedit contrahendum et dirimit
            contractum ; et si alter coniugum petat separationem, separandi sunt ; si autem velint
            mutuo cohabitare, possunt, ut qui non potest mulierem habere ut uxorem, habeat ut
            sororem. Sed quia dubium est utrum impotentia talis sit perpetua, ideo Ecclesia utrique
            adhibet debitam diligentiam ad sciendam perpetuitatem et indicit cohabitare per tres
            annos et experiri actum illum et remedia, si qua possunt esse contra talem impotentiam.
            Ad sciendum autem quod praecesserit, creditur iuramento septem testium vel etiam
            inspectioni claustrorum ; alioquin statur verbo viri. Decipitur tamen aliquando
            Ecclesia, et cum constat de deceptione, iubet eos quos separaverat ad priora iura
            redire. Concedendum est igitur quod impotentia coeundi, quae venit ex naturali
            frigiditate, Matrimonium impedit, si sit perpetua secundum veritatem. Qualiter autem
            cognoscatur eius perpetuitas, et quae sit diligentia adhibenda, hoc est inferioris
            scientiae determinare, ut iuristarum aut medicorum.</p>
        </div>
        <div xml:id="bb-d4e38378-Dd1e163">
          <head xml:id="bb-d4e38378-Hd1e165">Obiecta</head>
          <p xml:id="bb-d4e38378-d1e168">Ad illud ergo ex complexione et naturaliter inest quod obicitur, quod verum Matrimonium
            est sine copula carnali, dicendum quod verum est ; sed non est sine ordinabilitate ad
            carnalem copulam, quia, sicut supra dictum fuit, necesse est consentire in mutuam
            corporum potestatem ; hic autem consensus nullus est nec talis obligatio in eo qui non
            habet posse exercendi actum illum. Et ideo argumentum non valet, quia potentia coeundi,
            quantum ad legitimitatem personae contrahentis, est de essentia, non sic actus.</p>
          <p xml:id="bb-d4e38378-d1e171">Per hoc patet responsio ad sequens, quod voluntas continendi non impedit Matrimonium,
            quoniam adhuc manet ordinabilitas ad actum cum voluntate, quia non necesse est esse
            perpetuam, pro eo quod voluntas potest verti ; et ideo non est simile de impotentia et
            voluntate.</p>
          <p xml:id="bb-d4e38378-d1e174">Ad illud quod obicitur, quod est vinculum insolubile, dicendum quod istud verum est,
            postquam contractum est legitime ; et ex tunc, si superveniat illegitimitas, non solvit
            Matrimonium ; sed si praevenit, impedit contractionem : et adeo impedit quod, etsi
            videatur Matrimonium contrahi secundum faciem hominum, tamen secundum veritatem non
            contrahitur. Et ideo dicitur dirimere iam contractum, non quia illud vinculum infringat,
            sed tantum est impedimentum guod, etsi de facto consummetur in facie hominum, nullam
            tamen soliditatem habeat.</p>
          <p xml:id="bb-d4e38378-d1e177">Ad illud quod obicitur, quod frigiditas est accidens etc., dicendum quod frigiditas
            duplex est : quaedam accidentaliter, quaedam complexionaliter et per naturam. Illa quae
            est in homine accidentaliter, potest ut plurimum expelli, pro eo quod non est a prima
            complexione. Sed frigiditas quae est ex complexione et naturaliter inest - sicut in his
            qui sunt insensibiles per naturam vel per malam dispositionem membri alicuius ad hoc
            ordinati, ut arctitudo in muliere, si tanta est quod nullum remedium adhiberi possit
            secundum iudicium bonarum matronarum - haec est quae impedit, et haec est inseparabilis
            et perpetua ; et de hac non valet ratio. Quod enim dicitur contrarium expelli per
            contrarium, verum est, ut dicit Philosophus, nisi alterum insit per naturam.</p>
        </div>
      </div>
    </body>
  </text>
</TEI>