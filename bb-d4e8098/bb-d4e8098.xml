<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e8098">
        <head xml:id="bb-d4e8098-Hd1e108">Quaestio 2</head>
        <head xml:id="bb-d4e8098-Hd1e111" type="question-title">Utrum eadem gratia conferatur in Baptismo et in
          Confirmatione.</head>
        <p xml:id="bb-d4e8098-d1e114">Secundo quaeritur circa hoc, utrum eadem gratia conferatur in Baptismo et
          Confirmatione.</p>
        <div xml:id="bb-d4e8098-Dd1e117">
          <head xml:id="bb-d4e8098-Hd1e119">Rationes principales</head>
          <p xml:id="bb-d4e8098-d1e122">Et quod alia, videtur : Quia Baptismus et eius effectus praecedit sacramentum
            Confirmationis tempore et natura ; sed quod praecedit alterum tempore et natura differt
            ab eo essentialiter : ergo differens gratia confertur in hoc sacramento et in illo.</p>
          <p xml:id="bb-d4e8098-d1e125">Item, signa sunt similia et proportionabilia signatis ; sed aliud signum est in
            Baptismo et alius character : ergo alius effectus et alia gratia.</p>
          <p xml:id="bb-d4e8098-d1e128">Item, si omnino daretur eadem gratia, ergo qui haberet Baptismum haberet Confirmationem
            : ergo ulterius frustra confirmaretur.</p>
          <p xml:id="bb-d4e8098-d1e131">Contra: Utraque gratia est gratum faciens ; sed in una anima est una gratia gratum
            faciens, quia duo accidentia, et maxime accidentia simplicia, in eodem subiecto esse non
            possunt, cum sunt eiusdem speciei : ergo constat quod una numero.</p>
          <p xml:id="bb-d4e8098-d1e135">Item, eadem per essentiam est virtus debilis et robusta : ergo gratia baptismalis
            similiter et gratia Confirmationis eadem.</p>
          <p xml:id="bb-d4e8098-d1e138">Item, gratia praeveniens et subsequens, sicut dicit <ref xml:id="bb-d4e8098-Rd1e140" target="http://scta.info/resource/pl-l2d27c1-d1e108">Magister, secundi libri
              distinctione vigesima septima</ref>, est eadem per essentiam ; sed sic se habet gratia
            baptismalis et Confirmationis, quia baptismalis praevenit ut homo iuste velit,
            Confirmationis confirmat ne frustra velit : ergo etc.</p>
        </div>
        <div xml:id="bb-d4e8098-Dd1e145">
          <head xml:id="bb-d4e8098-Hd1e147">Conclusio</head>
          <head xml:id="bb-d4e8098-Hd1e150" type="question-title">Gratia baptismi et confirmationis est una, in quantum gratum
            faciens, sed diversa respectu effectus</head>
          <p xml:id="bb-d4e8098-d1e153">Respondeo : Cum quaeritur utrum gratia, quae datur in sacramento Baptismi et
            Confirmationis, sit eadem vel alia, ista quaestio dupliciter potest intelligi : vel quod
            in sacramento Confirmationis non conferatur aliqua gratia nec aliquis character, sed
            solum baptismalis confirmetur sine alicuius appositione ; et hoc quidem est quaerere
            utrum in Confirmatione conferatur aliqua gratia. Si enim confertur, cum non conferatur
            quod collatum est, patet quod ista quaestio ex praecedenti quaestione soluta est, quia
            ibi datur gratia, ut dicit <name ref="#RabanusMaurus">Rabanus</name>, <name ref="#HughOfStVictor">Hugo</name> et <name ref="#Lombard">Magister</name>, cum dicunt
            ibi gratiam augeri, ac per hoc et novam conferri. Quidquid enim voluerunt aliqui dicere,
            credo illud verum. Vel potest quaeri utrum sint eaedem, esto quod in utroque detur
            gratia, ita quod ex his una gratia per essentiam fiat, sicut fit de eo quod auget et eo
            quod augetur. Et hic sunt tres positiones.</p>
          <p xml:id="bb-d4e8098-d1e165">Quidam enim dicunt quod differunt essentialiter sicut virtutes et dona, quia in
            Baptismo datur gratia, quae influens in potentias facit virtutes ; in Confirmatione
            gratia, quae influens in potentias facit dona ; in Ordine quae facit beatitudines. Etsi
            pulcra videatur haec positio, tamen veritatem non habet, quia in virtutibus et donis
            ponit gratiam essentialiter differre. Rursus, connexionem illorum dissolvit ; in
            sacramentis enim non est connexio ut in virtutibus et donis.</p>
          <p xml:id="bb-d4e8098-d1e168">Alia positio est quod gratia haec et baptismalis, etsi sint gratum facientes, differunt
            tamen essentia sicut morbi contra quos ordinantur ; et distingi.tuntur in subiecto, quia
            in diversis partibus animae potentialibus, ut, sicut partes animae partes corporis, sic
            partes. gratiae partes animae sive potentias perficiant. Unde dicunt quod distinctae
            manent in anima nec una auget aliam nec confirmat nisi per accidens, scilicet quia
            confirmat hominem.</p>
          <p xml:id="bb-d4e8098-d1e172">Tertio modo potest dici quod gratia gratum faciens in anima est una, quia una est anima
            quae gratificatur et uni et rursus tota gratia tollitur unico peccato. Propter hoc
            dicendum aliter. Sicut in virtutibus gratuitis, quod est ibi gratia et habitus
            substratus, et gratia una in omnibus, sed habitus substrati alii et alii ; sic in
            sacramentali etiam gratia et est gratia gratum faciens et effectus specialis quem habet
            virtute sacramenti. Et in quantum gratum faciens, una est, sed ratione effectuum
            distinguitur ; et quia sacramentum significat gratiam ut in tali effectu, ideo signa et
            sacramenta sunt diversa. Concedendum est ergo quod gratiae baptismali superadditur
            gratia confirmationis, quae habet alium effectum, scilicet ablationem pusillanimitatis ;
            et hoc probant tres primae rationes. Concedendum est etiam quod cedit in unam, sicut
            probant tres sequentes rationes. Quamvis enim gratia per essentiam sit eadem, tamen
            effectus, ad quem ordinafur, est alius et alius ; et ideo non est repugnantia inter
            rationes illas. Gratia enim in anima una est gratum faciens, sed effectus sunt multi et
            varii ; et quoniam signa sacramentalia ortiinantur ad gratiam secundum effectus
            curationis, ideo sunt varia signa et sacramenta, et non solum signa exteriora et
            visibilia, sed etiam interiora, ut puta sunt characteres, qui sunt signacula
            distinctiva.</p>
        </div>
        <div xml:id="bb-d4e8098-Dd1e177">
          <head xml:id="bb-d4e8098-Hd1e179">Ad rationes</head>
          <p xml:id="bb-d4e8098-d1e182">Ad illud tamen quod obicitur, quod non sunt duo accidentia eiusdem spedei in eodem
            subiecto, dici potest quod, in quantum sunt sacramentalia, non sunt eiusdem speciei, sed
            diversae.</p>
          <p xml:id="bb-d4e8098-d1e185">Ad illud quod obicitur, quod eadem est virtus debilis et roborata, dicendum quod non
            solum differunt per debile et roboratum gratia baptismalis et Confirmationis, sed etiam
            per morbum, contra quem sunt et quem curant.</p>
          <p xml:id="bb-d4e8098-d1e188">Ad illud quod obicitur de gratia praeveniente et subsequente, dicenqum quod non est
            simile, quia ad eumdem effectum ordinantur gratia praeveniens et subsequens, non sic
            gratia sacramentorum istorum. Nihilominus tamen concedo quod illa gratia gratum faciens,
            secundum quod huiusmodi, cedit in unum cum gratia baptismali et illam auget. Ideo prima
            ratio non valet, quod quae habent ordinem temporis non sunt idem. Illud enim fallit in
            his quorum unum se habet per additionem ad alterum.</p>
        </div>
      </div>
    </body>
  </text>
</TEI>