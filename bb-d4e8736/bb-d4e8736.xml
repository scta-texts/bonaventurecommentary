<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e8736">
        <head xml:id="bb-d4e8736-Hd1e108">Quaestio 2</head>
        <head xml:id="bb-d4e8736-Hd1e111" type="question-title">De numero et sufficientia quatuor figurarum.</head>
        <p xml:id="bb-d4e8736-d1e114">Secundo quaeritur de numero et sufficientia figurarum huius sacramenti ; et <name ref="#Lombard">Magister</name> assignat quatuor, scilicet agnum paschalem, manna,
          sacrificium Melchisedech et sanguinem, qui profluxit de latere Christi.</p>
        <div xml:id="bb-d4e8736-Dd1e120" type="rationes-principales">
          <head xml:id="bb-d4e8736-Hd1e122">Rationes principales</head>
          <p xml:id="bb-d4e8736-d1e125">Sed videtur quod <name ref="#Lombard">Magister</name> assignet insufficienter : Quia
            aliae figurae praecesserunt in sacrificiis et oblationibus diversorum, ut in hoedo, quem
            obtulit Manue, <ref xml:id="bb-d4e8736-Rd1e130" target="http://scta.info/resource/iud13_19">Iudicum 13, 19</ref>, et favo mellis, <ref xml:id="bb-d4e8736-Rd1e133" target="http://scta.info/resource/Ireg14_27">I Regum 14, 27</ref>.</p>
          <p xml:id="bb-d4e8736-d1e137">Item, videtur falsus in assignando manna pro figura, quia habuit omnem saporem ; sed
            hoc non habet Eucharistia, quia tunc alia sacramenta superfluerent.</p>
          <p xml:id="bb-d4e8736-d1e140">Item, obicitur de oblatione Melchisedech, quia ipse obtulit et dedit <name ref="#Abraham">Abrahae</name> ; sed sacramentum Eucharistiae offertur Deo : et ita non
            videtur figura.</p>
          <p xml:id="bb-d4e8736-d1e146">Item, obicitur de agno. paschali et eius sanguine, quoniam praecessit transitum maris
            rubri, ergo figuram Baptismi ; et ita videtur, si recta fuit figura, quod et Eucharistia
            fuit ante Baptismum ; quod absurdum est.</p>
          <p xml:id="bb-d4e8736-d1e150">Item, obicitur de sanguine, qui fluxit de latere Christi, quia ille idem est in hoc
            Sacramento secundum veritatem et est signatum in hoc sacramento : ergo idem est figura
            sui et idem est signum et signatum respectu eiusdem ; quod est omnino inconveniens.</p>
        </div>
        <div xml:id="bb-d4e8736-Dd1e154">
          <head xml:id="bb-d4e8736-Hd1e156">Conclusio</head>
          <head xml:id="bb-d4e8736-Hd1e159" type="question-title">Sufficienter a Magistro assignantur quatuor figurae
            eucharistiae</head>
          <p xml:id="bb-d4e8736-d1e162">Respondeo : Dicendum quod <name ref="#Lombard">Magister</name> sufficienter assignat
            figuras in hoc sacramento, habita respectu ad omnes leges. Nam in lege naturae ponit
            figuram sacrificium Melchisedech et in lege Moysi similiter agnum et manna et in lege
            gratiae sanguinem passionis. Similiter sufficientes sunt figurae, si attendamus ad ea
            quae praesignantur. Nam in hoc sacramento est visibilis forma, et haec praesignata est
            in sacrificio Melchisedech ; et est res contenta, et haec in agno paschali ; et res
            signata tantum, et haec in manna ; et virtus dans efficaciam, et haec in sanguine, qui
            fluxit, de latere Christi. Unde tres primae tenent rationem figurae, sed ultima magis
            tenet rationem causae, nihilominus tamen habet rationem figurae, pensatis
            circumstantiis, quod de passo et iam mortuo profluxit sanguis et aqua.</p>
        </div>
        <div xml:id="bb-d4e8736-Dd1e170">
          <head xml:id="bb-d4e8736-Hd1e172">Ad rationes</head>
          <p xml:id="bb-d4e8736-d1e175">Quod ergo obicitur de sufficientia, iam patet, quia aliae figurae reducuntur ad has ;
            omnes enim oblationes et omnia sacrificia ad agnum paschalem et omnes cibi ad manna
            reduci possunt.</p>
          <p xml:id="bb-d4e8736-d1e178">Ad illud quod obicitur de manna, dicendum quod omnem tantum valet dicere quantum
            perfectum ; vel si omnem distributive dicatur, intelligitur quantum ad rem contentam ;
            vel si intelligatur quantum ad effectum, facienda est vis in sapore quantum ad actum
            cibandi ; et tunc alia non superfluunt.</p>
          <p xml:id="bb-d4e8736-d1e181">Ad illud quod obicitur de sacrificio Melchisedech, dicendum quod peroptime
            praefiguratum est ibi et in manna sacramentum Eucharistiae, quoniam hoc sacramentum
            nobis profertur ad esum et Deo offertur ad cultum ; et ideo datur nobis divinitus et nos
            Deo offerimus ; et hoc signatum est in manna, quod repositum fuit in urna coram Domino,
            quia datum fuit de caelo ad esum, et iterum coram Domino repositum ; taliter datur hoc
            sacramentum, si quis inspiciat diligentius, quia de caelo nobis datur et nos sumimus,
            tamen nihilominus Deo offerimus.</p>
          <p xml:id="bb-d4e8736-d1e184">Ad illud quod obicitur de agno paschali, dicendum quod agnus ille proprie significabat
            Christi passionem, quae erat radix et fundamentum virtutem praebens omnibus sacramentis,
            et ideo omnia praecessit. Et quamvis omnia sacramenta efficaciam habeant a passione,
            quia in hoc sacramento veraciter continetur Christus passus, ideo esus et usus illius
            agni praecipue hoc sacramentum signabat, et ideo figuram Baptismi praecedebat non
            ratione qua illud sacramentum praefigurabat, sed ratione qua praefigurabat
            passionem.</p>
          <p xml:id="bb-d4e8736-d1e188">Ad ultimum dicendum quod sanguis Christi, qui fluxit de latere Christi, non habuit,
            proprie loquendo, rationem figurae, quia ibi erat veritas ; tamen ratione modi emanandi,
            quia profluxit de latere mortui, habuit rationem quodam modo praefigurandi, maxime
            ratione annexi, scilicet aquae ; et istud melius tactum fuit in principio huius libri.
            Et sic patet solutio obiectorum.</p>
        </div>
      </div>
    </body>
  </text>
</TEI>