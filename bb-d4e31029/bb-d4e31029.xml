<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e31029">
        <head xml:id="bb-d4e31029-Hd1e108">Quaestio 1</head>
        <head xml:id="bb-d4e31029-Hd1e111" type="question-title">Utrum in omnibus Ordinibus imprimatur character.</head>
        <div xml:id="bb-d4e31029-Dd1e114" type="rationes-principales">
          <head xml:id="bb-d4e31029-Hd1e116">Rationes principales</head>
          <p xml:id="bb-d4e31029-d1e119">Circa primum sic proceditur, et ostenditur primo quod in omnibus imprimatur character :
            Per definitionem ordinis : <quote xml:id="bb-d4e31029-Qd1e121" source="http://scta.info/resource/pl-l4d24c13-d1e115">Ordo est signaculum, in quo spirituaIis potestas traditur ordinato</quote>. Si ergo
            haec est recta ratio, competit omnibus ratio signaculi ; sed non est signaculum
            materiale, sed spirituale, hoc autem est character : ergo etc.</p>
          <p xml:id="bb-d4e31029-d1e125">Item, omne sacramentum iterari potest quod non imprimit characterem ; sed nullus Ordo
            potest iterari, sicut dicit <name ref="#Augustine">Augustinus</name>, et habetur in
            distinctione sequenti : ergo in singulis imprimitur character.</p>
          <p xml:id="bb-d4e31029-d1e131">Item, character est signaculum impressum configurans nos Domino Iesu Christo ; sed.
            Dominus omnes Ordines exhibuit, sicut <name ref="#Lombard">Magister</name> inducendo
            probat in littera : si ergo in omnibus eidem configuramur, videtur quod in omnibus
            character imprimatur.</p>
          <p xml:id="bb-d4e31029-d1e137">Item, impressio characteris sive signaculi est ad distinctionem secundum aliquem statum
            ; sed in omni Ordine ponitur quis in statu ministrandi determinato : ergo in omni Ordine
            imprimitur character.</p>
          <p xml:id="bb-d4e31029-d1e141">Contra. Character est signaculum spirituale : ergo in illis solis imprimitur in quibus
            datur aliqua potestas nova et spiritualis ; sed potestas omnium Ordinum inferiorum est
            corporalis, ut aperire ostium sive custodire, prophetias dicere, candelabra deferre :
            ergo in his nullo modo imprimitur character.</p>
          <p xml:id="bb-d4e31029-d1e144">2. Item, character est signaculum quod respicit sive habet imprimi in imagine ad
            configurandam ipsam Deo ; sed actus quorumdam Ordinum solum sunt circa ministeria
            inferiora : ergo si talia non spectarit ad imagine configurandam Deo, patet etc.</p>
          <p xml:id="bb-d4e31029-d1e147">Item, character est signaculum indelebile : ergo, si collocat hominem in aliquo statu,
            impossibile est ab illo statu recedere quin fiat contumelia sacramento ; sed qui sunt in
            minoribus Ordinibus constituti, possunt licite redire ad laicatum : ergo in eis
            character non imprimitur.</p>
          <p xml:id="bb-d4e31029-d1e150">Item, character est signaculum perpetuum, quod manet in anima separata : ergo non debet
            imprimi nisi ad actum perpetuum ; sed actus ministerialis istorum Ordinum inferiorum non
            est perpetuus : ergo etc.</p>
        </div>
        <div xml:id="bb-d4e31029-Dd1e154">
          <head xml:id="bb-d4e31029-Hd1e156">Conclusio</head>
          <head xml:id="bb-d4e31029-Hd1e159" type="question-title">In omnibus ordinibus character imprimitur</head>
          <p xml:id="bb-d4e31029-d1e162">Respondeo : Dicendum quod aliqui voluerunt dicere quod character in solo Ordine
            sacerdotali imprimitur, sed in Ordinibus inferioribus solum disponitur quis ad talis
            characteris susceptionem. Propter suam enim nobilitatem de congruo exigit Ordines
            inferiores habere praevios. Sed cum Ordines inferiores, saltem sacri, sint de
            perfectione sacramenti, et in his fait segregatione perpetua clericorum a laicis ; non
            videtur in solo sacerdotio character imprimi.</p>
          <p xml:id="bb-d4e31029-d1e165">Et ideo dixerunt alii quod character imprimitur in omnibus Ordinibus sacris, sed non in
            minoribus. Et huius signum est, quia isti non possunt laicis commisceri, alii vero sic.
            Sed cum nullus Ordo iterari possit, et quilibet habeat aliquid de ratione sacramenti,
            videtur quod in quolibet sit aliquid quod habet rationem rei et signi et rationem
            signaculi perpetui ; hoc autem characterem dicimus : non igitur videtur quod in illis
            solis imprimatur.</p>
          <p xml:id="bb-d4e31029-d1e168">Et ideo est tertia opinio probabilior quod in omnibus Ordinibus character imprimatur,
            sicut rationes expresse ostendunt. Cum enim character sit signaculum distinctivum et
            perpetuum et Christo configurativum, et hoc est in omnibus Ordinibus reperire : non est
            dubitandum characterem in omnibus imprimi.</p>
        </div>
        <div xml:id="bb-d4e31029-Dd1e172">
          <head xml:id="bb-d4e31029-Hd1e174">Ad rationes</head>
          <p xml:id="bb-d4e31029-d1e177">Ad illud quod obicitur, quod est signaculum spirituale, dicendum quod in omnibus
            Ordinibus datur potestas vel spiritualis de se vel ad spiritualem ordinans. Unde
            potestas ostiarii est ad admittendum homines ad divinum sacrificium ; potestas lectoris
            non solum ad excitandum auditum exteriorem, verum etiam interiorem ; et sic de aliis,
            sicut melius patebit, quando agetur de distinctione ordinum.</p>
          <p xml:id="bb-d4e31029-d1e180">Ad illud quod obicitur de configuratione, dicendum quod character Ordinis, ut est
            consummativus, animam configurat Deo secundum imaginem ut assimilatam Deo ; et hoc fit
            in Ordine supremo. Vel dicendum quod magis proprie configurat tale signaculum Christo ;
            unde, cum Christus triplex habuerit officium, scilicet ministri in agendo, pugilis in
            patiendo, redemptoris in moriendo, triplex fuit sacramentum, secundum quod homo Christo
            configuratur his tribus modis ; unde tantum triplex est sacramentum, in quo fit
            characteris impressio. Nam Baptismus configurat morienti et redimenti, unde consepelitur
            homo in mortem ; Confirmatio configurat patienti et pugnanti, ideo signum crucis fit in
            fronte ; sed Ordo configurat ministranti et operanti, sicut recte in littera ostenditur.
            Et quia in omnibus configuratur quis Christo secundum plus et minus, ideo in omnibus
            character imprimitur.</p>
          <p xml:id="bb-d4e31029-d1e183">3-4. Ad illud quod obicitur de indelebilitate et perpetuitate, dicendum quod character
            omnium Ordinum manet in anima, sive revertentis ad laicatum sive morientis, ut
            signaculum distinctivum ; et hoc vel ad gloriam, si bene usus est, vel ad ignominiam, si
            male ; nec oportet quod maneat semper quantum ad usum ministerii, quia iste usus quodam
            modo convertitur in praemium. Et per hoc patet ultimum.</p>
        </div>
      </div>
    </body>
  </text>
</TEI>