<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e6047">
        <head xml:id="bb-d4e6047-Hd1e108">Quaestio 1</head>
        <head xml:id="bb-d4e6047-Hd1e111" type="question-title">Quae sit illa potestas quam Christus dare potuit ministris, et
          non dedit.</head>
        <div xml:id="bb-d4e6047-Dd1e114" type="rationes-principales">
          <head xml:id="bb-d4e6047-Hd1e116">Rationes principales</head>
          <p xml:id="bb-d4e6047-d1e119">Circa primum sic proceditur : Super illud Ioannis 1, 33 : <quote xml:id="bb-d4e6047-Qd1e121" source="http://scta.info/resource/io1_33">Hic est
              qui baptizat</quote>, dicit <name ref="#Augustine">Augustinus</name> quod Ioannes
            didicit quod <quote xml:id="bb-d4e6047-Qd1e127" source="http://scta.info/resource/iuy75t-d1e83">Christus potestatem
              mundandi a peccatis ministris dare potuit, sed non dedit</quote>. Ergo videtur quod
            illa fuerit potestas cooperationis.</p>
          <p xml:id="bb-d4e6047-d1e131">Item, quod illam dare potuerit, sed non dedit, videtur per verbum <name ref="#Augustine">Augustini</name> et Magistri, quia non dedit hanc potestatem, ne homo
            spem poneret in homine ; sed propter nullam potentiam homo speraret in homine, nisi homo
            haberet potentiam dimittendi culpam et dandi gratiam : ergo de illa intelligitur.</p>
          <p xml:id="bb-d4e6047-d1e137">Item, hoc ipsum ostenditur ratione, quod potuit banc communicare, per simile in
            spiritualibus, quia angelo superioris ordinis dedit potentiam purgandi alium qui est
            inferioris ordinis : ergo, cum ita sit ordo in ecclesiastica hierarchia sicut in
            angelica, patet etc.</p>
          <p xml:id="bb-d4e6047-d1e140">Item, ostenditur etiam per simile in corporalibus, quia rebus corporalibus dedit
            potentiam curandi a morbo corporali. Ergo animabus sanctis debuit dare potentiam curandi
            a morbo spirituali.</p>
          <p xml:id="bb-d4e6047-d1e144">Item, hoc etiam probatur a minori, quia dare potuit ministris Ecclesiae potentiam
            expellendi daemones. Ergo multo fortius seminarium eorum, quod est peccatum.</p>
          <p xml:id="bb-d4e6047-d1e147">Item, a minori videtur alio modo, quia nulla creatura nobilior est anima sancta ; sed
            gratiae dedit potentiam expellendi culpam : ergo et animae dare potuit.</p>
          <p xml:id="bb-d4e6047-d1e150">Contra : <name ref="#Augustine">Augustinus</name> : <quote xml:id="bb-d4e6047-Qd1e155" source="http://scta.info/resource/iuy75t-d1e631">Maius est iustificare impium quam
              creare caelum et terram</quote> ; sed potentiae creandi non est capax creatura : ergo
            nec potentiae iustificandi sive dimittendi peccata.</p>
          <p xml:id="bb-d4e6047-d1e159">Item, omnis actio est per coniunctionem agentis ; sed solus Deus potest illabi animae :
            ergo solus potest purgare.</p>
          <p xml:id="bb-d4e6047-d1e162">Item, purgatio a culpa est a superiori ; sed solus Deus est supra liberum arbitrium :
            ergo solus Deus potest culpam dimittere, quae est in libero arbitrio.</p>
          <p xml:id="bb-d4e6047-d1e165">Item, interius baptizare est gratiam infundere, et gratiam infundere est. ipsam creare
            ; sed solius Dei est creare gratiam : ergo ipsius tantum est interius baptizare, sive a
            culpa purgare.</p>
        </div>
        <div xml:id="bb-d4e6047-Dd1e169">
          <head xml:id="bb-d4e6047-Hd1e171">Conclusio</head>
          <head xml:id="bb-d4e6047-Hd1e174" type="question-title">Potestas, de qua loquitur <name ref="#Augustine">Augustinus</name>, est potestas cooperationis talis, ut homo non efficiendo, sed
            impetrando baptizato gratiam obtineat</head>
          <p xml:id="bb-d4e6047-d1e180">Respondeo : Dicendum quod circa Baptismum possunt sex potestates annotari, ut videamus
            quam dare potuit Dominus et non dedit. Prima est auctoritatis ; haec est qua Deus a se
            ipso, non aliunde, habet potestatem interius mundandi a culpa. Secunda est
            cooperationis, ut homo, accepta divinitus potentia, in tali actu esset cooperator.
            Tertia est excellentiae, ut secundum abundantiorem gratiam existentem in baptizante
            maiorem conferret gratiam in baptizato. Quarta. est invocationis, ut homo in nomine
            Petri baptizari possit sicut in nomine Christi vel etiam Trinitatis. Quinta est
            institutionis, ut sicut Christus habuit potestatem instituendi Baptismum in aqua, ita
            alius haberet in aqua vel alibi. Sexta est ministerii, qua dat ut per hominem possit
            exterius ministrari et verbum et elementum.</p>
          <p xml:id="bb-d4e6047-d1e183">Primam nec dare potuit nec dedit, ultimam dare potuit et dedit. De omnibus intermediis
            dicunt Magistri quod dare potuit, sed non dedit. Secundam enim et tertiam non dedit, ne
            spes in homine poneretur, quia, si unus homo posset alium sanare spiritualiter vel suis
            meritis plus de gratia dare, speraret homo ab homine gratiam et veniam. Quartam vero et
            quintam non dedit, ne tot essent baptismi quod baptistae, quia numeratur Baptismus et
            denominatur ab, eo in cuius nomine fit et ab eo qui instituit ; et ideo, ne multi essent
            baptismi, sed unus solus, instituit ut unus solus invocaretur. De potestate vero
            cooperationis controversia est, quia <name ref="#Lombard">Magister</name> dicit quod
            illam dare potuit ; hoc tamen communiter negatur.</p>
          <p xml:id="bb-d4e6047-d1e189">Sed quia <name ref="#Augustine">Augustinas</name> videtur hoc dicere, propter hoc
            notandum quod cooperari alii est dupliciter : vel per modum vere efficientis, sicut
            natura cooperatur Deo in productione naturalium et liberum arbitrium gratiae in faciendo
            opus meritorium ; secundo vero per modum disponentis, sicut cooperatur homo Deo quantum
            ad gratiam, quia se disponit. Primo modo, quidquid videatur dicere <name ref="#Lombard">Magister</name>, Deus dare non potuit, quia creatura capax non fuit ; nec hoc modo
            intellexit <name ref="#Augustine">Augustinus</name>. Sicut enim tactum fuit in primo
            libro, distinctione decima quarta, et per obiectiones ostensum, dare gratiam est
            potentiae infinitae et potentiae supra mentem humanam, quae immediate es in Deum.
            Secundo vero modo dare potuit, ut homo secundum actum interiorem baptizato gratiam
            obtineret, non gratiam efficiendo, sed ipsam impetrando, sicut dedit homini virtutem
            faciendi miracula, non quia ipse ea efficeret, sed virtute sibi a Deo data, quoties
            vellet impetraret. Sed hanc non dedit homini, scilicet ut tantum posset interius in
            sanando animam sicut exterius virtute miraculorum sanat corpora. Tunc enim ad eos
            recurreretur pro salute animae sicut ad Deum. Dominus autem quantum ad hanc potentiam
            omnes fecit aequales, ut salutem animae a se solo doceat requirendam. Omnes enim
            aequaliter purgant qui sacramentum administrant ; et ita non est efficacia in actu
            mentis baptizantis, sed solum in administratione sacramenti. Et per hoc manifesta est
            solutio obiectorum.</p>
        </div>
        <div xml:id="bb-d4e6047-Dd1e202">
          <head xml:id="bb-d4e6047-Hd1e204">Ad rationes</head>
          <p xml:id="bb-d4e6047-d1e207">Ad illud ergo quod obicitur, quod angelus superioris ordinis purgat etc., dicendum quod
            illud est intelligendum quantum ad cognitionem, et hoc solum dispositive. Sed maius est
            purgare affectivam, quia magis est Deo coniuncta ; praeterea, habitus qui reformat
            affectivam est habitus magis deiformis. Nihilominus tamen dicit <name ref="#Augustine">Augustinus</name> quod solus Deus est doctor sicut solus baptizat interius. Sed in
            hoc non contradicit Dionysio ; non enim vult excludere dispositionem doctoris
            exterioris, quae est per modum cuiusdam extensionis ; sed vult quod habitus a solo Deo
            infundatur ; nec in hoc excludit cooperationem luminis naturalis. Aliqua enim sunt quae
            possumus cognoscere per lumen naturaliter inditum ; similiter aliqua bona sunt ad quae
            possumus assuefieri per rectitudinem naturaliter insertam. Et sicut ad ea quae supra
            naturam sunt solus Deus elevat cognitivam, infundendo habitum cognitivum, utpote
            illustrationem prophetiae vel fidei sic, cum gratia gratum faciens et caritas elevent
            supra naturam, non insunt ibi nisi per infusionem. Et sicut cognitiva, Deo cooperante,
            potest se perficere aliquo habitu naturali, utpote cognitionis naturalis, aliquo vero
            non, utpote infusae, sic ex parte affectivae est intelligendum quantum ad habitus
            morales et infusos ; et quia gratia gratum faciens naturam supra se elevat, habitus est
            infusus, et ideo ab illo solo est qui potest illabi animae. Quamvis autem utrumque sit a
            Deo, tamen in habitu cognitionis doctor praeparat non solum verbo exteriori, sed etiam
            per habitum interiorem ; et ita unus est melior doctor quam alter. Ita Deus potuisset
            facere in Baptismo, sed noluit, ut ei soli omnipotentia, honor et gloria attribuatur. </p>
          <p xml:id="bb-d4e6047-d1e213">Ad illud quod obicitur de medicina corporali, patet responsio, quod non est simile,
            quia medicinae sanitatem non efficiunt, sed disponunt adiuvando naturam. Non est etiam
            simile, quia corporalia mutuo agunt et patiuntur ; non sic autem anima influit in animam
            ; et ratio huius assignata fuit in primo libro.</p>
          <p xml:id="bb-d4e6047-d1e216">Ad illud quod obicitur de expulsione daemonum, dicendum quod illud non est maius, sed
            minus, quia daemon potest expelli sine melioratione et infusione gratiae, sed non culpa
            ; daemon enim potest expelli, quia potest arctari per contrariam potestatem.</p>
          <p xml:id="bb-d4e6047-d1e219">Ad illud quod obicitur de gratia, dicendum quod gratia expellit informando, non
            efficiendo ; et quia anima non potest animam informare, ideo nec actum illum communicare
            ; effective autem solus Deus est qui potest gratiam dare.</p>
          <p xml:id="bb-d4e6047-d1e223">Patet igitur de qua potestate <name ref="#Augustine">Augustinus</name> intellexerit,
            scilicet de potestate cooperationis, qua dicitur aliquis cooperari, non quia simul cum
            illo efficit, sed quia aliquo dono sibi dato aliquid facit, quo facto Deus facit,
            scilicet solo nutu mentis sine actu sacramenti. Unde sicut beatus Petrus dicitur mortuos
            suscitasse et infirmos curasse et habere virtutem curandi et gratiam sanitatum, non quia
            ipse faceret, sed quia Deus nutu suo faciebat sine aliquo visibili sacramento, sic
            diceretur aliquis purgare et purificare et Deo cooperari, si data esset ei consimilis
            gratia ad animas purgandas ; quod noluit Deus, sicut dicit <name ref="#Augustine">Augustinus</name>. Ideo etiam non dedit quod uns baptizaret melius quam alter. Et si
              <name ref="#Lombard">Magister</name> ita intellexit, bene intellexit, et rationes
            inductae ad oppositum non sunt contra ipsum. Verumtamen ipse in littera multum exprimit
            ; et ideo in parte ista non est ei usquequaque consentiendum. Et ita patet solutio
            obiectorum. Ad hoc problema terminandum valent quae scripta sunt de donatione gratiae,
            decima quarta distinctione libri primi.</p>
        </div>
      </div>
    </body>
  </text>
</TEI>