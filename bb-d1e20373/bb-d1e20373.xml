<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e20373">
        <head xml:id="bb-d1e20373-Hd1e119">III, D. 23, A. 1, Q. 4</head>
        <head xml:id="bb-d1e20373-Hd1e122" type="question-title">Utrum fides sit certior quam scientia.</head>
        <p xml:id="bb-d1e20373-d1e125">Quarto quaeritur, utrum fides sit certior quam scientia.</p>
        <div xml:id="bb-d1e20373-Dd1e128" type="rationes-principales">
          <head xml:id="bb-d1e20373-Hd1e130">Rationes Principales</head>
          <p xml:id="bb-d1e20373-d1e133">Et quod sic, videtur. <name ref="#Augustine">Augustinus</name> : <quote xml:id="bb-d1e20373-Qd1e138">Nihil est certius homini sua fide</quote>. Ergo
      videtur quod fides maiorem vel saltem aequalem certitudinem habeat quam scientia.</p>
          <p xml:id="bb-d1e20373-d1e142">Item, <name ref="#Aristotle">Philosophus</name> : <quote xml:id="bb-d1e20373-Qd1e147">Virtus est certior omni arte</quote>. Sed fides ponitur in
      genere virtutis, scientia autem et ars sunt eiusdem generis : ergo maior est certitudo in
      fide, quam sit in habitu scientiae.</p>
          <p xml:id="bb-d1e20373-d1e151">Item, certius cognoscitur qu.od cognoscitur in lumine Veritatis primae quam quod
      cognoscitur in lumine veritatis creatae ; sed quod cognoscitur fide cognoscitur in lumine
      Veritatis primae, quod autem scientia, cognoscitur in lumine veritatis creatae cognoscitur :
      ergo maior est certitudo fidei quam scientiae.</p>
          <p xml:id="bb-d1e20373-d1e154">Item, certius est illud in quo non cadit error quam circa quod contingit errare ; sed fidei
      non permiscetur error, cognitioni autem philosophorum multi errores permiscentur : ergo
      maior est certitudo fidei quam sit certitudo alicuius scientiae philosophicae.</p>
          <p xml:id="bb-d1e20373-d1e158">Item, certior scientia certius habet fundamentum ; sed quanto aliqua scientia nobilior et
      perfectior est, tanto certior est ; sed scientia theologiae est omnino scientia altissima et
      nobilissima : ergo certissima. Si ergo fides est fundamentum totius scientiae theologicae,
      necesse est ipsam esse certissimam : est igitur in ea maior certitudo quam in aliqua alia
      scientia.</p>
          <p xml:id="bb-d1e20373-d1e161">Sed contra : Hugo de Sancto Victore : <quote xml:id="bb-d1e20373-Qd1e163">Fides est certitudo quaedam animi de rebus
       absentibus, supra opinionem et infra scientiam constituta</quote>. Ergo minor est
      certitudo in ipsa fide quam in habitu scientiae.</p>
          <p xml:id="bb-d1e20373-d1e167">Item, certius cognoscitur id de quo non potest dubitari quam id de quo potest dubitari ;
      sed quod quis cognoscit scientiali cognitione, sic novit quod de eo dubitare non potest ;
      qui autem novit aliquid cognitione fidei potest de eo dubitare, sicut patet : ergo maior est
      certitudo scientiae quam fidei.</p>
          <p xml:id="bb-d1e20373-d1e170">Item, certius cognoscitur quod cognoscitur aperta visione quam quod cognoscitur sola
      credulitate ; sed per scientiam cognoscitur aliquid aperta visione, per fidem sola
      credulitate : ergo certior est scientia quam fides.</p>
          <p xml:id="bb-d1e20373-d1e173">Item, quanto aliquid cognoscitur clarius, tanto cognoscitur certius ; sed fides cognoscit
      per speculum in aenigmate, scientia autem revelata facie : ergo maior est certitudo quam
      habet scientia quam illa quam habet fides.</p>
          <p xml:id="bb-d1e20373-d1e176">Item, certius cognoscitur quod potest probari quam quod non potest probari ; sed quod quis
      cognoscit habitu scientiae potest probare alii quantumcumque adversanti et eum convincere
      necessario, ita quod non potest contradicere ; non sic autem est de fide ; ergo fides non
      habet tantam certitudinem quantam habet habitus scientiae.</p>
        </div>
        <div xml:id="bb-d1e20373-Dd1e180">
          <head xml:id="bb-d1e20373-Hd1e182">Conclusio</head>
          <head xml:id="bb-d1e20373-Hd1e185" type="question-title">Certitudo fidei superatur a scientia, quae est visio Dei aperta,
      superat vero scientiam , quae est cognitio credibilium secundum statum viae, et interdum
      etiam scientiam aliorum cognoscibilium quoad certiludinem adhaesionis, non vero
      speculationis.</head>
          <p xml:id="bb-d1e20373-d1e188">Respondeo : Dicendum quod, cum comparamus certitudinem fidei ad certitudinem scientiae,
      potest intelligi dupliciter. Nam uno modo scientia potest dici aperta et certa visio Dei in
      patria ; et hoc modo non est quaestio nec dubium quin scientia isto modo praecellat in
      certitudine ipsam fidem, sicut gloria praecellit gratiam et status patriae statum viae. Alio
      modo dicitur scientia cognitio quam quis habet in via ; et ista potest esse dupliciter : aut
      respectu illorum respectu quorum est fides aut respecta aliorum cognoscibilium. Si respectu
      illorum respecta quorum est fides, sic, simpliciter loquendo, certior est fides quam.
      scientia. Unde, si aliquis philosophorum cognovit aliquem articulorum ratiocinando, utpote
      Deum esse creatorem vel Deum esse remuneratorem, nunquam ita certitudinaliter cognovit per
      suam scientiam sicut cognoscit verus fidelis per suam fidem.</p>
          <p xml:id="bb-d1e20373-d1e191">Si autem loquamur de scientia secundum quod est cognitio aliorum cognoscibilium, sic quodam
      modo certior est fides quam scientia et quodam modo e contrario. Est enim certitudo
      speculationis et est certitudo adhaesionis ; et prima quidem respicit intellectum, secunda
      vero respicit ipsum affectum. Si loquamur de certitudine adhaesionis, sic maior est
      certitudo in ipsa fide quam sit in habitu scientiae, pro eo quod vera fides magis facit
      adhaerere ipsum credentem veritati creditae quam aliqua scientia alicui rei scitae. Videmus
      enim veros fideles nec per argumenta nec per tormenta nec per blandimenta inclinari posse ut
      veritatem quam credunt saltem oretenus negent ; quod nemo sciens sanae mentis faceret pro
      aliquo quod cognoscit, nisi in quantum doctrina fidei dictat non esse mentiendum. Stultus
      enim esset geometra, qui pro quacumque certa conclusione geometriae auderet subire mortem.
      Unde verus fidelis, etiam si sciret totam scientiam philosophicam, mallet totam illam
      scientiam perdere quam unum solum articulum ignorare : adeo adhaeret veritati creditae. De
      certitudine igitur adhaesionis verum est fidem esse certiorem scientia philosophica, et haec
      certitudo respicit veritatem et dotrinam secundum pietatem ; et de hac certitudine
      concludunt rationes ad primam partem inductae.</p>
          <p xml:id="bb-d1e20373-d1e194">Si autem loquamur de certitudine speculationis, quae quidem respicit ipsum intellectum et
      nudam veritatem, sic concedi potest quod maior est certitudo in aliqua scientia quam in
      fide, pro eo quod aliquis potest aliquid per scientiam ita certitudinaliter nosse quod nullo
      modo potest de eo dubitare nec aliquo modo discredere nec in corde suo ullo modo
      contradicere, sicut patet in cognitione dignitatum et primorum principiorum. Et hoc modo
      procedunt rationes ad partem sequentem, sicut pertractanti patet. Et per hoc patet responsio
      ad quaestionem propositam. Patet etiam responsio ad obiecta. Procedunt enim secundum
      diversas vias. Nam rationes ad primam partem adducae concludunt de certitudine adhaesionis ;
      rationes vero ad oppositum de certitudine speculationis. Verumtamen rationes ad primam
      partem adductae videntur concludere de certitudine speculationis, quod illa certitudine sit
      fides certior scientia, quod falsum est. Ideo tentandum est eas dissolvere.</p>
        </div>
        <div xml:id="bb-d1e20373-Dd1e199">
          <head xml:id="bb-d1e20373-Hd1e201">Ad Rationes</head>
          <p xml:id="bb-d1e20373-d1e204">Ad illud verbum <name ref="#Augustine">Augustini</name>, quo dicitur quod nihil est homini certius sua fide, dici potest
      quod nihil facit ad propositum, quia non loquitur de certitudine quam quis habet per fidem,
      sed quam quis habet de fide quam habet in mente ; et illa est certitudo scientiae : scit
      enim homo fidelis se habere fidem.</p>
          <p xml:id="bb-d1e20373-d1e210">Ad illud Philosophi, quod virtus est certior omni arte, dicendum quod ipse loquitur de
      virtute et arte, secundum quod comparantur ad idem. Multo enim melius scit aliquis invenire
      medium et obiectum per habitum virtutis quam per habitum purae cognitionis. Non est autem
      generaliter intelligendum quod virtus sit certior circa proprium obiectum quam aliqua
      scientia circa suum.</p>
          <p xml:id="bb-d1e20373-d1e213">Ad illud quod obicitur, quod certius videtur quod videtur in lumine Veritatis increatae,
      quam quod videtur in lumine veritatis creatae, dicendum quod illud verum est quando lumen
      Veritatis increatae irradiat plene, sicut erit in patria. Quando autem semiplene irradiat,
      non est necesse quod habeat veritatem ; sicut patet, quia certius potest homo videre ad
      lumen candelae quam ad lumen solis, ubi sol non plene irradiat. Sic et in proposito
      intelligendum est : licet enim fiat irradiatio mediante fide ab ipsa veritate aeterna, non
      tamen. est irradiatio plena, quoniam manet speculum et aenigma.</p>
          <p xml:id="bb-d1e20373-d1e216">Ad illud quod obicitur, quod certior est cognitio cui non permiscetur error, dicendum quod
      verum est ; sed sicut fidei non permiscetur error, ita etiam nec scientiae in quantum
      scientia, sed hoc est solum ex defectu a parte cognoscentis. Sic etiam contingit in ipsa
      fide a parte credentis, sicut patet in fidei, qui propter distorsionem intellectus a
      cognitione fidei labitur in haeresim, dum credulitati verae intermiscet se credulitas falsa.
      Unde ex hoc non potest concludi quod fides sit certior quam scientia. Istud tamen verum est
      quod doctrina fidei magis veraciter est tradita quam aliqua scientia philosophica, quia
      Spiritus Sanctus et ipse Christus, qui docuerunt veritatem fidei et Sacrae Scripturae, in
      nullo falsum dixerunt nec in aliquo possunt reprehendi ; quod de nullo philosopho arbitror
      vere posse dici in traditione alicuius doctrinae, immo inveniuntur veris multa falsa
      permiscuisse.</p>
          <p xml:id="bb-d1e20373-d1e220">Ad illud quod obicitur, quod quanto scientia nobilior est, tanto certior, dicendum quod
      illud non habet veritatem. Nam, sicut dicit <name ref="#Aristotle">Philosophus</name>, maior est certitudo mathematicae
      scientiae quam divinae, et tamen nobilior est divina quam mathematica ; hoc autem est
      propter defectum a parte intelligentis, quia, sicut dicit <name ref="#Aristotle">Philosophus</name>, sicut se habet oculus
      noctuae ad. lucem, ita intellectus noster ad manifestissima naturae ; unde illa quae sunt
      certissima in se, cognoscit aliquando dubie. Et tamen illa cognitio minus certa magis est
      nobilis et perfecta, quoniam est de re nobiliori. Melius est enim vel modicum quid de Deo
      scire quam caelestium vel terrestrium notitiam habere. Rationes vero ad oppositam partem
      concedendae sunt ; concludunt enirri de certitudine speculationis, sicut satis clarum est et
      pertractanti apparet.</p>
        </div>
      </div>
    </body>
  </text>
</TEI>