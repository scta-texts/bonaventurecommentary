<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 8, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 8, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e8070">
        <head xml:id="bb-d1e8070-Hd1e119">III, D. 8, A. 1, Q. 3</head>
        <head xml:id="bb-d1e8070-Hd1e122" type="question-title">Utrum homo veraciter dicatur de divina natura.</head>
        <p xml:id="bb-d1e8070-d1e125">Tertio quaeritur, utrum <mentioned> homo </mentioned> veraciter dicatur de divina natura.</p>
        <div xml:id="bb-d1e8070-Dd1e131" type="rationes-principales">
          <head xml:id="bb-d1e8070-Hd1e133">Rationes principales</head>
          <p xml:id="bb-d1e8070-d1e136">Et quod sic, videtur. Haec est vera : divina natura est persona Filii Dei propter summam
      simplicitatem et identitatem quae est in Deo ; sed de quocumque praedicatur <mentioned>
       Filius Dei </mentioned>, praedicatur <mentioned> homo </mentioned> : igitur haec est vera
      : divina natura est homo.</p>
          <p xml:id="bb-d1e8070-d1e145">Item, homo est divina natura ; haec est vera, quia aliquis homo, utpote Christus, est
      divina essentia vel natura : ergo, a simplici conversa, divina natura est homo.</p>
          <p xml:id="bb-d1e8070-d1e148">Item, Deus et divina natura convertuntur : igitur de quocumque praedicatur unum, et alterum
      ; sed haec est vera Deus est homo : igitur haec est vera divina natura est homo.</p>
          <p xml:id="bb-d1e8070-d1e151">Item, aut divina natura est homo aut non-homo. Si est homo, habeo propositum ; si est
      non-homo, sed Filius Dei est divina natura : ergo Filius Dei est non-homo. Quodsi hoc est
      impossibile, restat quod haec est vera divina natura est homo.</p>
          <p xml:id="bb-d1e8070-d1e155">Sed contra : Sicut se habet humana natura ad esse Deum, sic se habet divina ad esse hominem
      ; sed haec est simpliciter falsa humana natura est Deus : ergo et haec est simpliciter falsa
      divina natura est homo.</p>
          <p xml:id="bb-d1e8070-d1e158">Item, de quocumque praedicatur esse hominem, praedicatur esse mortale. Ergo, si divina
      natura est homo, divina natura est mortalis.</p>
          <p xml:id="bb-d1e8070-d1e161">Item, de quocumque praedicatur homo, inest ei humanitas ; sed cuicumque inest humanitas,
      informatur humanitate : ergo de illo solo praedicatur homo respectu cui.us humanitas est
      forma. Sed humanitas non est forma divinae naturae : ergo haec est simpliciter falsa divina
      natura est homo.</p>
          <p xml:id="bb-d1e8070-d1e164">Item, si divina natura est homo, aut ratione essentiae aut ratione personae. Non ratione
      essentiae quia humariitatis et divinitatis essentiae simpliciter sunt distinctae. Non
      ratione personae, quia natura non supponit pro persona, sicut supra in primo libro dictum
      est : ergo haec est simpliciter falsa <mentioned> divina natura est homo </mentioned>.</p>
        </div>
        <div xml:id="bb-d1e8070-Dd1e171">
          <head xml:id="bb-d1e8070-Hd1e173">Conclusio</head>
          <head xml:id="bb-d1e8070-Hd1e176" type="question-title">Locutio: divina natura est homo, potest tantum concedi, si
      praedicatur ratione suppositi.</head>
          <p xml:id="bb-d1e8070-d1e179">Respondeo : Dicendum quod, sicut in primo libro habitum fuit, in divinis est reperire
      praedicationem per identitatem et, per denominationem, licet non usquequaque proprie omnino.
      Differt autem praedicatio per denominationem a praedicatione per identitatem, quia, cum
      aliquid praedicatur per modum denominativum, praedicatur sub ratione formae, ut cum dicitur
      Pater generat. Cum autem praedicatio est per identitatem, potest praedicari ratione
      suppositi, ut cum dicitur divina sententia est Pater, sensus est : divina essentia est ille
      qui est Pater. Et hoc modo non praedicatur ratione suppositi nisi illud nomen quod claudit
      intra se suum suppositum, sicut est nomen substantivum vel substantivatum. Hunc igitur
      duplicem modum praedicandi reperimus in divinis secundum catholicum modum loquendi, ut
      aliquid praedicetur ratione formae, aliquid ratione suppositi.</p>
          <p xml:id="bb-d1e8070-d1e182">Cum ergo quaeritur, utrum divina natura sit homo, distinguendum est, quia iste terminus
       <mentioned> homo </mentioned>, dupliciter potest intelligi praedicari, quia, si
      intelligatur praedicari ratione suppositi, tunc est vera, et est sensus : divina essentia
      est homo, id est, divina essentia est ille qui est homo ; et reducitur ista praedicatio ad
      praedicationem quae est per identitatem quantum ad principalem compositionem. ; quantum vero
      ad implicationem clauditur ibi praedicatio per unionem. Divina enim essentia est Filius Dei
      per identitatem ; sed Filius Dei est homo per unionem. Si autem fit praedicatio ratione
      formae sive per modum cuiusdam denominationis, falsa est, et est sensus : divina natura est
      homo, id est, divina natura est humanitate informata. Et hoc modo locutio est falsa, 1icet
      secundum sensum priorem habeat veritatem, sicut ostendunt rationes ad primam partem
      inductae.</p>
        </div>
        <div xml:id="bb-d1e8070-Dd1e190">
          <head xml:id="bb-d1e8070-Hd1e192">Ad rationes</head>
          <p xml:id="bb-d1e8070-d1e195">Ad illud ergo quod primo obicitur, quod sicut se habet humana natura ad esse Deum etc.,
      dicendum quod falsum est, pro eo quod humana natura non praedicatur de sua hypostasi per
      identitatem, sicut divina praedicatur propter summam simplicitatem. Unde haec est falsa
      Christus est humana natura, quamvis haec sit vera Christus est divina natura. Et ideo non
      sequitur, si haec est falsa humana natura est Deus, quod haec sit falsa divina natura est
      homo.</p>
          <p xml:id="bb-d1e8070-d1e198">Ad illud quod obicitur, quod de quocumque praedicatur esse hominem, praedicatur essse
      mortale, dicendum quod hoc est verum quantum ad praedicationem per modum denominandi.
      Quantum vero ad praedicationem qua praedicatur ratione suppositi non habet veritatem.
       <mentioned> Homo </mentioned> enim, cum sit nomen substantivum, ratione suppositi potest
      praedicari ; <mentioned> mortale </mentioned> vero, cum sit nomen adiectivum, adiective
      retentum ponit rem suam circa illud de quo praedicatur. Et sicut non sequitur : divina
      essentia est Pater, ergo divina essentia generat, sic non sequitur : divina essentia est
      homo, ergo moritur vel nascitur.</p>
          <p xml:id="bb-d1e8070-d1e207">Ad illud vero quod obicitur, quod de quocumque praedicatur homo, inest ei humanitas,
      dicendum quod verum est de illo modo praedicationis quo modo praedicatur ratione formae ;
      sed non de illo quo praedicatur ratione suppositi. Tune enim non significatur quod humanitas
      insit ei de quo praedicatur, sed quod inest alicui quod habet identitatem cum eo de quo
      praedicatur.</p>
          <p xml:id="bb-d1e8070-d1e210">Ad illud quod obicitur, quod haec non est vera ratione substantiae vel personae <mentioned>
       divina natura est homo </mentioned>, dicendum quod, etsi divina natura non supponat pro
      persona, homo tamen pro persona potest supponere, divina vero natura subicitur ratione sui,
      ita quod veritatem habet ratione utriusque : ratione unius ex parte subiecti, ratione vero
      alterius ex parte praedicati, videlicet ratione personae.</p>
        </div>
      </div>
    </body>
  </text>
</TEI>