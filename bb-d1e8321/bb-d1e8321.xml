<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 8, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 8, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e8321">
        <head xml:id="bb-d1e8321-Hd1e119">III, D. 8, A. 2, Q. 2</head>
        <head xml:id="bb-d1e8321-Hd1e122" type="question-title">Utrum in Christo sint duae filiationes.</head>
        <p xml:id="bb-d1e8321-d1e125">Secundo quaeritur, utrum in Christo sint filiationes duae.</p>
        <div xml:id="bb-d1e8321-Dd1e128" type="rationes-principales">
          <p xml:id="bb-d1e8321-d1e130">Et quod sic, videtur. Generatio est ratio sive causa filiationis sicut actio causa
      relationis ; sed in Christo est duplex generatio : ergo est duplex filiatio ; multiplicata
      enim causa, multiplicari videtur et effectus.</p>
          <p xml:id="bb-d1e8321-d1e133">Item multiplicato uno relativorum, necessario multiplicatur et reliquum, eo quod
      relativorum est ad aliud se habere, et quoties dicitur unum oppositorum, totius dicitur
      reliquum, sicut vult <name ref="#Aristotle">Philosophus</name> ; sed Christus secundum generationem aeternam est Filius
      Patris, secundum generationem temporalem est filius Matris : ergo etc.</p>
          <p xml:id="bb-d1e8321-d1e139">Item, diversarum productionum diversi sunt termini ; sed generatio temporalis et aeterna
      sunt diversae productiones : ergo, si utraque terminatur ad Christum Secundum quod est
      filius, necesse est Christum esse fillum alium et alium : igitur in eo sunt filiationes
      plures.</p>
          <p xml:id="bb-d1e8321-d1e142">Item, idem est esse natum et esse filium ; sed, si aliqua sunt eadem, numerato uno
      numeratur et reliquum : ergo, si Christus est bis natus, habet duplicem filiationem.</p>
          <p xml:id="bb-d1e8321-d1e145">Item, abstracta filiatione aeterna, est intelligere filiationem temporalem et e converso.
      Ergo, si illa sunt diversa quorum unum est intelligere abstracto alio, igitur filiatio
      aeterna et temporalis est alia et alia in Christo.</p>
          <p xml:id="bb-d1e8321-d1e149">Sed contra : Filiatio est proprietas personalis ; sed in Christo non est nisi una persona :
      ergo non est nisi uria sola filiatio.</p>
          <p xml:id="bb-d1e8321-d1e152">Item, sicut Christus habet Patrem et Matrem, ita quilibet alius est natus ex patre et ex
      matre ; sed nullus dicitur habere duas filiationes, quia genitus est ex patre et ex matre :
      ergo pari ratione in Christo non erunt duae filiationes, quia natus est Christus ex Patre et
      ex Virgine.</p>
          <p xml:id="bb-d1e8321-d1e155">Item, ex hoc quod aliquis magister habet plures discipulos, hodie unum et cras alium, non
      habet diversos magistratus. Ergo pari ratione nec et Chritus debet dici habere plures
      filiationes ex hoc quod genitus est a Patre prius et a Matre posterius.</p>
          <p xml:id="bb-d1e8321-d1e158">Item, si alia persona nata esset de Virgine, esset confusio in proprietatibus personalibus
      propter pluralitatem filiationum, sicut dicit <name ref="#Anselm">Anselmus</name>. Si ergo in incarnatione Verbi nulla
      facta est proprietatum confusio, videtur quod nulla facta sit filiationum plurificatio.</p>
          <p xml:id="bb-d1e8321-d1e164">Item, numerata. proprietate, numeratur subiectum, ut si sunt duae albedines, sunt duo alba
      : ergo, si sunt duae filiationes, sunt duo filii : ergo, si in Christo sunt duae
      filiationes, in Christo sunt duo filii, et si Christus est duo filii, Christus est duo. Sed
      haec est falsa, sicut improbata est supra, et habetur in. Symbolo : Non duo tamen, sed unus
      est Christus. Igitur falsum est duas filiationes esse in Christo.</p>
        </div>
        <div xml:id="bb-d1e8321-Dd1e168">
          <head xml:id="bb-d1e8321-Hd1e170">Conclusio</head>
          <head xml:id="bb-d1e8321-Hd1e173" type="question-title">Cum in Christo non sint plures personae, non sunt plures in eo
      filiationes, licet dicatur bis natus, quia filiatio proprie personam respicit et non naturam
      nisi ratione personae.</head>
          <p xml:id="bb-d1e8321-d1e176">Respondeo : Dicendum quod, quamvis concedatur in Christo duas esse nativitates, non tamen
      concedi debet duas esse filiationes. Et ratio huius est, quia, cum filiatio sit relatio,
      comparationem habet ad tria : ad subiectum in quo est et ad terminum ad quem est et ad
      principium a quo est. Numerus autem relationis secundum differentiam formalem sive
      specificam causatur a principio a quo est, sicut paternitas et dominium sunt duae relationes
      in aliquo homine, quae numerantur non ratione eius in quo sunt, principaliter, sed ratione
      eiu a quo sunt, quia possunt esse duae relationes in homine respectu eiusdem. Plurificatio
      autem relationis secundum numerum non venit principaliter ratione eius a quo est nec ratione
      ad quem, sed ratione subicti eius in quo, quoniam proprietas subiecti numerari habet ratione
      suppositi. Et quoniam subiectum filiationis est ipsa persona, non natura nisi ratione
      personae, hinc est quod, cum in Christo non sint plures personae, non possunt esse plures
      filiationes. Ideo concedendae sunt rationes ad hoc inductae.</p>
        </div>
        <div xml:id="bb-d1e8321-Dd1e181">
          <head xml:id="bb-d1e8321-Hd1e183">Ad rationes</head>
          <p xml:id="bb-d1e8321-d1e186">Ad illud ergo quod primo obicitur, quod generatio est causa filiationis, iam patet
      responsio, quia relatio non multiplicatur ex parte causae, sed ex parte subiecti. Si autem
      quaeratur, quare multiplicatur generatio in Christo et non filiatio, cum utraque respiciat
      personam, dicendum quod generatio significat per modum actionis ; actio autem et passio non
      solum recipit numerationem ex parte subiecti, sed etiam ex parte mensurae et ex parte
      principii. Et quoniam aliud est principium et alia est mensura, temporalis et aeterna, ideo
      alia potest dici et alia generatio, quamvis non filiatio. Alia etiam est ratio, quia, etsi
      generatio respiciat personam, tamen per consequens respicere potest et naturam. Unde humana
      natura in Christo potest dici nata, non tamen potest dici filia, quia filiatio proprie
      respicit personam. Et quia in Christo est pluralitas naturarum et unitas personae, ideo
      possunt dici plures generationes, quamvis non possint dici plures filiationes. </p>
          <p xml:id="bb-d1e8321-d1e189">Ad illud quod obicitur, quod multiplicato uno relativorum, multiplicatur et reliquum,
      dicendum quod illud verum est de multiplicatione formali et de eo correlativo a quo dependet
      correlativum dependentia essentiali. Quando autem correlativm multiplicatur multiplicatione
      materiali, non habet veritatem, sicut est quando unus homo generat plures filios et unus
      magister docet plures discipulos ; tunc enim relatio quae est in ipso non dependet ab
      unoquoque eorum nisi dependentia accidentali, et, desinente uno, salvatur relatio in altero.
      Unde quando quis generat post primum filium alium, non nascitur in eo nova paternitas, sed
      primae paternitati innascitur novus respectus, quia pater est plurium quam prius erat. Sic
      est intelligendum in proposito ; unde Christus generatione temporali non acquirit novam
      filiationem, sed incipit esse filius alterius, scilicet Virginis.</p>
          <p xml:id="bb-d1e8321-d1e192">Ad illud quod obicitur, quod diversarum productionum diversi sunt termini, dicendum quod
      verum est quando illae productiones sunt disparatae, ita quod una non supponit aliam. Sic
      autem non est in proposito, quia nativitas temporalis praesupponit aeternam nativitatem. Et
      ideo non oportet filium esse alium et alium, quamvis alia et alia. generatione generetur ;
      sufficit enim, ut dictum fuit, ad pluralitatem generationum pluralitas naturarum, non sic
      autem ad pluralitatem filiationum.</p>
          <p xml:id="bb-d1e8321-d1e195">Ad illud quod obicitur, quod idem est esse natum et esse filium, dicendum quod, etsi de
      eodem dicatur, tamen filiatio proprie dicit relationem, et nativitas sive generatio ipsam
      productionem ; relatio autem et actio ex alia et alia causa habent numerari. Et ideo non
      sequitur, quodsi plurificetur productio, quod plurificatur filiatio.</p>
          <p xml:id="bb-d1e8321-d1e199">Ad illud quod obicitur ultimo, quod est intelligere filiationem temporalem, abstracta
      filiatione aeterna, dicendum quod hoc non est propter diversitatem relationis in se, sed
      propter diversitatem respectuum ; sicut si aliquis sit pater duorum, potest intelligi esse
      pater unius, ita quod non alterius ; et si aliquis videatur a duobus, potest intelligi
      videri ab uno, ita quod non ab alio. Ex hoc tamen non potest concludi quod sit diversitas
      secundum rem, sed secundum rationem. Diversitatem autem secundum rationem voco illam quae
      solum est secundum respectum et comparationem.</p>
        </div>
      </div>
    </body>
  </text>
</TEI>