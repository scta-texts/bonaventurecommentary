<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e26211">
        <head xml:id="bb-d4e26211-Hd1e108">Quaestio 4</head>
        <head xml:id="bb-d4e26211-Hd1e111" type="question-title">Utrum in poena purgatorii sit minor certitudo de gloria quam in
          via.</head>
        <p xml:id="bb-d4e26211-d1e114">Quarto quaeritur, utrum in illa poena sit minor certitudo de gloria quam in via.</p>
        <div xml:id="bb-d4e26211-Dd1e117" type="rationes-principales">
          <head xml:id="bb-d4e26211-Hd1e119">Rationes principales</head>
          <p xml:id="bb-d4e26211-d1e122">Et quod sic, videtur : Quia quanta status similior est statui quem homo omnino respuit,
            tanto maiorem timorem incutit ei qui in eodem existit ; sed status purgatorii magis
            similis est statui infernali quam status vitae praesentis : ergo augetur in eo timor :
            ergo, per oppositum, minuitur certitudo.</p>
          <p xml:id="bb-d4e26211-d1e125">Item, anima peccatrix punitur timore et dolore, sicut econtra anima iusta reficitur
            gaudio et spe ; sed in purgatorio augetur poena doloris : ergo pari ratione poena
            timoris : ergo minuitur certitudo futurae beatitudinis.</p>
          <p xml:id="bb-d4e26211-d1e128">Item, si augeretur certitudo, augeretur consolatio, et si augeretur consolatio,
            minueretur flagellatio. Ergo, si esset ibi maior certitudo, esset ibi minor afflictio
            quam in praesenti ; sed non est minor, sed maior afflictio quam in praesenti : ergo est
            minor certitudo.</p>
          <p xml:id="bb-d4e26211-d1e131">Item, si maior esset certitudo, cum non ambulet ibi anima per speciem, sed per fidem,
            quae non evacuatur quousque veniat lux gloriae, esset ibi maior fides, et si maior
            fides, maior gratia : ergo, a destructione consequentis, si gratia non est maior in
            purgatorio, videtur quod nec maior certitudo : ergo saltem ita dubitat anima ibi sicut
            hic. Sed hic nescit utrum odio an more digna sit : ergo et ibi nescit utrum sit in
            inferno vel extra.</p>
          <p xml:id="bb-d4e26211-d1e135">Contra : Magis est certus per spem qui sperat et non potest desperare, quam qui sperat
            et desperare potest ; sed animae quae sunt in purgatorio ita sperant quod desperare non
            possunt, in via autem desperare possunt : ergo etc.</p>
          <p xml:id="bb-d4e26211-d1e138">Item, maior est certitudo in eo in quo nulla est dubitatio, quam in eo in quo cadit
            dubitatio : haec est per se vera ; sed in eo qui est in purgatorio non cadit dubitatio
            de gloria habenda : ergo est ibi maior certitudo. Probatio minoris : si potest dubitare
            se perventurum, et qui potest dubitare, potest consequenter opinari ; et qui potest
            opinari, potest credere et errare circa utramque partem : ergo, cum anima talis non
            possit errare, non videtur quod possit dubitare.</p>
          <p xml:id="bb-d4e26211-d1e141">Item, si venit ex hoc titubatio, aut ex subreptione aut ex scientia certa. Non ex
            subreptione, quia hoc competit animae ratione coniunctionis suae cum carne, a qua
            opprimitur et non onmino est domina actuum suorum. Non ex certa scientia, probatio :
            anima quae est in purgatorio certa fide cognoscit quod in inferno vermis non moritur ;
            certa fide cognoscit quod in inferno non melioratur ; certa fide cognoscit quod in
            inferno desperatione cruciatur ; sed constat sed quod opposita videt in se : ergo senti
            : ergo ex deliberatione non potest de his dubitare quin cadat a vera fide. Sed non
            potest fieri infidelis : ergo non potest ex certa scientia dubitare ; nec ex subreptione
            dubitat : ergo nullo modo : ergo etc.</p>
          <p xml:id="bb-d4e26211-d1e144">Item, cum anima a carne separatur, se ipsam nudam intuetur : ergo videt quod habet in
            se, ergo novit utrum habeat culpam mortalem an gratiam ; et certa est quod, si habet
            gratiam, non potest ad infernum descendere : ergo videtur quod nullo iudicio dubitet :
            ergo multo maior certitudo est de gloria in purgatorio quam in praesenti saeculo.</p>
        </div>
        <div xml:id="bb-d4e26211-Dd1e148">
          <head xml:id="bb-d4e26211-Hd1e150">Conclusio</head>
          <head xml:id="bb-d4e26211-Hd1e153" type="question-title">In purgatorio est maior certitudo de gloria quam in via, minor
            quam in patria</head>
          <p xml:id="bb-d4e26211-d1e156">Respondeo : Ad praedictorum intelligentiam est notandum, secundum quosdam, quod pro
            acerbitate poenarum ita absorbetur spiritus, ut ubi sit ignoret et ex hoc dubitet utrum
            sit in inferno an extra. Sicut enim anima ex dulcedine extra se rapitur, ut nesciat
            utrum in corpore an extra corpus hoc videat, sic suo modo dicunt in poenis se habere. Et
            pro statu illo dicunt minorem certitudinem secundum actum esse, licet non sit minor
            secundum habitum, immo quodam modo maior. Sed certe non videtur hoc rationabiliter
            sustineri : primum, quia, etsi spiritus carni coniunctus possit ab huiusmodi poenis adeo
            absorberi, ut usum rationis amittat, spiritus tamen separatus, qui immortalis est, non
            videtur adeo absorberi, cum fortior sit ad sustinendam magnam poenam in se quam in
            corpore parvam. Et quod illud verum sit, patet per verba <name ref="#GregoryGreat">Gregorii</name>, in IV Dialogorum, ubi dicit quod quidam in purgatorio existentes in
            gravibus poenis petierunt adiuturium pro liberatione : ergo sciebant se aliquando
            liberandos. Patet etiam per illud quod dicitur in Homilia de divite et Lazaro, ubi dicit
            quod damnati supra se electos considerant usque in diem iudicii. Si ergo poena illa
            infernalis improportionaliter gravior est quam purgatoria, et illa non absorbet usum
            rationis in damnatis qui sunt oppressi verme et desperatione et culpa : quanto magis nec
            ista poena absorbebit spiritus iustorum, qui fortificati sunt bona conscientia et spe et
            divina gratia. Certe non videtur.</p>
          <p xml:id="bb-d4e26211-d1e162">Ideo dicendum quod animae in purgatorio maiorem habent certitudinem de gloria quam
            etiam illae quae in via sunt, sicut habebant animae in limbo ; et ista certitudo media
            est inter certitudinem viae et patriae. In patria enim est certitudo tentionis evacuans
            exspectationem et timorem ; in via vero certitudo est exspectationis mixta timori, quia
            quilibet labi potest, dum est viator ; in purgatorio est medio modo, scilicet certitudo
            exspectationis, quia nondum obtinuit ; sed est evacuatio timoris propter confirmationem
            liberi arbitrii, qua deinceps scit se peccare non posse. Et sic patet quod est maior
            certitudo, dum evacuatur timor de lapsu ; et illa evacuatio non est per animae maiorem
            perfectionem, sed per status mutationem.</p>
        </div>
        <div xml:id="bb-d4e26211-Dd1e167">
          <head xml:id="bb-d4e26211-Hd1e169">Ad rationes</head>
          <p xml:id="bb-d4e26211-d1e172">Ad illud ergo quod obicitur in contrarium, quod locus ille similior est inferno,
            dicendum quod duplex est similitudo vel symbolum : una, quae est via ad faciliorem
            transitum ; per quem modum dicit Philosophus quod <quote xml:id="bb-d4e26211-Qd1e174">in habentibus symbolum facilior
              est transitus</quote> ; et de hac verum est quod obicit. Alia est similitudo, quae
            tamen ad transitum non disponit, sicut os similius est ossi quam sit humor, et tamen non
            ita de facili posset converti in alimentum ossis, sicut humor ; et de isto non habet
            veritatem quod obicit. Quia enim difficilior est transitus, ideo minus potest, immo si
            nullus est transitus, nullo modo potest timere. Quoniam ergo ab igne purgatorii in
            infernum descendere est impossibile, non ab igne praesentis supplicii sive status
            praesentis, quamvis ille sit similior, non inducit maiorem timorem.</p>
          <p xml:id="bb-d4e26211-d1e178">Ad illud quod obicitur, quod punitur dolore et timore, dicendum quod ad hoc quod
            sufficienter puniatur, non oportet animam puniri omni genere poenae. Afflictio enim
            ignis vel cruciatio doloris sufficienter punit, etiam si non adsit titillatio vel
            titubatio timoris.</p>
          <p xml:id="bb-d4e26211-d1e181">Ad illud quod obicitur, quod, augmentata certitudine, augetur consolatio, dicendum quod
            hoc verum est, ceteris paribus ; sed quoniam illa certitudo est cum afflictione et
            exspectationis dilatione, ideo non tam viget ibi consolatio quam afflictio. Attamen nec
            in ira sua continet misericordias suas Dominus, sed cum iratus est, misericordiae suae
            rememoratur et vehementer afflictos aliqua spei certitudine refocillat.</p>
          <p xml:id="bb-d4e26211-d1e184">Ad illud quod obicitur, quod ambulat per fidem, ergo etc., dicendum quod, etsi per
            fidem ambulet quantum ad ea quae divinitatis sunt, quae nondum per speciem intuetur,
            nihilominus tamen aliqua sunt nobis invisa, quae anima exuta novit tamquam
            certitudinalia, utpote divinam sententiam de se latam, quae de unoquoque homine
            particulariter fertur in eius exitu ; hoc autem fidem non evacuat, quia credit non
            apparentia et adhuc indiget substantia rerum sperandarum et argumento non visarum.</p>
        </div>
      </div>
    </body>
  </text>
</TEI>