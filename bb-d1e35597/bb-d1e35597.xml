<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 38, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 38, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e35597">
        <head xml:id="bb-d1e35597-Hd1e119">III, D. 38, A. 1, Q. 1</head>
        <head xml:id="bb-d1e35597-Hd1e122" type="question-title">Utrum essentiale sit mendacio esse falsum.</head>
        <p xml:id="bb-d1e35597-d1e125">Circa primum sic proceditur et quaeritur, utrum essentiale sit mendacio esse falsum.</p>
        <div xml:id="bb-d1e35597-Dd1e128" type="rationes-principales">
          <head xml:id="bb-d1e35597-Hd1e130">Rationes Principales</head>
          <p xml:id="bb-d1e35597-d1e133">Et quod sic, videtur. Primo, per definitionem mendacii, quam ponit <name ref="#Augustine">Augustinus</name>, in libro De
      mendacio : <quote xml:id="bb-d1e35597-Qd1e138">Mendacium, inquit, est falsa vocis. Significatio cum intentione
       fallendi</quote>. Si ergo definitio et partes definitionis sunt essentiales definito, ergo
      essentiale est mendacio esse falsum.</p>
          <p xml:id="bb-d1e35597-d1e142">Item, hoc ipsum videtur per illud quod dicit <name ref="#Augustine">Augustinus</name>, Contra mendacium : Sicut lux
      opponitur tenebris, ita veritas opponitur mendacio. Sed tenebra, essentialiter loquendo, est
      privatio lucis : ergo mendacium est privatio veritatis. Sed veritatis privatio est falsitas
      : ergo, a primo, essentiale est ipsi mendacio esse falsum.</p>
          <p xml:id="bb-d1e35597-d1e148">Item, sicut se habent esse veracem et mendacem circa hominem, sic se habent circa orationem
      : sed ista duo sunt incompossibilia circa eumdem hominem simul et semel, videlicet ipsum
      esse veracem et mendacem : ergo similiter erunt incompossibilia circa sermonem ; ergo
      impossibile est quod idem sermo sit simul verus et mendax. Si ergo mendacium non potest se
      compati cum veritate, videtur quod inseparabiliter habeat sibi annexam falsitatem.</p>
          <p xml:id="bb-d1e35597-d1e151">Item, omne verum, secundum quod huiusmodi, est a Veritate prima ; sed nullum mendacium est
      a Veritate prima : ergo nullum mendacium est verum. Et est verum vel falsum : ergo
      essentiale est ipsi mendacio esse falsum.</p>
          <p xml:id="bb-d1e35597-d1e155">Sed contra : <name ref="#Augustine">Augustinus</name>, in libro De mendacio, dicit quod <quote xml:id="bb-d1e35597-Qd1e160">ille mentitur qui dicit
       verum quod putat esse falsum</quote>. Sed qui mentitur mendacium dicit : ergo aliquis
      dicendo verum facit mendacium : non ergo omne mendacium necessario est falsum.</p>
          <p xml:id="bb-d1e35597-d1e164">Item, sicut verbuin discordat ab intentione, cum quis negat illud quod novit, sic etiam
      discordat, quando affirmat illud quod ignorat et de quo dubitat ; sed possibile est aliquem
      affirmare aliquod verum de quo dubitat ; ponatur ergo, cum sit possibile ; sed in tali
      affirmatione discordat sermo ab intentione loquentis : ergo est ibi vitium et peccatum. Sed
      non est nisi peccatum mendacii : ergo videtur quod aliquid simul possit esse verum, et tamen
      nihilominus est mendacium.</p>
          <p xml:id="bb-d1e35597-d1e167">Item, si intentio est recta, totum est rectum : ergo, si intentio est mendax, totum est
      mendax ; sed aliquis potest dicere dictum verum intentione mentiendi : ergo possibile est
      quod aliquis dicendo verum sit mendax. Sed non est mendax nisi in illo dicto : ergo
      possibile est dictum verum esse mendacium.</p>
          <p xml:id="bb-d1e35597-d1e170">Item, sicut se habet peccatum ad bonitatem, ita se habet mendacium ad veritatem ; sed qui
      facit aliquod bonum opus mala intentione committit peccatum : ergo similiter qui dicit verum
      fallendi intentione incurrit mendacium : ergo idem quod prius. Si dicas, secundum quod
      <name ref="#Lombard">Magister</name> videtur dicere in littera, quod possibile est aliquem dicere verum et mentiri, sed
      non est possibile aliquod dictum esse verum et mendacium simul, videtur esse oppositio in
      adiecto, quia sicut se habet peccans ad peccatum, sic se habet mentiens ad mendacium ; sed
      omnis peccans peccatum committit : ergo omnis mentiens mendacium dicit : ergo, si veritas
      dicti non repugnat actui mentiendi, non repugnat rationi ipsius mendacii.</p>
        </div>
        <div xml:id="bb-d1e35597-Dd1e177">
          <head xml:id="bb-d1e35597-Hd1e179">Conclusio</head>
          <head xml:id="bb-d1e35597-Hd1e182" type="question-title">Licetsola intentio fallendi sufficiat ad hoc, ut quis dicatur
      mentiri, ad completam tamen mendacii rationem requiritur duplex falsitas, scilicet respectu
      intentionis et rei.</head>
          <p xml:id="bb-d1e35597-d1e185">Respondeo : Ad praedictorum intelligentiam est notandum quod dictum exterius prolatum
      comparatur ad intentionem dicentis et ad ipsam rem significatam ; et secundum hoc sortitur
      dictum illud rationem duplicis falsitatis vel veritatis. Nam per comparationem ad rem
      dicitur sermo verus, per comparationem autem ad intentionem dicentis dicitur verax. Sic
      etiam falsitas duplex est circa sermonem. Nam per comparationem ad rem, videlicet cum non
      est adaequatio rei et sermonis, dicitur sermo falsus ; per comparationem vero ad intentionem
      dicentis, cum non est adaequatio scrmonis et intentionis, dicitur sermo fallax sive
      mendax.</p>
          <p xml:id="bb-d1e35597-d1e188">Quoniam igitur mendacium nominat ipsum dictum per comparationem ad rem et ad ipsum
      dicentem, hinc est quod ad completam mendacii rationem duplex falsitas concurrit : una per
      comparationem ad rem et altera per comparationem ad intentionem loquentis. Et hanc duplicem
      falsitatem tangit <name ref="#Augustine">Augustinus</name> in definitione mendacii, cum dicit : Mendacium est falsa vocis
      significatio cum intentione fallendi. Prima autem falsitas tenet in ipso mendacio rationem
      materialis ; secunda vero rationem formalis, et ab illa secunda denominatur quis mendax.
      Propter hanc ergo duplicem comparationem, quam importat ipsum mendacium de ratione sui
      nominis, necesse est ad eius completam rationem concurrere praedictam duplicem differentiam
      falsitatis. Mentiri autem dicit actum per comparationem ad ipsum loquentem. Unde ad hoc quod
      aliquis dicatur mentiri, sufficit falsitas, quae concurrit ex discordia vocis et intentionis
      ; et hoc patet ex ipsa definitione vocabuli, quia mentiri est contra mentem ire. Contra
      mentem autem vadit, non solum ille qui dicit falsum scienter, sed etiam qui dicit verum quod
      putat esse falsum. Unde minus importatur, cum dicimus aliquem mentiri, quam quando dicimus
      aliquem dicere mendacium. Quamvis enim intentio fallendi sufficiat ad hoc ut aliquis dicatur
      mentiri, non tamen sufficit ad plenam rationem mendacii, secundum quod <name ref="#Lombard">Magister</name> dicit in
      littera et manifeste apparet ex ipsa notificatione <name ref="#Augustine">Augustini</name> et rationibus ad primam partem
      addtictis.</p>
        </div>
        <div xml:id="bb-d1e35597-Dd1e202">
          <head xml:id="bb-d1e35597-Hd1e204">Ad Rationes</head>
          <p xml:id="bb-d1e35597-d1e207">Ad illud vero quod obicitur in contrarium, quod ille mentitur qui dicit verum quod putat
      esse falsum, iam patet responsio, quia plura requiruntur ad perfectam rationem mendacii quam
      ad hoc quod aliquis dicatur mentiri.</p>
          <p xml:id="bb-d1e35597-d1e210">Ad illud quod obicitur, quod sicut verbum discordat ab intentione in eo qui asserit falsum,
      ita etiam in eo qui asserit dubium et incertum, dicendum quod, etsi sit ibi similitudo
      quantum ad discordiam intentionis, dissimilitudo tamen est quantum ad discordiam sermonis et
      rei, quia, cum asseritur falsum scienter, non tantummodo discordat sermo ab intentione, sed
      etiam discordat a re ; et ideo non sequitur, quodsi in assertione falsi cogniti est
      mendacium, quod sit propter hoc in assertione veri incerti, nisi secundum quid.</p>
          <p xml:id="bb-d1e35597-d1e213">Ad illud quod obicitur, quod intentio recta totum rectificat et obliqua totum falsificat,
      dicendum quod, etsi intentio obliqua totum dictum falsificet non tamen falsificat secundum
      omnem respectum, sed secundum respectum quem habet ad dicentem ; et ille respectus non
      sufficit ad mendacii rationem, sicut tactum est.</p>
          <p xml:id="bb-d1e35597-d1e216">Ad illud quod obicitur, quod qui facit bonum mala intentione committit peccatum, ergo etc.,
      dicendum quod bonum, mala intentione factum, non est simpliciter peccatum, sed peccatum illi
      qui facit, sicut, cum quis dat eleemosynam ex vana gloria, dare eleemosynam non est
      peccatum, sed illi qui mala intentione hoc facit. Sic etiam in proposito potest concedi. Et
      propterea ex hoc non habetur quod veritas simul stet cum eo quod est mendacium simpliciter,
      sed solum cum eo quod est mendacium secundum quid sive alicui. Aliter etiam posset dici quod
      non est simile, quia peccatum dicit privationem bonitatis ; bonitas autem dicit ordinationem
      in finem, quae quidem habet esse mediante recta intentione. Et ideo, recta intentione
      sublata, cum simpliciter pereat ordinatio, simpliciter iudicabitur aliquid esse peccatum.
      Mendacium autem dicit privationem veritatis, quae quidem non tantum consistit in
      comparatione ipsius sermonis ad intentionem, sed etiam ad ipsam rem.</p>
          <p xml:id="bb-d1e35597-d1e220">Et per hoc patet responsio ad illud quod obicit consequenter, quod quicumque peccat
      peccatum committit : ergo qui mentitur similiter committit mendacium. Non enim est simile,
      sicut iam visum est. Esto tamen quod ista conclusio concederetur quod iste mentiendo
      committeret mendacium, non tamen sequeretur quod esset mendacium in se ; immo est ibi quid
      et simpliciter, sicut prius explanatum est. Unde solum illud dictum, in quo est falsitas per
      comparationem ad rem et intentionem, est mendacium simpliciter et complete. Illud vero, in
      quo est falsitas solum per comparationem ad intentionem, est mendacium alicui et minus
      complete. Illud autem, in quo est falsitas per comparationem ad rem tantum, est mendacium
      secundum quid et minime complete. Unde fere omnes rationes praemissae et etiam consimiles in
      processu suo peccant secundum quid et simpliciter.</p>
        </div>
      </div>
    </body>
  </text>
</TEI>