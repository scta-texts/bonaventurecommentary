<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 6, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 6, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e6391">
        <head xml:id="bb-d1e6391-Hd1e119">III, D. 6, A. 1, Q. 3</head>
        <head xml:id="bb-d1e6391-Hd1e122" type="question-title">Utrum Christus, secundum quod homo, sit substantia, an homo
    praedicetur per modum habitus et accidentis.</head>
        <p xml:id="bb-d1e6391-d1e125">Tertio quaeritur, utrum Christus, secundum quod homo, sit substantia, an homo praedicetur per
    modum habitus et accidentis, sicut dicebat opinio tertia.</p>
        <div xml:id="bb-d1e6391-Dd1e128" type="rationes-principales">
          <head xml:id="bb-d1e6391-Hd1e130">Rationes principales</head>
          <p xml:id="bb-d1e6391-d1e133">Et quod Christus dicatur homo per modum habitus, ostenditur. Ad Philippenses 2, 7 : <quote xml:id="bb-d1e6391-Qd1e135" source="http://scta.info/resource/phil2_7">Habitu inventus ut homo</quote>. Super quod verbum dicit Hilarius, De
      Trinitate: Non fuit ille habitus tantum hominis, sed ut hominis. Ergo videtur tam ex hoc
      verbo quod dicit habitu quantum ex hoc quod dicit ut homo, quod importat similitudinem, quod
      Christus alio modo dicatur homo quam alii homines : et ita videtur quod dicatur per modum
      habitus, non per modum substantiae.</p>
          <p xml:id="bb-d1e6391-d1e139">Item, <name ref="#Augustine">Augustinus</name>, in libro 83 Quaestionum, dicit, et habetur <ref xml:id="bb-d1e6391-Rd1e144">in littera</ref>, quod
       <quote xml:id="bb-d1e6391-Qd1e147">quartum genus habitus competit huic comparationi</quote> ; et illud quartum genus
      spectat ad hoc quod dicitur praedicari per modum habitus, ut esse vestitum et calceatum,
      quod est in quadam adiacentia : ergo etc.</p>
          <p xml:id="bb-d1e6391-d1e151">Item, hoc ipsum videtur ratione. Quod advenit alicui iam in esse completo est illi accidens
      et praedicatur per mod um accidentis ; sed humana natura advenit personae Christi iam in
      esse completo : ergo videtur quod ei adveniat ut acciclens et praedicetur per modum
      accidentis, non ergo per modum substantiae.</p>
          <p xml:id="bb-d1e6391-d1e154">Item, quod praedicatur denominative est accidens et praedicatur per modum accidentis ; sed
      humana natura praedicatur de Christo denominative ; unde Filius Dei dicitur humanatus, quod
      quidem non potest dici de alio homine : ergo videtur quod non dicatur de ipso per modum
      substantiae, sed per modum accidentis.</p>
          <p xml:id="bb-d1e6391-d1e158">Item, impossibile est diversa genera praedicari de eodem essentialiter. Ergo multo minus
      erit possibile divinam naturam et humanam convenire eidem essentialiter : ergo, si Christus,
      essentialiter loquendo, est Deus, videtur quod homo dicatur solummodo per modum accidentis
      sive per modum habitus.</p>
          <p xml:id="bb-d1e6391-d1e161">Item, quae habent diversas definitiones non possunt praedicari de uno et eodem
      essentialiter ; sed Deus et homo diversas habent definitiones : ergo, cum <mentioned> Deus
      </mentioned> dicatur de Christo essentialiter, homo non dicetur de eo, substantialiter, sed
      solum accidentaliter.</p>
          <p xml:id="bb-d1e6391-d1e167">Sed contra : In decretali Alexandri Papae : <quote xml:id="bb-d1e6391-Qd1e169" source="http://scta.info/resource/cice-l5t7-d1e210">Cum Christus perfectus sit Deus et
       perfectus sit homo, qua temeritate audent aliqui dicere quod Christus non est aliquid,
       secundum quod homo ?</quote> Ergo, secundum sententiam Alexandri Papae, homo praedicatur
      de Christo per modum substantiae.</p>
          <p xml:id="bb-d1e6391-d1e173">Item, <quote xml:id="bb-d1e6391-Qd1e175" source="http://scta.info/resource/aristpa-l1">substantia nulli est
       accidens</quote>, ut vult <name ref="#Aristotle">Philosophus</name> ; sed humana natura in Christo est substantia : ergo
      nulli accidit : ergo non accidit personae Verbi.</p>
          <p xml:id="bb-d1e6391-d1e182">Item, si humana natura accidit Christo, aut accidit Christo Deo aut Christo homini Christo
      homini non, quia nulli homini est accidentale esse hominem ; Christo, secundum quod Deus,
      similiter accidere non potest, quia nullum accidens potest Christo inesse ratione divinae
      naturae. Ergo nullo modo videtur quod possit praedicari per modum accidentis.</p>
          <p xml:id="bb-d1e6391-d1e185">Item, nihil est univocum subsantiae et accidentis. Ergo, si de Christo dicitur secundum
      accidens et de aliis hominibus secundum substantiam, ergo non dicitur univoce, sed
      aequivoce. Sed si hoc verum est, non videtur quod sit de nostro genere, nec mors eius
      nostrae redemption proficere.</p>
          <p xml:id="bb-d1e6391-d1e189">Item, substantia nobilior est accidente. Ergo, si <mentioned> homo </mentioned> de aliis
      dicitur per modum substantiae et de Christo per modum habitus, ergo esse hominem minus
      nobiliter convenit Christo quam aliis. Quodsi hoc est impium dicere, restat igitur idem quod
      prius, quod homo non dicatur de Christo per modum habitus, sed per modum substantiae.</p>
          <p xml:id="bb-d1e6391-d1e195">Item, quod praedicatur per modum habitus et accidentis non praedicatur per modum
      substantiae ; unde, quamvis homo dicatur vestitus, nunquam tamen dicitur vestimentum. Ergo,
      si Filius Dei diceretur humanatus per modum habitus, nunquam diceretur homo ; quodsi hoc
      falsum est, restat idem quod prius.</p>
        </div>
        <div xml:id="bb-d1e6391-Dd1e199">
          <head xml:id="bb-d1e6391-Hd1e201">Conclusio</head>
          <head xml:id="bb-d1e6391-Hd1e204" type="question-title">Christus, secundum quod homo, est substantia et aliquid, et homo
      de eo praedicatur substantialiter, non per modum accidentis et habitus nisi per quandam
      conformitatem.</head>
          <p xml:id="bb-d1e6391-d1e207">Respondeo : Dicendum quod, cum dicitur quod homo dicitur de Christo per modum habitus et
      accidentis, dupliciter potest intelligi : aut ita quod praedicatio illa sit pure
      accidentalis, ita quod non substantialis ; aut ita quod aliquo modo habeat rationem
      praedicationis accidentalis et tamen secundum veritatem sit substantialis.</p>
          <p xml:id="bb-d1e6391-d1e210">Si hoc ultimo modo intelligatur, sic veritatem habet, pro eo quod humana natura in Christo
      quodam modo proprietatem accidentis habet, in hoc videlicet quod substantificatur in
      supposito alterius naturae, ita quod non dat illi supposito primum esse, sed advenit iam
      completo. Unde sicut albedo non substantificatur in aliquo quod sit in genere qualitatis,
      sed magis in substantia, nec illi dat esse, sed iam completo advenit, sic per quamdam
      conformitatem est reperire circa Christi humanitatem, quae substantificatur in divina
      persona habente perfectum esse ex alia natura quam ex ipsa hurrianitate, videlicet ex
      divina. Et propterea nostri doctores dixerunt quod humana natura in Christo vergit in
      accidens, secundum quamdam conformitatem. Et hoc, si intelligatur sane, est dictum
      subtiliter et catholice. Maxime autem inter omnem modum accidentis modum habitus habet, pro
      eo quod habitus nominat adiacentiam unius substantiae respectu alterius, quae quidem potest
      esse, utriusque servata proprietate. Et ideo Apostolus, prudentissimus fidei praedicator, et
      <name ref="#Augustine">Augustinus</name>, subtilissimus fidei defensor, insinuant aliquo modo Christum dici hominem
      secundum habitum, non excludentes per hoc quin homo dicatur de Christo secundum
      substantiam.</p>
          <p xml:id="bb-d1e6391-d1e216">Alio modo est intelligere quod Christus dicatur homo secundum accidens, ita quod modus ille
      praedicandi omnino sit accidentalis et non secundum substantiam. Et hic modus dicendi, licet
      aliquando visus fuerit habere opinionis probabilitatem, manifeste apparet in se habere
      erroris temeritatem. Unde et illa tertia opinio, quae posuit hoc, ab Alexandro reprobata est
      ; nec immerito, quia veritati illius unionis repugnat. Hoc enim dicit fides recta quod
      divina natura et humana unitae sunt in unam personam. Ergo Deus dicitur de Christo tamquam
      de proprio supposito, et homo similiter. Sed homo, cum praedicatur de aliquo sicut de
      proprio supposito, substantialiter praedicatur et significat ipsum, de quo dicitur, esse
      aliquam substantiam ; et ideo ex ipso fidei fundamento necessario sequitur quod sit aliquid
      secundum quod homo. Unde rationes concedendae sunt quae ad hoc inducuntur.</p>
        </div>
        <div xml:id="bb-d1e6391-Dd1e221">
          <head xml:id="bb-d1e6391-Hd1e223">Ad rationes</head>
          <p xml:id="bb-d1e6391-d1e226">1-2. Ad illud quod obicitur ad oppositum de auctoritate Apostoli et <name ref="#Augustine">Augustini</name> iam patet
      responsio ex his quae iam dicta sunt. Nam, etsi homo habeat aliquo modo modum habitus, non
      tamen habet omnino. Licet enim humanitas adveniat iam completo, nihilominus substantificatur
      in illo tamquam in proprio suo supposito, quia Dei Filius, qui est suppositum divinae
      naturae per naturam, fecit se suppositum humanae naturae per gratiam.</p>
          <p xml:id="bb-d1e6391-d1e232">Ad illud quod obicitur : accidens est quod advenit iam completo etc., dicendum quod, si
      assimiletur in hoc quod advenit iam completo, non tamen omnino, quia accidens oninino
      adiacet extrinsecus et dicit modum essendi, sed .humana natura sic advenit illi personae
      quod non adiacet extrinsecus nec dicit modum essendi tantum, sed ipsius hypostasis
      substantiam et naturam.</p>
          <p xml:id="bb-d1e6391-d1e235">Ad illud quod obicitur, quod praedicatur denominative, dicendum quod praedicatio
      denominativa potest esse quatuor modis : per modum inhaerentiae, ut cum dicitur <mentioned>
       iste est albus </mentioned> ; per modum transmutationis, ut cum dicitur <mentioned> Petrus
       est dealbatus </mentioned> ; per modum possessionis, ut cum dicitur asinus Socraticus ; et
      per modum unionis, ut cum dicitur ferrum ignitum , id est igni unitum. Cum ergo dicitur quod
      praedicatio denominativa est accidentis, dicendum quod verum est quando est per modum
      inhaerentis, non autem est verum si semper intelligatur de praedicatione denominativa
      secundum alios modos.Cum autem dicitur <mentioned> Christus est humanatus </mentioned>, non
      est ibi praedicatio per modum inhaerentis, sed per modum unionis et relationis. Et ideo non
      sequitur quod humana natura sit accidens ; nec sequitur ex hoc quod persona divina sit
      mutata, quia, quamvis mutatio absoluta in accidente ponat mutationem in subiecto,
      introductio tamen ipsius zelationis in esse potest esse ex mutatione facta in altero
      extremo.
          </p>
            <p xml:id="bb-d1e6391-d1e247">Ad illud quod obicitur, quod impossibile est diversorum genera praedicari de
       eadem substantialiter, dicendum quod verum est de illis generibus quae habent oppositionem
       et distinctionem, sicut sunt genera creatarum rerum. Non sic autem est de divina natura et
       humana, quia, cum humana sit omnino possibilis et in omnimoda obedientia, nihil impedit
       quod humana natura et divina simul concurrunt in unam personam, ita quod de eadem persona
       praedicetur Deus essentialiter et per naturam, et de illa eadem praedicetur homo
       essentialiter propter unionem gratuitam, per quam Deus, sicut potuit et voluit, se fecit
       suppositum naturae humanae. Quod quidem sic fuit sibi facile, sicut facile est homini sibi
       indumentum sumere, immo multo facilius, si consideretur eius summa potentia et creaturae
       obedientia.</p>
            <p xml:id="bb-d1e6391-d1e251">Ad illud quod obicitur, quod Deus et homo diversas habent definitiones, dicendum quod non
       sunt diversae ita quod non possunt concurrere in suppositum unum, si Deus facere velit
       illud, pro eo quod multo magis pendet et indiget humana natura respectu divinae personae
       quam aliquod accidens respectu substantiae. Non est ergo Deo impossibile, immo valde
       credibile et possibile, immo verum, quod Dei Filius fecit se in natura humana in
       incarnatione personam et hypostasim et suppositum.</p>
            <p xml:id="bb-d1e6391-d1e254">Et qui hoc intelligit, manifeste videt quae istarum trium opinionum magis accedit ad
       explicandum incarnationis sacramentum. Nam tertia opinio, quae negat Christum aliquid esse
       secundum quod homo, negat etiam personam Filii hypostasim esse humanae naturae,
       simpliciter recedit a veritate. Prima vero opinio, quae dicit in Christo duo esse
       supposita, a veritate deviat. Media vero opinio, quae dicit unam personam sive hypostasim
       duabus naturis esse suppositam, veritatem dicit. Unde omnes doctores communiter tenent
       hodie opinionem mediam, ut loco eius quod dicebat illa opinio, unam personam ex duabus
       naturis esse compositam, nunc dicatur una persona duabus naturis esse supposita, non
       mutando sensum, sed verba, quae multum sunt in tali materia observanda. Ex his igitur quae
       dicta sunt colligi potest quae sit praedictarum opinionum diversitas et in qua earum sit
       maior probabilitas veritatis.</p>
        </div>
      </div>
    </body>
  </text>
</TEI>