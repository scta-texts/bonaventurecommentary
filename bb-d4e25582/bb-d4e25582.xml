<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e25582">
        <head xml:id="bb-d4e25582-Hd1e108">Quaestio 1</head>
        <head xml:id="bb-d4e25582-Hd1e111" type="question-title">Utrum sacerdos qui potest absolvere subditum unum, possit et
          quemlibet alium absolvere.</head>
        <p xml:id="bb-d4e25582-d1e114">Circa primum sic proceditur, et ostenditur quod sacerdos, qui in unum potest, eadem
          ratione potest et in omnem alium.</p>
        <div xml:id="bb-d4e25582-Dd1e117" type="rationes-principales">
          <head xml:id="bb-d4e25582-Hd1e119">Rationes principales</head>
          <p xml:id="bb-d4e25582-d1e122">Levitici 13, 2 dicitur : <quote xml:id="bb-d4e25582-Qd1e124" ana="#lev13_2">Homo, in cuius cute apparuerit plaga
              leprae, adducetur ad Aaron sacerdotem, vel ad unum quemlibet filiorum eius</quote>. Ex
            hoc patet quod quilibet sacerdos in Veteri Lege poterat iudicare de omnibus fidelibus de
            populo Israel, de quacumque esset tribu ; sed quod praecessit in figura, debet sequi in
            veritate : ergo videtur quod hic possit quilibet sacerdos de lepra cuiuslibet iudicare.
            Et multo fortius hic videtur, quia maior est unitas in Ecclesia, et quantum ad
            ministrantes sacramenta et quantum ad caritatem fidelium, quam tunc temporis erat ; sed
            tunc quod poterat unus poterant omnes, et in quem poterat unus, et omnes : ergo et modo
            debet esse similiter.</p>
          <p xml:id="bb-d4e25582-d1e128">Item, Dominus virtutem istam sive potestatem dedit primis sacerdotibus, et secund um
            conformitatem eorum descendit in posteros ; sed Dominus dixit generaliter Ioannis 20, 23
            : <quote xml:id="bb-d4e25582-Qd1e130" ana="#io20_23">Quorum remiseritis peceata, remittuntur eis</quote> ; et hoc
            ipsum dicitur sacerdoti : ergo videtur quod detur potestas in omnes : ergo omnes potest
            absolvere.</p>
          <p xml:id="bb-d4e25582-d1e134">Item, ratione videtur, quoniam ita videmus in corporalibus, quod ignis qui comburit in
            una materia, comburit et in qualibet simili et eiusdem speciei ; et lux quae fugat
            tenebram de uno loco, similiter et de alio pellit sine instantia : ergo pari ratione
            videtur in proposito, quodsi aliquis sacerdos potest ab solvere, unum peccatorem
            poenitentem, quod pari ratione possit et quemlibet consimilem.</p>
          <p xml:id="bb-d4e25582-d1e137">Item, ita videmus in artificialibus, quod clavis quae unam seram aperit, aperit et
            omnes per eum modum factas, et e converso multae claves similes in quantitate et
            qualitate unam seram. Si ergo debitum peccati est conforme in omnibus peccatoribus
            poenitentibus et potestas aperiendi in omnibus clavibus sacerdotalibus, ergo qui potest
            in unum, et in quemlibet alium.</p>
          <p xml:id="bb-d4e25582-d1e141">Item, ita videmus in supercaelestibus, quod angelus ordinis inferioris potest purgari,
            illuminari et perfici a quolibet angelo superoris ordinis. Ergo, si haec hierarchia
            illam imitatur, cum Ordo sacerdotalis sit supra laicos, videtur quod quilibet laicus a
            quolibet sacerdote possit absolvi.</p>
          <p xml:id="bb-d4e25582-d1e144">Item, si non potest absolvere omnes, cum possit unum, quaero, unde hoc sit. Aut enim
            est potentiae laxatione et corruptione aut ex ligatione, quia superior potestas non
            permittit. Primo modo non, illud patet. Secundo modo non decet, quia bonum est
            diffundendum et multiplicandum et colendum : ergo non est restringenda potestas : et ita
            videtur quod qui in unum potest, quod possit in omnem.</p>
          <p xml:id="bb-d4e25582-d1e147">Contra : <ref xml:id="bb-d4e25582-Rd1e149">Causa XVI, quaestione 1</ref> : <quote xml:id="bb-d4e25582-Qd1e152" source="http://scta.info/resource/gd-p2c16q1-d1e401">Nulli sacerdotum liceat
              parochianum alterius aut absolvere aut ligare</quote>.</p>
          <p xml:id="bb-d4e25582-d1e156">Item <ref xml:id="bb-d4e25582-Rd1e158">Causa IX, quaestione 2</ref> : <quote xml:id="bb-d4e25582-Qd1e161" source="http://scta.info/resource/gd-p2c9q2-d1e120">Nullus alterius parochianum
              iudicare, ordinare aut excummunicare praesumat, quia tale iudicium aut ordinatio vel
              excommunicatio nec rata erit nec vires ullas habebit</quote>.</p>
          <p xml:id="bb-d4e25582-d1e165">Item, in Concilio generali, Extra, De Poenitentiis et remissionibus : Si quis aliquando
            ex causa voluerit alteri confiteri, licentiam petat et obtineat a proprio sacerdote,
            quia aliter ipsum non poterit absolvere vel ligare. Sed non quilibet sacerdos est
            proprius, quia proprium dicitur quod convenit uni soli : ergo non quilibet sacerdos
            potest quemlibet absolvere.</p>
          <p xml:id="bb-d4e25582-d1e168">Item, videtur ratione, quia nos videmus in ordinatione pradicamentorum in rationalibus
            et in ordine causarum in naturalibus, quod reductio fit usque ad supremum per unum
            immediatum, ita quod non sunt plura immediata respectu unius. Et hoc patet, quia una est
            species specialissima individui unius, similiter est in causis. Ergo, si ordo est in
            Ecclesia secundum gradus descendendo et ascendendo a Summo Pontifice usque ad
            parochianum, videtur tunc quod per unum sacerdotem, per unum archidiaconum, per unum
            episcopum, per unum hierarcham reducatur ad Summum Pontificem. Ergo non poterunt
            secundum rectum ordinem plures sacerdotes in unum : non ergo quilibet quemlibet potest
            absolvere vel ligare.</p>
          <p xml:id="bb-d4e25582-d1e172">Item, ita videmus in exercitibus, quod sunt ordines distincti, ut tribunus super
            centuriones, et centurio super quinquagenarios, et quinquagenarius super decuriones, et
            decurio super decem ; et qui sunt sub uno, non sunt sub alio decurione, nec potest
            decurio compescere nisi suos decem, et sic de aliis ascendendo ; secundum hoc pari
            ratione videtur quod nec sacerdos alterius parochianum nec episcopus. alienum
            subditum.</p>
          <p xml:id="bb-d4e25582-d1e175">Item, si duo haberent posse super unum, qui possent discordare, possent contraria
            iubere ; sed nemo potest duobus dominis contraria iubentibus. obtemperare rationabiliter
            : ergo posset in isto subdito perplexitas generari : ergo secundum rectum ordinem non
            debet duobus sacerdotibus super eumdem subditum aequalis potestas dari : ergo etc.</p>
        </div>
        <div xml:id="bb-d4e25582-Dd1e179">
          <head xml:id="bb-d4e25582-Hd1e181">Conclusio</head>
          <head xml:id="bb-d4e25582-Hd1e184" type="question-title">Non quilibet sacerdos potest quemlibet absolvere nisi in
            articulo necessitatis</head>
          <p xml:id="bb-d4e25582-d1e187">Respondeo : Dicendum quod, sicut dicit Dionysius, <quote xml:id="bb-d4e25582-Qd1e189">lex divinitatis est media per
              prima et ultima per media perducere ad purgationem, illuminationem et
              perfectionem</quote>. Ideo, sicut videmus in omnibus, sive in rationalibus sive in
            naturalibus sive in caelestibus, quod ad hoc quod sit concordia et decor, oportet quod
            sit ordo, sic intelligendum est et in spiritualibus potestatibus in ipsa Ecclesia ; unde
            Cantici 6, 3 legitur quod <quote xml:id="bb-d4e25582-Qd1e192" ana="#cant6_3">terribilis est ut castrorum acies
              ordinata</quote>.</p>
          <p xml:id="bb-d4e25582-d1e196">Quoniam igitur ordo attenditur secundum praelationem et subiectionem, et praelatio
            attenditur secundum ascensum et descensum, non secundum aequalitatem ; et in ascendendo
            ad superius est status et reductio ad unum, econtra in descendendo est multiplicatio :
            ideo secundum rectum ordinem Ecclesiae oportuit unum esse praelatum primum et supremum,
            in quo esset status omnis praelationis ecclesiasticae. Et quia in illo status est
            tamquam in primo et simplicissimo in illo genere, ideo virtus in eo unita est, et solus
            est inter praelatos qui habet plenitudinem potestatis. Item, quoniam per reces sum ab
            uno fit multiplicatio, et per hoc virtutis diminutio, ideo quanto praelati alii
            inferiores sunt, tanto plures sunt et tanto minorem habent potestatem, ita quod status
            est in sacerdotibus parochialibus qui immediate gerunt populi curam ; et istorum
            iurisdictio arctata est ad portiunculam determinatam, et cuilibet commissa est sua
            portio secundum rectam ordinationem, et illa iudicatur esse messis sua. Et quoniam non
            licet alii sacerdoti mittere manum vel falcem in alienam messem, ideo alius non habet
            potestatem eius subditum absolvere, nisi superior vel vicem habeat superioris, ut
            poenitentiarii domini Papae et poenitentiarii episcopi, legati et privilegiati, qui
            faciunt hoc auctoritate superioris, sicut nuntiu a principe procedens potest in omnes
            subditos aliis inferioribus. Haec autem intelligenda sunt secundum legem communem quia
            in articulo necessitatis indulget rectitudo iuris cuilibet sacerdoti quemlibet
            absolvere, si sit in Ecclesiae unitate.</p>
          <p xml:id="bb-d4e25582-d1e199">Pro regula igitur habendum est, quod solus sacerdos proprius habet potestatis
            exsecutionem in suos, exceptis quinque casibus. Primus est, si ovis aliena in parochia
            sua deliquit. Secundus, si mutavit ibi domicilium, sicut est in scholaribus qui student
            Parisius. Tertius est, si sit vagabundus. Quartus est, si sacerdos proprius sit inscius
            vel malitiosus, et, petita licentia, vult adire peritiorem. Ultimus est in articulo
            necessitatis, et hoc in casu non oportet sacerdotem esse licentiatum. In aliis autem
            oportet, non a sacerdote poenitentis solum, quia ille non potest nisi subditum
            licentiare, sed oportet esse licentiatum ab ordinario, scilicet ipso episcopo.
            Concedendae igitur sunt rationes probantes quod non quilibet potest in quemlibet.</p>
        </div>
        <div xml:id="bb-d4e25582-Dd1e204">
          <head xml:id="bb-d4e25582-Hd1e206">Ad rationes</head>
          <p xml:id="bb-d4e25582-d1e209">Ad illud ergo quod obicitur de filiis Aaron, dicendum quod non est simile, quia populus
            Israel populus unus erat et unum templum habebat, nec erant ibi regna terrarum
            sollicitudini sacerdotum commissa sicut nunc sunt ; et ideo oportet modo esse plures
            episcopos et plures ecclesias, quarum quaelibet habet suam potestatem.</p>
          <p xml:id="bb-d4e25582-d1e212">Ad illud quod obicitur de hoc quod dicit Dominus : Quorum remiseritis etc., dicendum
            quod clavis sacerdotalis, quamvis, quantum est de se, indifferens sit ad omnes, tamen
            vis motiva huius clavis, quae est iurisdictio, ut prius visum est, non se habet ad omnes
            nisi in uno solo ; et ideo unus solus potest omnes absolvere. Quando ergo Dominus dedit
            clavem et banc potestatem, ipse praesupposuit eius exsecutionem secundum regulam
            potestatis collatae Petro et eius successoribus.</p>
          <p xml:id="bb-d4e25582-d1e215">Ad illud quod obicitur, quod ignis agit in quodlibet combustibile, dicendum quod non
            est simile, quia prima est actio naturalis, quae est secundum necessitatem, haec autem
            actio est spiritualis et rationalis, quae quidem attenditur secundum ordinem.</p>
          <p xml:id="bb-d4e25582-d1e218">Ad illud quod obicitur de clave et sera, dicendum quod istud verum est quando adest
            virtus motiva quae clavem moveat ; sed in aliquibus vis ista arctata est, ut in
            sacerdotibus inferioribus ; in aliquibus ligata, ut in haereticis et excommunicatis ; in
            aliquibus est amputata, ut in degradatis. Unde sicut hi non possunt absolvere aliquem,
            quorum manus est ligata simpliciter, ita in aliis non potest clavis claudere, ubi se
            manus iurisdictionis non valeat extendere.</p>
          <p xml:id="bb-d4e25582-d1e222">Ad illud quod obicitur de angelis superioris ordinis, dicendum quod non est simile,
            quia in hierarchia angelica non potest cadere zelus nec controversia, pro eo quod
            concordia in sublimibus est facta ; non sic est in Ecciesia, immo quilibet vult sibi ius
            alterius vindicare : ideo oportuit potestates distinguere et limitare.</p>
          <p xml:id="bb-d4e25582-d1e225">Ad illud quod ultimo obicitur, quod potestas non est arctanda, dicendum quod arctatio
            potestatis potest venire dupliciter : aut propter defectum amoris, aut propter
            conservationem ordinis. Prima est invidiae et repugnat bonitati ; secunda vero est
            sapientiae et concordat paci et communi utilitati ; et talis arctatio facta est in
            minoribus sacerdotibus, regulante iure divino, immo ipso Spiritu Sancto, per Patres et
            Apostolos, qui Ecclesiam fundaverunt et ordinaverunt. Et sic patet totum.</p>
        </div>
      </div>
    </body>
  </text>
</TEI>