<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 17, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 17, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e15838">
        <head xml:id="bb-d1e15838-Hd1e119">III, D. 17, A. 2, Q. 1</head>
        <head xml:id="bb-d1e15838-Hd1e122" type="question-title">Utrum decuerit Christum orare.</head>
        <p xml:id="bb-d1e15838-d1e125">Circa primum sic proceditur et quaeritur, utrum decuerit Christum orare.</p>
        <div xml:id="bb-d1e15838-Dd1e128" type="rationes-principales">
          <head xml:id="bb-d1e15838-Hd1e130">Rationes Principales</head>
          <p xml:id="bb-d1e15838-d1e133">Et quod sic, videtur. Lucae 6, 12 : <quote xml:id="bb-d1e15838-Qd1e135">Exivit in montem orare et erat pernoctans in
       oratione Dei</quote> ; sed Christus nihil fecit, nisi quod ipsum decuit : ergo conveniens
      fuit ipsum orare.</p>
          <p xml:id="bb-d1e15838-d1e139">Item, cui competit sacrificium offerre, eidem competit orare ; sed Christo maxime
      competebat oblatio sacrificii pro salute generis humani : ergo ei maxime competebat
      orare.</p>
          <p xml:id="bb-d1e15838-d1e142">Item, nulli magis competit orare quam ei qui est pontifex et sacerdos ; sed Christus fuit
      pontifex noster et sacerdos, secundum quod dicitur ad Hebraeos [5, 1] : ergo sibi maxime
      competebat oratio.</p>
          <p xml:id="bb-d1e15838-d1e145">Item, oratio spectat ad perfectionem vitae contemplativae ; sed decuit Christum habere
      perfectionem in utraque vita : ergo etc.</p>
          <p xml:id="bb-d1e15838-d1e149">Item, nullum decet magis orare quam eum qui est dignus exaudiri et facilius potest im
      petrare ; sed nullus est dignior exauditione quam Christus : ergo videtur quod sibi maxime
      convenit orationis usus.</p>
          <p xml:id="bb-d1e15838-d1e152">Sed contra : <name ref="#Augustine">Augustinus</name>, De correptione et gratia : <quote xml:id="bb-d1e15838-Qd1e157">Nemo quaerit ab alio quod per se
       potest</quote>. Sed Christus omnia poterat per se : ergo nihil debebat ab alio petere,
      ergo nec orare.</p>
          <p xml:id="bb-d1e15838-d1e161">Item, oratio est actus personae inferioris respectu eius quem orat ; sed persona Christi
      est aequalis Patri : ergo non decuit Christum orationem fundere ad Deum.</p>
          <p xml:id="bb-d1e15838-d1e164">Item, <quote xml:id="bb-d1e15838-Qd1e166">oratio est ascensus intellectus in Deum</quote> ; sed intellectus Christi
      semper erat sursum sicut Deo unitus, et in continuo fruitionis actu : ergo non videtur quod
      competeret ei usus orationis.</p>
          <p xml:id="bb-d1e15838-d1e170">Item, <quote xml:id="bb-d1e15838-Qd1e172">indivisa sunt opera Trinitatis</quote>, ergo impletio petitionum spectat ad
      totam Trinitatem, ergo qui petit aliquid ab una persona, petit et ab omnibus ; sed non decet
      Christum petere aliquid a se nullus enim se ipsum orat vel petit aliquid a se ipso - ergo
      non videtur quod decuerit Christum a Patre per orationem impetrare.</p>
          <p xml:id="bb-d1e15838-d1e176">Item, voluntas Christi hominis erat per omnia conformis voluntati Patris, ergo nihil
      petebat nisi quod sciebat Patrem velle : ergo, etiam si non peteret, nihilominus quod
      petebat impleretur : ergo frustra petebat aliquid. Sed nihil decuit Christum frustra facere
      : ergo non decuit Christum orare.</p>
        </div>
        <div xml:id="bb-d1e15838-Dd1e180">
          <head xml:id="bb-d1e15838-Hd1e182">Conclusio</head>
          <head xml:id="bb-d1e15838-Hd1e185" type="question-title">Christum absque dubio decuit orare, maxime in deibus carnis
      suae.</head>
          <p xml:id="bb-d1e15838-d1e188">Respondeo : Dicendum quod absque dubio decens fuit Christum orare, maxime in diebus carnis
      suae. Ratio autem huius condecentiae potest quadruplex assignari, videlicet propter meritum,
      propter virtutis exemplum, propter veritatis argumenttum et propter officium explendum.</p>
          <p xml:id="bb-d1e15838-d1e191">Propter meritum, quia sua petitione et postulatione merebatur nobis, qui minus idonei
      eramus ad susceptionem beneficiorum Dei. Propter exemplum, ut scilicet discipulos suos et
      per consequens alios invitaret ad orationis studium, in cuius exercitio maxime superatur
      adversarius ; propter quod Dominus dicebat discipulis, Matthaei. 26, 41 : Vigilate et orate,
      ut non intretis in tentationem. Propter veritatis argumentum, ut ostenderet se esse verum
      hominem et vere a Deo missum ; propter quod dicitur Ioannis 11, 41 : Gratias ago tibi,
      Domine, quoniam audisti me ; ego autem sciebam quoniam me semper audis ; sed propter populum
      istum qui circumstat dixi, ut credant quia tu memisisti. Propter officium, quia Christus
      habebat dignitatem sacerdotis et pontificis ; unde sicut ad ipsius officium pertinebat
      sacrificium offerre pro peccatis, ita et pro peccatoribus exorare. Unde ad Hebraeos 5, 1 :
      Omnis pontifex ab hominibus assumptus pro hominibus constituitur in his quae sunt ad Deum ;
      et post, infra 7, 26 : Talis decebat ut esset nobis pontifex sanctus, innocens, impollutus,
      segregatus a peccatoribus et excelsior caelis factus. His igitur de causis congruum fuit et
      decens usum orationis in Christo reperiri ; unde et rationes ad hoc inductae sunt
      concedendae.</p>
        </div>
        <div xml:id="bb-d1e15838-Dd1e196">
          <p xml:id="bb-d1e15838-d1e198">Ad illud quod obicitur, quod nemo petit ab alio, si possit illud implere quod petit,
      dicendum quod illud verum est secundum quod petitio et impletio attribuuntur eidem ratione
      eiusdem naturae ; sic autem non est in proposito. Nam petere et orare competit Christo
      secundum naturam assumptam ; sed posse implere debetur ei seeundum naturam assumentem. Vel
      aliter potest dici quod sicut motus aliquando est propter supplendam intelligentiam
      propriam, aliquando propter supplendam indigentiam alienam ; sic et petitio et oratio. Cum
      autem aliquis orat propter propriam indigeniiam supplendam, verum est quod dicit <name ref="#Augustine">Augustinus</name>
      : Nemo petit ab alio quod ipse potest per se implere. Cum autem petit dicebat propter
      supplendam indigentiam alienam, non requiritur defectus potestatis in petente, sed defectus
      potestatis aut idoneitatis in eo pro quo petitur, qui quidem defectus suppletur ex merito
      ipsius orationis. Cum enim aliquis dignus orat pro indigno, quodam modo acquirit sibi
      idoneitatem ex suae orationis merito.</p>
          <p xml:id="bb-d1e15838-d1e204">Ad illud quod obicitur, quod oratio est actus personae inferioris, dicendum quod hoc verum
      est attribuendo inferioritatem personae secundum eam naturam, secundum quam competit ei
      oratio. Oratio enim est actus conveniens personae ratione naturae ; et sic non habet
      instantiam in proposito, quia, quamvis persona Christi ratione Divinitatis sit aequalis
      Patri, secundum tamen humanitatem minor est Patre, iuxta illud Ioannis 14, 28 : Pater maior
      me est.</p>
          <p xml:id="bb-d1e15838-d1e207">Ad illud quod obicitur, quod oratio est ascensus intellectus in Deum, secundum <name ref="#JohnDamascenus">Damascenum</name>,
      dicendum quod ascensus potest dici large vel stricte. Secundum quod large dicitur, sic
      potest dici intellectus ascendere in Deum, quando fertur in eum qui supra se est, implorando
      misericordiam, quae est supra se, aut relevando miseriam, quae est infra se ; et hoc modo
      accipiendo, non tantum competit nobis, verum etiam Christo ; et sic cadit in definitione
      orationis. Alio modo ascensus in Deum dicit novam Dei considerationem, prout dicit
      elevationem intellectus nostri ad Deum, procedentem gradatim a consideratione creaturae ad
      considerationem Creatoris. Et hoc modo non cadit in notificatione orationis nisi secundum
      statum viatoris. Primo modo accipiendo ascensum fuit in Christo ; secundo vero modo
      accipiendo quodam modo fuit et quodam modo non fuit. Fuit quidem quantum ad hoc quod
      Christus in actu orationis se revocabat ab occupatione vitae activae, ut totus esset
      intentus operationi vitae contemplativae. Quantum autem ad hoc quod Christus erat continue
      comprehensor, sive vacaret actioni sive cessaret ab actione, sic non dicitur fuisse in eo
      innovatio ascensionis per eum modum, per quem est in nobis.</p>
          <p xml:id="bb-d1e15838-d1e213">Ad illud quod obicitur, quod postulatio orationis respicit totam Trinitatem, dicendum quod
      verum est ex consequenti, licet quaedam orationes dirigantur ad Patrem, quaedam ad Filium.
      Quod autem subiungitur, quod nemo petit aliquid a se, dicendum quod verum est in eo qui est
      unius tantum naturae ; sed qui est diversarum naturarum bene potest petere aliquid a se, ita
      quod secundum unam naturam sit petens et secundum aliam sit exaudiens. Et sic in Christo,
      qui erat Pontifex petens secundum humanam naturam, et erat Rex et Princeps exaudiens
      secundum divinam.</p>
          <p xml:id="bb-d1e15838-d1e216">Ad illud quod obicitur, quod Christus nihil petebat nisi quod sciebat Deum velle, dicendum
      quod verum est ; sed Christus bene sciebat quod Deus quaedam volebat, quia sciebat Christum
      ea nobis impetraturum per suam orationem ; et ideo orando et petendo quod Deus volebat, non
      frustra orabat, quia hoc ipsum quod Deus disposuerat nobis sua oratione impetrabat. Cum enim
      Deus disponit vel vult aliquid facere, non disponit in omnem eventum, sed praesuppositis
      congruentibus antecedentibus ; sicut disponit nos salvare, si tamen velimus per bona merita
      salutem acquirere ; sic et iri proposito intelligendum est.</p>
        </div>
      </div>
    </body>
  </text>
</TEI>