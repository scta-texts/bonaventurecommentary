<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e12684">
        <head xml:id="bb-d4e12684-Hd1e108">Quaestio 3</head>
        <head xml:id="bb-d4e12684-Hd1e111" type="question-title">Utrum aqua sit de integritate sacramenti Eucharistiae.</head>
        <p xml:id="bb-d4e12684-d1e114">Tertio quaeritur, utrum aqua sit de integritate sacramenti Eucharistiae.</p>
        <div xml:id="bb-d4e12684-Dd1e117" type="rationes-principales">
          <head xml:id="bb-d4e12684-Hd1e119">Rationes principales</head>
          <p xml:id="bb-d4e12684-d1e122">Et quod sic, videtur : Cyprianus : <quote xml:id="bb-d4e12684-Qd1e124">Sicut in sanctificando calicem Domini offerri
              sola aqua non potest, sic nec vinum solum potest</quote> ; sed vinum est de
            integritate et sine ilo non potest esse sacramentum : ergo nec sine aqua.</p>
          <p xml:id="bb-d4e12684-d1e128">Item, ratione videtur, quia sacramentum corporis non potest fieri in sola farina nisi
            per commixtionem aquae fiat panis. Ergo nec sacramentum sanguinis sine commixtione
            aquae.</p>
          <p xml:id="bb-d4e12684-d1e131">Item, aut Dominus posuit aut non posuit. Si posuit, et quod ipse instituit est de
            integritate sacramenti, quia qui aliter facit nil facit : ergo etc. Si non posuit, ergo
            praesumptio fuit ponere.</p>
          <p xml:id="bb-d4e12684-d1e134">Item, quod significat aliquid quod est de substantia et principaliter in sacramento est
            de eius substantia ; sed unio aquae cum vino significat unionem ad caput, ut dicit Beda,
            et habetur in littera.</p>
          <p xml:id="bb-d4e12684-d1e138">Item, vinum significat sanguinem qui fluxit de latere Christi ; sed non tantum sanguis
            fluxit, immo sanguis et aqua : ergo imperfectum est sacramentum, nisi utrumque
            apponatur.</p>
          <p xml:id="bb-d4e12684-d1e141">Sed contra : Nihil est de substantia sacramenti huius materialiter, quod non remanet
            neque secundum substantiam neque secundum accidentia ; sed aqua est huiusmodi : ergo
            etc.</p>
          <p xml:id="bb-d4e12684-d1e144">Item, elementum quod est de substantia unius sacramenti non est de substantia alterius,
            cum sint sacramenta distincta ; sed aqua est materia Baptismi : ergo non est de
            necessitate huius sacramenti.</p>
          <p xml:id="bb-d4e12684-d1e147">Item, omne quod est de substantia aut est quantum ad significantiam aut quantum ad
            efficaciam. Non quantum ad significantiam, quia debent significari corpus Christi verum
            et mysticum ; et sanguis sufficienter significatur per vinum et similiter unio corporis
            mystici. Nec quantum ad efficaciam, quia sine aqua est transsubstantiatio.</p>
          <p xml:id="bb-d4e12684-d1e150">Item, quidquid sit de integritate, quaero de congruitate. Et videtur quod non sit
            congruum aquam apponi : Quia hoc sacramentum est rei habentis omnis saporis suavitatem ;
            sed aqua est insipida : ergo non congruit.</p>
          <p xml:id="bb-d4e12684-d1e153">Item, pani nihil additur, ergo nec vino ; vel si additur, quaeritur : quare ?</p>
          <p xml:id="bb-d4e12684-d1e157">Item , Dominus non legitur apposuisse. Ergo videtur quod non peccat qui non apponit,
            sed multo magis qui apponit.</p>
          <p xml:id="bb-d4e12684-d1e160">Quod autem sit de necessitate et congruitate praecepti : Cyprianus : <quote xml:id="bb-d4e12684-Qd1e162">Nobis
              ignosci omnino non potest qui admoniti sumus ut calicem Domini cum vino et aqua
              mixtum, secundum quod Dominus obtulit, offeramus</quote>.</p>
          <p xml:id="bb-d4e12684-d1e166">Quaestio ergo est si mortaliter peccat qui omittit.</p>
        </div>
        <div xml:id="bb-d4e12684-Dd1e170">
          <head xml:id="bb-d4e12684-Hd1e172">Conclusio</head>
          <head xml:id="bb-d4e12684-Hd1e175" type="question-title">Admixtio aquae non est de integritate, sed de congruitate
            Sacramenti eucharistiae</head>
          <p xml:id="bb-d4e12684-d1e178">Respondeo : Dicendum quod de integritate sacramenti huius sunt quatuor, scilicet
            materia et forma et ordo et intentio consecrantis ; de congruitate autem et bene esse
            sunt quae sunt his annexa. Aqua ergo, cum non sit aliquid horum, non est de necessitate,
            sed annexum est materiae, scilicet vino, quia adiungitur vino et in ipsum convertitur et
            postmodum in sanguinem ; et ideo est de congruitate. Ratio autem huius connexionis est
            expressior significatio, quia aqua significat populum et per coniunctionem sui cum vino
            significat unitatem capitis cum membris ; per vinum autem significatur unio membrorum ad
            invicem. Rationes igitur ostendentes quod aqua non sit de substantia sacramenti
            concedendae sunt.</p>
        </div>
        <div xml:id="bb-d4e12684-Dd1e183">
          <head xml:id="bb-d4e12684-Hd1e185">Ad rationes</head>
          <p xml:id="bb-d4e12684-d1e188">Ad illud ergo quod obicitur de Cypriano, dicendum quod Cyprianus dicit illud non posse
            fieri quod non bene potest vel non de iure potest. Unde Alexander, ubi Cyprianus dicit
              <mentioned> potest </mentioned>, dicit <mentioned> debet </mentioned>.</p>
          <p xml:id="bb-d4e12684-d1e197">Ad illud quod obicitur de farina, dicendum quod non est simile, quia farina non
            commixta sive per se non est cibus, sed vinum potus est per se.</p>
          <p xml:id="bb-d4e12684-d1e200">Ad illud quod obicitur, utrum Dominus apposuerit, dicendum quod sic : sed non tamquam
            necessarium, sed tamquam congrum ; et hoc patet, quia vinum erat ex quo confecit : ergo
            aqua transierat in vinum antequam conficeret ; et quia apposuit, peccat qui non apponit,
            tamen nihilominus conficit.</p>
          <p xml:id="bb-d4e12684-d1e203">4-5. Ad illud quod obicitur de unione, dicendum quod illa unio significatur per vinum,
            quia ignificatur unio membrorum ad invicem et per consequens ad caput, non tamen ita
            expresse ; ideo congruit. Similiter quod dicitur quod fluxit simul, dicendum quod per
            aquam illam non significatur aqua ista nec e converso ; sed aqua illa aquam baptismale
            in significat. Vel potest dici quod ex hoc innuitur commiscendam aquam vino ; unde illud
            fuit figura huius, non hoc sacramentum illius ; hic enim sanguis, non ille tantum, sed
            totus qui fluxit de corpore significatur et continetur.</p>
          <p xml:id="bb-d4e12684-d1e207">Ad illud quod quaeritur de congruitate, dicendum quod est de congruitate. Quod dicit de
            insipiditate, dicendum quod significat populum, qui est insipidus, et sapidus fit per
            coniunctionem cum Sapientia, Christo, sicut aqua, cum adiungitur vino.</p>
          <p xml:id="bb-d4e12684-d1e210">Ad illud quod obicitur, quod non commiscetur aliquid pani, dicendum quod non est
            simile, quia non potest ei sic aliquid commisceri ut transeat in ipsum, quia durius,
            propterea non habet virtutem conversivam ut vinum. Praeterea, principalius refertur ad
            significandam nostram redemptionem.</p>
          <p xml:id="bb-d4e12684-d1e213">Ad aliud dicendum quod Dominus apposuit ; et quidam hoc coniciunt propter Domini
            sobrietatem, quod non biberit vinum purum, maxime forte, tale quale est in terra
            promissionis. Sed haec coniectura debilis est. Sed scimus quod Apostoli, qui Coenae
            Domini interfuerunt, ita Ecclesiae reliquerunt. Nec obiectio valet de Evangelio, quia
            non omnia scripti sunt ; et ratio, quare de aqua non est scriptum, est, ne putetur de
            substantia sacramenti ; ne autem putetur praeter necessarium, fuit in passione Domini
            insinuatum, cum exivit sanguis et aqua.</p>
          <p xml:id="bb-d4e12684-d1e216">Et ideo peccat qui omittit, et qui ex haeresi vel contemptu omitteret, peccaret
            mortaliter. Qui enim negligit ex hoc quod nullam habet diligentiam, peccat mortaliter ;
            qui negligit ex hoc quod habet diligentiam semiplenam, peccat venialiter, sed tamen
            graviter peccat, quia hoc sacramentum cum omni diligentia est consecrandum. Et quantum
            istud opus et hoc sacramentum praecellit alia opera, tantum negligentia in hoc
            praeponderat aliis negligentiis.</p>
        </div>
      </div>
    </body>
  </text>
</TEI>