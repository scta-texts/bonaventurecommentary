<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e27402">
        <head xml:id="bb-d4e27402-Hd1e108">Quaestio 2</head>
        <head xml:id="bb-d4e27402-Hd1e111" type="question-title">Utrum peccata venialia possint deleri a gratia sine contritione
          sive interiori poena.</head>
        <p xml:id="bb-d4e27402-d1e114">Secundo quaeritur circa hoc, utrum venialia possint deleri a gratia sine contritione sive
          interiori poena.</p>
        <div xml:id="bb-d4e27402-Dd1e117" type="rationes-principales">
          <head xml:id="bb-d4e27402-Hd1e119">Rationes principales</head>
          <p xml:id="bb-d4e27402-d1e122">Et quod sic, videtur : Per illud quod habetur in littera, quod est verbum <name ref="#GregoryGreat">Gregorii</name> : Quod est gutta aquae ad caminum ignis, hoc est
            veniale ad fervorem caritatis. Ergo videtur quod in solo caritatis fervore possit deleri
            veniale.</p>
          <p xml:id="bb-d4e27402-d1e128">Item, sicut colligitur ex verbis <name ref="#Augustine">Augustini</name>, in libro
            Confessionum, veniale non est aliud quam minor amor Dei. Ergo quod excludit remissionem
            amoris, excludit veniale et, delet ; sed caritas, nulla facta meditatione, potest magis
            et magis inflammari : ergo etc.</p>
          <p xml:id="bb-d4e27402-d1e134">Item, possibile est iustum, qui habet venialia, mori dormiendo vel ita quod cadat in
            furiam. Ergo, cum ultra non sit locus poenitentiae et necesse sit illa venialia deleri,
            quia aliquando, cum habeat gratiam, perveniet ad gloriam, ergo possunt venialia deleri
            per gratiam sine poenitentia.</p>
          <p xml:id="bb-d4e27402-d1e137">Item, mortale improportionaliter plus offendit Deum quam veniale ; sed minima contritio
            sufficit ad delendum mortale cum gratia : ergo ad delendum veniale sufficit sola
            gratia.</p>
          <p xml:id="bb-d4e27402-d1e141">Item, venialia delentur virtute sacramenti Extremae Unctionis, virtute etiam
            Eucharistiae - sicut supra habitum est, et expresse dicit <name ref="#Ambrose">Ambrosius</name> - et per orationem dominicalem et benedictionem episcopalem, sicut
            dicunt magistri communiter. Ergo non est necessarium conteri, quia alia est via
            deletionis. Cum ergo per haec remittantur et etiam per contritionem et exteriorem
            satisfactionem et per Baptismum, quaeritur, per quam naturam communem insit his haec
            passio communis.</p>
          <p xml:id="bb-d4e27402-d1e147">Contra : Supra distinctione decima sexta ; habetur, ubi agitur de remissione venialium
            sive de poenitentia, dicit <name ref="#Lombard">Magister</name> quod ad remissionem
            venialium <quote xml:id="bb-d4e27402-Qd1e152" source="http://scta.info/resource/pl-l4d16c6-d1e139">sufficit oratio
              dominica cum aliquo ieiunio et eleemosynis, sic tamen, ut praecedat contritio
              aliquantula</quote>. Ergo non potest pro illa culpa fieri satisfactio congrua, nisi
            praecedat interior poenitentia : ergo etc.</p>
          <p xml:id="bb-d4e27402-d1e156">Item, maioris adhaerentiae est veniale quam mortale ; sed mortale nunquam deletur, nisi
            liberum arbitrium ab eo dissentiat per actum contritionis : ergo multo fortius videtur
            de veniali.</p>
          <p xml:id="bb-d4e27402-d1e159">Item, quando aliquae duae formae sese compatiuntur, una per se non expellit aliam ; sed
            veniale simul stat cum gratia : ergo gratia per se non delet veniale : ergo necesse est
            aliquid addi ultra, quod cum veniali peccato oppositionem habeat. Sed hoc non est nisi
            poenitentia interior : ergo etc.</p>
          <p xml:id="bb-d4e27402-d1e162">Item, ratio quare mortale : non potest deleri sine actu detestationis, est, quoniam
            voluntate actum est et voluntate acceptante, et ideo non potest deleri nisi voluntate
            detestante ; sed peccata venialia ut in pluribus voluntarie committuntur et durant in
            nobis, quamdiu voluntas vult in talibus versari : ergo videtur quod venialia non possunt
            deleri sine. contritione interna.</p>
          <p xml:id="bb-d4e27402-d1e165">Item, possibile est unum veniale deleri sine alio ; sed hoc non est nisi per aliquid
            quod magis aspicit unum veniale quam aliud, ratione cuius gratiae effectus potius est
            supra unum quam supra aliud ; sed tale non est gratia nec sacramentum, sed solus actus
            interior liberi arbitrii : ergo etc.</p>
        </div>
        <div xml:id="bb-d4e27402-Dd1e169">
          <head xml:id="bb-d4e27402-Hd1e171">Conclusio</head>
          <head xml:id="bb-d4e27402-Hd1e174" type="question-title">Quamvis venialia peccata valde congrue per poenitentiam
            deleantur, tamen possunt deleri per gratiam aliter adiutam, scilicet solo libero
            arbitrio consonante, et aliquo exterius adiuvante</head>
          <p xml:id="bb-d4e27402-d1e177">Respondeo : Ad hoc voluerunt aliqui dicere quod peccata venialia, quia quodam modo sunt
            voluntaria, sine actu voluntatis detestantis illa deleri non possunt. Quia tamen longe
            minus habent de ratione voluntarii quam mortalia, ideo quantulacumque contritio sufficit
            sive in generali sive in speciali. Unde dixerunt quod, si quis cum impoenitentia de
            venialibus decedat, mortaliter peccat ; si quis vero praeter usum liberi arbitrii
            decedat, postmodum deleritur per gratiam cum detestatione voluntaria. Nam anima quae est
            in gratia, statim clum in se conspicit culpam, illam detestatur et gratia existens in
            anima eam delet. Sed tamen illud difficile est sustinere, tam in hoc saeculo quam in
            futuro : in hoc, inquam, saeculo, quoniam multi sunt modi remittendi peccata venialia
            praeter poenitentiam, ut puta, cum aliquis devote suscipit episcopalem benedictionem et
            aquae benedictae aspersionem et consimilia ; in futuro, quia ; cum nullus sit usus
            liberi arbitrii meritorius post mortem, in nullo videtur possibile quod gratia culpam
            deleat cooperante motu voluntatis animae iam exutae. Et sic modus iste dicendi non videt
            ut omnino conveniens.</p>
          <p xml:id="bb-d4e27402-d1e180">Propter hoc igitur aliter dici oportet. Et ut intelligamus modum deletionis venialium,
            notandum quod triplex est genus peccati, scilicet originale, actuale mortale et veniale.
            Et primum quidem minimam habet rationem voluntarii, immo nullam habet rationem
            voluntarii in nobis. Alterum autem genus peccati, scilicet mortale, simpliciter tenet
            rationem voluntarii, licet non ita sicut peccatum Adae, quod nullum habuit inclinativum.
            Veniale peccatum quodam modo tenet medium : unde quodam modo habet rationem poenae,
            quodam modo culpae ; et rursus, quodam modo est voluntarium, quodam modo involuntarium.
            Habemus enim necessitatem committendi aliquod veniale in communi, quamvis ad nullum in
            particulari.</p>
          <p xml:id="bb-d4e27402-d1e183">Primum igitur peccatum, quoniam aliunde contractum est, potest deleri, libero arbitrio
            nihil omhino agente, Sed sacramento solo exterius adiuvante, sicut patet in parvulis.
            Secundum genus peccati, quoniam voluntarie contractum est, non potest deleri nisi libero
            arbitrio consonante et adiuvante ; ideo in iustificatione impii requiritur motus liberi
            arbitrii, per quem consonet gratiae, et ulterius contritio, per quam adiuvat. Veniale
            peccatum potest deleri, libero arbitrio consonante et aliquo exterius adiuvante ; unde
            si liberum arbitrium gratiae non repugnat, volendo persistere in culpa, et gratia
            virtute sacramenti vel rei sacramentalis vigoratur, culpam venialem delet vel
            universaliter vel particulariter. Unde credendum est quod aliquo nihil de peccatis suis
            cogitante, sed tantum passionem Christi recolente in sacramento Eucharistiae,
            recogitante, inquam, ferventer quod venialia peccata, vel omnia vel quaedam, remittuntur
            ei per gratiam sic adiutam. Et omnia illa, sive sacramenta sive sacramentalia, ut
            Eucharistia et Unctio et Baptismus et aquae aspersio et episcopalis benedictio et
            contritio et misericordiae exhibitio et orationis dominicae devota exoratio, faciunt ad
            venialium deletionem, non per propriam naturam, sed per eam naturam qua gratiam gratum
            facientem ad hunc actum adiuvant et vigorant.</p>
          <p xml:id="bb-d4e27402-d1e187">Si quaeras : quomodo adiuvant ? dicendum quod in talibus ut plurimum est humiliatio et
            devotio, quae est actus gratia informatus, repugnans ipsi veniali peccato, quod fervorem
            caritatis et devotionem, quantum est ex se, diminuit. Vel ea ratione qua est in eis
            poenalitas, quae repugnat inordinatae delectationi, prout illa poena iuncta est ordini
            gratiae. Et sic potest responderi quod quamvis venialia valde congrueper poenitentiam
            deleantur, possunt tamen per gratiam aliter adiutam deleri. Et concedendae sunt rationes
            ad hoc inductae.</p>
        </div>
        <div xml:id="bb-d4e27402-Dd1e192">
          <head xml:id="bb-d4e27402-Hd1e194">Ad rationes</head>
          <p xml:id="bb-d4e27402-d1e197">Ad illud ergo quod obicitur, quod praecedere debet aliquantula contritio, dicendum quod
              <name ref="#Lombard">Magister</name> non determinat praecise modum delendi veniale
            peccatum, sed modum perfecte satisfaciendi. Nemo autem perfecte satisfacit pro culpa,
            nisi etiam interius in corde doleat, quantumcumque se exterius punit ; et hoc dieo vel
            in generali vel in speciali. Venialia autem non solum per vim poenitentiae, sed etiam
            aliis modis deleri possunt, ut tactum est.</p>
          <p xml:id="bb-d4e27402-d1e203">Ad illud quod obiicitur quod veniale est maioris adhaerentiae, dicendum quod dupliciter
            est loqui de adhaerentia venialis : aut quantum ad maculam, aut quantum ad pronitatem,
            quae est via ad illam. Si loquamur quantum. ad notam displicentiae, plus adhaeret
            mortale quam veniale. Si autem quantum ad pronitatem, e contrario est ; deletio autem
            non est respectu pronitatis, sed potius respectu maculae peccati.</p>
          <p xml:id="bb-d4e27402-d1e206">Ad illud quod obicitur, quod veniale se compatitur cum gratia etc., dicendum quod verum
            est quod se compatitur quantum ad inhaerentiam ; et ideo gratia non delet per sui
            essentiam vel inhaerentiam ; et propter hoc oportet ei addi aliquod adiutorium, vel
            liberi arbitrii vel alicuius alterius poenalitatis vel sacramenti, ratione cuius
            effectus vel actus gratiae repugnat veniali. Quamvis enim gratia secundum essentiam stet
            cum veniali, tamen caritas ad fervorem excitata consumit culpam, sicut fornax ignis
            modicam aquae guttam.</p>
          <p xml:id="bb-d4e27402-d1e209">Ad illud quod obicitur, quod veniale est voluntarium, dicendum quod non sic sicut
            mortale ; tamen, quia aliquo modo voluntarium est, nunquam deletur nisi voluntas
            consonet. Unde vix contingit quod ei qui proponit manere in veniali peccato, utpote in
            verbis otiosis, quod, etiam si confiteatur, remittatur ei culpa, nisi forte pro opere
            illo contra se ipsum insurgat et adeo rugitus rationis fremat, quod bestiales motus
            sensualitatis gressum figant, ad modum leonis, quo rugiente, cetera animalia gressum
            figunt.</p>
          <p xml:id="bb-d4e27402-d1e213">Ad illud quod obicitur, quod veniale unum deletur sine alio, dicendum quod hoc
            possibile est duplici modo : vel quia voluntas habitudinaliter adhaeret uni, et non alii
            ; et tunc culpa remittitur, cui non inhaeret, et remanet culpa, cui voluntas adhaerebat
            ; vel ideo quia voluntas unum peccatum magis detestatur quam alterum. Unde gratia magis
            delet culpam venialem, in cuius deletione magis voluntas consonat vel adiuvat.</p>
        </div>
      </div>
    </body>
  </text>
</TEI>