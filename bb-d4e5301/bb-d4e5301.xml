<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e5301">
        <head xml:id="bb-d4e5301-Hd1e108">Quaestio 2</head>
        <head xml:id="bb-d4e5301-Hd1e111" type="question-title">Utrum parvuli in baptismo recipiant plene rem Sacramenti.</head>
        <p xml:id="bb-d4e5301-d1e114">Secundo quaeritur, utrum parvuli recipiant plene rem, hoc est gratiam cum habitibus
          virtutum.</p>
        <div xml:id="bb-d4e5301-Dd1e117" type="rationes-principales">
          <head xml:id="bb-d4e5301-Hd1e119">Rationes principales</head>
          <p xml:id="bb-d4e5301-d1e122">Et quod non, videtur : <name ref="#Augustine">Augustinus</name>, De Baptismo parvulorum
            : <quote xml:id="bb-d4e5301-Qd1e127">Parvulos, etsi nundum fides, quae in credentium voluntate consistit, iam tamen
              ipsius fidei sacramentum fideles facit</quote>. Ergo non habent habitum fidei.</p>
          <p xml:id="bb-d4e5301-d1e131">Item, ratione videtur, quia virtus est habitus ; sed habitus reddit potentiam facilem
            ad opus ; sed hoc non est in parvulo : ergo etc.</p>
          <p xml:id="bb-d4e5301-d1e134">Item, <quote xml:id="bb-d4e5301-Qd1e136">virtus est habitus perfectus</quote>, quia virtus est quae habentem
            perficit ; sed perfectio moris praesupponit perfectionem naturae : ergo, cum in parvulo
            non sit perfectio naturae, nec erit in eo perfectio moris, et sic etc.</p>
          <p xml:id="bb-d4e5301-d1e140">Item, virtus est habitus potentiae motivae ; sed cognitiva praecedit mofivam : ergo,
            cum parvuli non sint susceptibiles habitus cognitivi, nec erunt motivi.</p>
          <p xml:id="bb-d4e5301-d1e144">Contra : <name ref="#Augustine">Augustinus</name>, Ad Bonifacium : <quote xml:id="bb-d4e5301-Qd1e149">Regenerans
              Spiritus in maioribus offerentibus et parvulis oblatis communis est</quote>. Ergo
            eumdem effectum habet in magnis et parvis.</p>
          <p xml:id="bb-d4e5301-d1e153">Item, ratione videtur, quia Baptismus ita facit evolare parvulum, si moriatur, ut
            adultum ; sed virtutes sunt pennae ad volandum in caelum : ergo parvulus habet virtutes,
            si baptizatur.</p>
          <p xml:id="bb-d4e5301-d1e156">Item, Baptismus delet originale in parvulo ; sed originale non solum substantias, sed
            etiam potentias deformat in pueris : ergo, si Baptismus est perfedum remedium, reformat
            potentias. Sed potentiae reformantur habitibus virtutum : ergo Baptismus dat parvulis
            habitus virtutum.</p>
          <p xml:id="bb-d4e5301-d1e159">Item, Baptismus facit parvulum dignum et idoneum ad dotes gloriae, quae sunt visio,
            dilectio, tentio ; sed ad visionem disponitur fide, ad dilectionem caritate, ad
            tentionem spe : ergo parvulus habet virtutes theologicas et alias per consequens.</p>
        </div>
        <div xml:id="bb-d4e5301-Dd1e163">
          <head xml:id="bb-d4e5301-Hd1e165">Conclusio</head>
          <head xml:id="bb-d4e5301-Hd1e168" type="question-title">Parvulis in baptismo cum gratia habitus perfecti virtutum
            conferuntur</head>
          <p xml:id="bb-d4e5301-d1e171">Respondeo: Quidam dixerunt virtutes parvulis dari quantum ad radicem, non quantum ad
            habitus, quia datur eis gratia delens culpam, non ut habilitans potentias, quia
            potentiae sunt ligatae, unde non sunt natae habilitari ; sed, cum potentiae solvuntur,
            gratia ramificatur in habitus, virtutum. Sed haec positio non potest stare, quia tunc
            aliquis habens virtutes, si ligarentur in eo potentiae per stultitiam vel furiam,
            amitteret eas ; quod stultum est dicere, cum sola culpa perdantur.</p>
          <p xml:id="bb-d4e5301-d1e174">Alia positio est quod dantur parvulis quantum ad habitum, sed non quantum ad usum. Sed
            tunc quaeritur : quid vocatur ibi usus ? Aut facultas utendi aut actus. Si facultas,
            tunc qui habet habitum habet facultatem, nec est distinguere. Si actus, sed adulti non
            semper utuntur virtutibus, ut quando aliis intendunt, tamen complete habent habitus. Si
            usus vocatur quaedam assuefactio addita muneri virtutis, sicut patientia dicitur fuisse
            in Iob, adhuc non solvit, quia haec non est in omnibus adultis bonis.</p>
          <p xml:id="bb-d4e5301-d1e177">Tertia positio est quod dantur eis habitus, sed secundum statum imperfectionis ; unde
            habitus ille quasi medius est inter potentiam nudam et perfecte dispositam, sicut est
            visus in oculo canis ante nonum diem. Sed ista positio non potest stare convenienter,
            quia perfectio habituum infusorum venit ex parte gratiae ; et per id quod habent, absque
            additione possunt parvuli bene operari, cum creverunt.</p>
          <p xml:id="bb-d4e5301-d1e181">Et propterea dicendum quod dantur eis habitus perfecti virtutum sicut et adultis,
            quamvis per illos non operentur. Propter quod notandum quod potentiae animae dupliciter
            impediuntur, ne debite exeant in actus suos : uno modo a corporis imperfectione et
            corruptione ; et sic impediuntur in parvulis et stultis et dormientibus, et contra hoc
            expeditivum est corporis perfectio et bona dispositio. Alio modo impediuntur ab habitu
            malo, ut a concupiscentia sive a culpa ; et sic expediuntur per gratiam sive virtutes.
            Virtutes ergo reddunt potentias faciles ipsas perficiendo, et hoc removendo culpam ;
            aliam autem expeditionem non faciunt. Unde, cum parvulus sit habens utrumque
            impedimentum, alterum removetur per virtutes, non utrumque ; et ideo non est orirnino
            facilis.</p>
          <p xml:id="bb-d4e5301-d1e184">Huiusmodi autem habitus expeditivus habet triplicem ortum : nam quidam est innatus,
            quidam acquisitus, quidam infusus. Primus incipit cum natura et ab eius principiis ortum
            habet ; et ideo in natura imperfecta est imperfectus, et cum natura crescente crescit,
            et cum natura perfecta perficitur, ut patet in naturali iudicatorio. Secundus vero,
            scilicet acquisitus, ortum habet a libero arbitrio, qui non habet usum donec natura
            aliquo modo perficiatur ; et ideo sequitur naturam perfectam. Tertius vero ortum habet a
            Deo, non a natura nec a libero arbitrio ; et quia non habet ortum a libero arbitrio,
            potest esse in parvulo ante usum liberi arbitrii ; quia vero non habet ortum a natura,
            potest esse perfectus, natura existente imperfecta. Per haec patent obiecta.</p>
        </div>
        <div xml:id="bb-d4e5301-Dd1e189">
          <head xml:id="bb-d4e5301-Hd1e191">Ad rationes</head>
          <p xml:id="bb-d4e5301-d1e194">Nam fides aliquid habet infusum, aliquid acquisitum, ut cognitionem substratam ;
            ratione primi est in parvulo, non ratione secundi.</p>
          <p xml:id="bb-d4e5301-d1e197">Ad illud quod obicitur de facilitate, patet responsio, quia habitus ille reddit
            potentiam facilem, sed non omnino.</p>
          <p xml:id="bb-d4e5301-d1e200">Ad illud quod obicitur, quod virtus est habitus perfectus etc., dicendum quod perfectio
            moris quaedam est acquisita, et haec praesupponit perfectionem naturae ; quaedam infusa,
            et haec non praesupponit necessario. Posset tamen dici quod potentiae naturales in
            parvulo, in quibus natae sunt inesse virtutes quantum est de se, perfectae sunt, licet
            non exeant in actum propter impedimentum corporis. Unde statim, cum anima parvuli soluta
            est a carne, habet operationes sibi debitas. </p>
          <p xml:id="bb-d4e5301-d1e203">Ad illud quod obicitur, quod habitus cognitivi praecedunt etc., dicendum quod, licet
            habitus cognitivi sint secundum acquisitionem, tamen gratuiti sunt per infusionem. Sed,
            cum cognitivi possint infundi, quare non dantur ? Ratio est quia sunt ad cognoscendum,
            et hunc actum non habent ante usum rationis. Sed habitus motivi non tantum sunt ad
            dirigendum, sed ad faciendum dignum gloria et purificandum a culpa. </p>
        </div>
      </div>
    </body>
  </text>
</TEI>