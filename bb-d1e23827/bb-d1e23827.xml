<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 26, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 26, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e23827">
        <head xml:id="bb-d1e23827-Hd1e119">III, D. 26, A. 2, Q. 2</head>
        <head xml:id="bb-d1e23827-Hd1e122" type="question-title">Utrum spes ex bonis meritis habeat ortum.</head>
        <p xml:id="bb-d1e23827-d1e125">Secundo quaeritur de spe per comparationem ad meriti usum, et est quaestio, utrum spes ex
    bonis meritis habeat ortum.</p>
        <div xml:id="bb-d1e23838" type="rationes-principales">
          <head xml:id="bb-d1e23827-Hd1e130">Rationes Principales</head>
          <p xml:id="bb-d1e23827-d1e133">Et quod sic, videtur. Ad Romanos 5, 3 : <quote xml:id="bb-d1e23827-Qd1e135">Tribulatio patientiam operatur ; patientia
       autem probationem</quote>, probatio vero spem. Ergo, si in ipsa probatione consistit
      meritum, videtur quod spes ex meritis habeat ortum.</p>
          <p xml:id="bb-d1e23827-d1e139">Item, hoc ipsum ostenditur per definitionem <name ref="#Lombard">Magistri</name>, quae ponitur in littera : <quote xml:id="bb-d1e23827-Qd1e144">Spes
       est certa exspectatio futurae beatitudinis, proveniens ex gratia et meritis</quote>.</p>
          <p xml:id="bb-d1e23827-d1e148">Item, nullus habet virtutem spei, nisi qui in sperando sequitur dictamen fidei ; sed fides
      dicit nulIum adultum salvari posse absque meritis : ergo nullus recte sperat beatitudinem,
      nisi cui suppetunt merita. Videtur ergo quod spes ex meritis procedat.</p>
          <p xml:id="bb-d1e23827-d1e151">Item, sicut se habet desperatio ad demerita, sic se habet spes ad bona medta ; sed sic se
      habet desperatio ad demerita quod nullus desperat nisi propter aliquam culpam commissam :
      mata enim conscientia est illa quae inducit in desperationem : ergo videtur quod similiter
      spes ex bonis meritis habeat ortum.</p>
          <p xml:id="bb-d1e23827-d1e155">Sed contra : <name ref="#Augustine">Augustinus</name> : <quote xml:id="bb-d1e23827-Qd1e160">Virtus est bona qualitas meritis, quam Deus in nobis sine
       nobis operator</quote>. Ergo, si spes virtus est, sicut ostensum est in praecedentibus,
      Deus eam in nobis operatur sine nobis : ergo non habet ortum ex meritis nostris.</p>
          <p xml:id="bb-d1e23827-d1e164">Item, nihil quod est principium meritorum ortum habet ex meritis ; sed spes est principium
      meritorum ; nullus enim potest mereri apud Deum nisi qui sperat : ergo spes ex meritis non
      habet ortum.</p>
          <p xml:id="bb-d1e23827-d1e167">Item, omnes virtutes simul infunduntur. Ergo, si aliqua virtus praecedat merita, necesse
      est quod omnes praecedant, et si aliqua subsequitur, necesse est quod omnes, subsequantur.
      Igitur aut spes non procedit ex meritis aut ceterae virtutes procedunt ex meritis ; sed
      impossibile est ceteras virtutes ex meritis oriri : ergo impossibile est ipsam spem ex
      meritis oriri.</p>
          <p xml:id="bb-d1e23827-d1e170">Item, quanto quis perfectior est, tanto est humilior, et quanto humilior est, tanto minus
      praesumit sive confidit de meritis propriis. Ergo, si spes perfecta iuncta est cum
      humilitate perfecta, videtur quod nec spes nec eius usus oriatur ex intuitu meritorum.</p>
        </div>
        <div xml:id="bb-d1e23884">
          <head xml:id="bb-d1e23827-Hd1e176">Conclusio</head>
          <head xml:id="bb-d1e23827-Hd1e179" type="question-title">Spes, quatenus est habitus, non oritur ex meritis; quatenus est
      terminus sive obiectum ipsius, ortum habet ex meritis praecedentibus ; quatenus dicit actum
      , vel statum , oritur ex intuitu meritorum.</head>
          <p xml:id="bb-d1e23827-d1e182">Respondeo : Dicendum quod spes aliquando nominat habitum virtutis, aliquaqdo nominat actum,
      aliquando nominat statum, aliquando terminum sive obiectum. Secundum autem quod spes nominat
      habitum virtutis, sic non habet ortum ex meritis, sed potius merita habent ortum ex ea.
      Secundum autem quod nominat actum, sic oriri habet ex meritorum intuitu ; nullus enim sperat
      recte aeternam beatitudinem nisi qui Deo servivit vel proponit Deo servire. Secundum autem
      quod nominat statum, sic ortum habet ex meritis praecedentibus et concomitantibus ; et hoc
      modo accipitur ad Romanos 5, 3 : Tribulatio patientiam operatur, patientia probationem,
      probatio spem, Glossa, id est certitudinem spei, ad quam scilicet certitudinem pervenitur
      per bona merita et maxime per tolerantiam et sustinentiam tribulationum. Secundum autem quod
      spes nominat ipsam rem speratam, sic ortum habet ex meritis praecedentibus.</p>
          <p xml:id="bb-d1e23827-d1e185">Et sic patet quod spes secundum primam acceptionem simpliciter praecedit merita tamquam
      meritorum principium ; secundum ultimam acceptionem simpliciter sequitur tamquam meritorum
      praemium ; secundum duas medias medio modo se habet, quia quodam modo praecedit, quodam modo
      sequitur. Nam spes, prout nominat motum spei, procedit ex meritorum intuitu et secundum
      veritatem est principium meritorum sequentium. Prout autem spes dicitur quaedam certitudo et
      status, sic secundum veritatem ex meritis habet ortum, et est nihilominus adminiculum ad
      perfectius merendum. Illa enim certitudo spei consurgit ex perpessione tribulationum et
      vehementer confirmat et confortat animam, ut a tribulationum sustinentia non recedat. Et ex
      his patet responsio ad quaestionem propositam. Patet nihilominus responsio ad obiecta, quia
      spes quodam modo accipiendi est ex meritis et quodam modo principium meritorum ; et secundum
      hoc currunt rationes ad oppositas partes, et utraeque secundum diversas vias probant et
      concludunt veritatem, exceptis duabus ultimis rationibus, adductis ad utramque partem.</p>
        </div>
        <div xml:id="bb-d1e23900">
          <head xml:id="bb-d1e23827-Hd1e192">Ad Rationes</head>
          <p xml:id="bb-d1e23827-d1e195">Ad illud enim quod obicitur de desperatione, potest responderi quod non est simile, pro eo
      quod, cum desperatio dicat profunditatem peccati, nullus illic demergitur nisi per aliquam
      culpam praecedentem disponatur. Non sic autem spes dicit meriti perfectionem secundum
      generalem sui acceptionem. Ideo non oportet quod procedat ex meritis prout nominat ipsam
      virtutem vel eius actum, sicut desperatio, quae est vitium demergens in profundum,
      praeexigit aliud peccatum. Praeterea, alia de causa non est simile, quia nos et ea quae sunt
      in nobis et a nobis sunt principia vitiorum nostrorum. Non sic autem est de bonis, quia omne
      datum optimum et omne donum perfectum desursum est ; ideo non sic oportet spem ex nostro
      oriri merito, sicut desperatio oritur ex vitio.</p>
          <p xml:id="bb-d1e23827-d1e198">Ad illud similiter quod ultimo obicitur ex alia parte, quod vir humilis merita non
      intuetur, dicendum quod merita intueri contingit dupliciter : vel attribuendo sibi vel
      attribuendo gratiae divinae. Intueri autem merita attribuendo sibi, hoc est superbiae et
      vanitatis ; et sic intuentur superbi, qui dicunt : Manus nostra excelsa, et non Dominus
      fecit haec omnia. Contra quos dicitur Deuteronomii 9, 4 : Ne dicas in corde tua : Propter
      iustitiam meam introduxit me Dominus, ut terram hanc possiderem. Intueri autem merita
      referendo ad divinam gratiam, hoc est humilitatis et veritatis ; et hoc modo motus spei ex
      intuitu meritorum habet oriri ; per quem modum intuebatur Paulus merita sua, I ad Corinthios
      15, 10 : Abundantius omnibus lavoravi ; non autem ego, sed gratia Dei mecum. Alia vero quae
      obiciuntur satis sunt manifesta.</p>
        </div>
      </div>
    </body>
  </text>
</TEI>