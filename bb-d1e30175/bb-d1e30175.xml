<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 32, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 32, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e30175">
        <head xml:id="bb-d1e30175-Hd1e119">III, D. 32, Dubia</head>
        <div xml:id="bb-d1e30175-Dd1e122">
          <head xml:id="bb-d1e30175-Hd1e124">Dub. I.</head>
          <p xml:id="bb-d1e30175-d1e127">In parte ista sunt quaestiones circa litteram. Et primo dubitatur de situ huius partis. Cum
      enim agere de dilectione Dei spectet ad primum librum, videtur quod tractatus iste male in
      hoc tertio situetur. Quodsi tu dicas quod <name ref="#Lombard">Magister</name> hoc facit, quia eadem est dilectio qua
      nos diligimus Deum et qua Deus diligit nos, tunc obicitur, quod tota ista pars, quae est de
      caritate, male hic situetur. Si enim caritas non est habitus virtutis, sed potius donum
      increatum, quod est Spiritus Sanctus, videtur quod de ipsa non debeat determinari inter
      alias virtutes.</p>
          <p xml:id="bb-d1e30175-d1e133">Respondeo : Dicendum quod ordo situationis istius capituli attenditur secundum opinionem
      <name ref="#Lombard">Magistri</name>, qua posuit, sicut tangit in littera, quod eadem est dilectio qua Deus diligit nos
      et qua nos diligimus Deum. Et si tu obicias, quod tunc non debuit determinare de caritate
      inter alias virtutes, respondetur pro ipso, quod hoc non fecit quia caritas sit species
      virtutis, sed quia caritas est radix virtutum. In dono enim amoris, quod est Spiritus
      Sanctus, ceteri virtutum habitus donantur. Potest etiam aliter dici quod hic per accidens
      introducitur illud capitulum. Quia enim dilectio Dei est exemplar nostrae dilectionis, ideo
      ad maiorem evidentiam introducitur hic tractatus de ipsa ; vel certe, ut assignetur hic
      differentia dilectionis divinae ad dilectionem nostram sive praecellentia, quia, cum
      dilectio nostra sit affectio ordinata, dilectio Dei non est nisi divina substantia vel
      usia.</p>
        </div>
        <div xml:id="bb-d1e30175-Dd1e140">
          <head xml:id="bb-d1e30175-Hd1e142">Dub. II.</head>
          <p xml:id="bb-d1e30175-d1e145">Item quaeritur de hoc quod dicit, quod dilectio Dei est divina usia. Si ergo dilectio Dei
      est substantia et essentia, ergo videtur quod Deum diligere est Deum esse : cum ergo Deus
      non sit aliud a se, videtur quod nec aliud a se diligat. Item, Deus incipit aliquem diligere
      : ergo, si dilectio eius est eius essentia, videtur quod Deus incipiat esse. Item, nullum
      aeternum est temporale, et nullum temporale aeternum ; sed dilectio. Dei, qua diligit viros
      iustos, est temporalis, Dei substantia est aeterna : ergo Dei dilectio non est divina
      substantia.</p>
          <p xml:id="bb-d1e30175-d1e148">Respondeo : Ad haec et consimilia breviter est dicendum quod dupliciter est loqui de
      dilectione Dei : aut a parte principalis significati aut a parte connotati. Si loquamur de
      ipsa quantum ad principale significatum, sic est Dei essentia et est quid aeternum nec est
      aliud quam Deus. Si vero loquamur quantum ad connotatum, sic connotat quid temporale et
      habet respectum ad extrinsecum, quod est a Deo diversum et quod non est Dei substantia, sed
      cuius Dei substantia est causa ; et quantum ad hoc currunt illa tria obiecta. Et sic patet
      responsio ad omnia.</p>
        </div>
        <div xml:id="bb-d1e30175-Dd1e152">
          <head xml:id="bb-d1e30175-Hd1e154">Dub. III.</head>
          <p xml:id="bb-d1e30175-d1e157">Item quaeritur de hoc quod dicit : Absit, ut Deus aliquem temporaliter diligat. Videtur
      enim falsum. Aliquis enim, qui modo est malus, incipit esse bonus ; sed Deus malos odit et
      bonos diligit : ergo, cum iste desinat esse malus in tempore et incipiat esse bonus, videtur
      quod Deus istum temporaliter desinat odire et incipiat ipsum diligere. Item, in Deo idem est
      velle quod facere, sicut dicit <name ref="#Augustine">Augustinus</name>, et in libro primo fuit habitum : ergo idem est
      velle alicui bonum et facere ei bonum ; sed Deus temporaliter alicui bonum facit : ergo
      videtur quod temporaliter ei bonum velit, ergo temporaliter diligit.</p>
          <p xml:id="bb-d1e30175-d1e163">Respondeo : Dicendum quod est dilectio electionis et dilectio approbationis. Prima. est
      aeterna sicut et voluntas Dei ; secunda vero ratione connotati potest esse ex tempore. Et de
      prima intelligit <name ref="#Augustine">Augustinus</name>, ipse autem opponit de secunda. Vel aliter. Hoc quod est
       <mentioned> temporaliter </mentioned> potest referri ad verbum <mentioned> diligendi
      </mentioned>, ratione actus principalis vel ratione connotati. Si ratione actus principalis,
      sic est falsum. Hic est enim actus divinae voluntatis, qui est aeternus ; et hoc modo
      intelligit <name ref="#Augustine">Augustinus</name>, sicut patet per litteram sequentem. Ait enim sic : Absit ut Deus
      temporaliter aliquem diligat quasi nova dilectione, quae in ipso ante non erat. Si autem
      intelligatur quantum ad connotatum, sic concedi potest quod Deus temporaliter aliquem
      diligit ; et in hoc sensu opponit.</p>
        </div>
        <div xml:id="bb-d1e30175-Dd1e179">
          <head xml:id="bb-d1e30175-Hd1e181">Dub. IV.</head>
          <p xml:id="bb-d1e30175-d1e184">Item quaeritur de hoc quod dicit quod de non electis non est simpliciter concedendum, quod
      eos dilexerit, quia omnem hominem, quem Deus diligit in tempore, ab aeterno dilexit, cum
      dilectio Dei sit causa omnis boni ; sed multi praesciti sunt qui habent praesentem iustitiam
      et gratiam, quam eis Deus ab eterno praeparavit et dare disposuit : ergo videtur quod ab
      aeterno eos dilexerit.</p>
          <p xml:id="bb-d1e30175-d1e187">Iuxta hoc quaeritur, utrum Deus magis diligat peccatorem praedestinatum quam iustum
      praescitum. Et quod magis peccatorem praedestinatum videtur quoniam sapientis est magis
      considerare finem et exitum rei quam initium vel progressum ; sed Deus istum peccatorem, qui
      tamen est praedestinatus, scit ipsum futurum amicum suum finaliter, alium vero minime : ergo
      magis diligit eum. Praeterea, isti vult dare aeternam beatitudinem et proponit quod est
      summum Bonum, alii vero non : ergo magis diligit peccatorem praedestinatum quam iustum
      praescitum. Sed contra hoc est quia iste peccator magis est Deo dissimilis quam iustus :
      ergo minus est amabilis. Item, iste magis diligit Deum : ergo magis a Deo diligitur, cum
      Deus magis diligat diligentes se.</p>
          <p xml:id="bb-d1e30175-d1e190">Respondeo : Dicendum quod, sicut tactum est prius, est dilectio approbationis et est
      dilectio electionis. Dilectio approbationis, cum sit temporalis, respicit statum praesentem
      ; dilectio vero praeelectionis, cum sit aeterna, respicit illum statum in quo homo debet
      aeternaliter permanere. Et quoniam reprobi, etsi boni sint, non tamen finaliter permanere in
      bono dicuntur, ideo non vult <name ref="#Lombard">Magister</name> quod a Deo aeternaliter diligantur, nisi verbum
       <mentioned> diligendi </mentioned> a ratione propria distrahatur. Unde <name ref="#Lombard">Magister</name> bene
      concedit cum determinatione ; sine vero determinatione dicit eam non esse concedendam, quia
      eius intellectus falsitati appropinquat.</p>
          <p xml:id="bb-d1e30175-d1e202">Et per hoc patet responsio ad illud quod quaerebatur consequenter, quia, quantum ad
      dilectionem temporalem, quae respicit statum praesentis iustitiae, magis diligit Deus iustum
      praescitum ; quantum vero ad alium modum diligendi, magis diligit peccatorem praedest
      inafum, si tamen est dicere ibi magis. Quodsi quaeras, simpliciter loquendo, quem magis
      diligit, respondendum est quod simpliciter magis diligit eum quem praedestinat quam eum quem
      reprobat, quia non est quaestio de homine quantum ad qualitatem culpae, sed quantum ad
      ordinem naturae respectu gratiae et gloriae.</p>
        </div>
      </div>
    </body>
  </text>
</TEI>