<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 19, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 19, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e17308">
        <head xml:id="bb-d1e17308-Hd1e119">III, D. 19, A. 1, Q. 3</head>
        <head xml:id="bb-d1e17308-Hd1e122" type="question-title">Utrum per passionem Christi liberati simus a potestate
    diaboli.</head>
        <p xml:id="bb-d1e17308-d1e125">Tertio quaeritur, utrum per passionem liberati simus a potestate diaboli.</p>
        <div xml:id="bb-d1e17319" type="rationes-principales">
          <p xml:id="bb-d1e17308-d1e130">Et quod sic, videtur. Apocalypsis 20, 1 : <quote xml:id="bb-d1e17308-Qd1e132">Vidi angelum descendentem de caelo, et
       apprehendit draconem, qui est diabolus</quote>. Sed per istum angelum, sicut Sancti
      exponunt, intelligitur Christus : si ergo ab isto angelo diabolus est religatus in eius
      passione, videtur quod amiserit super nos posse.</p>
          <p xml:id="bb-d1e17308-d1e136">Item, Ioannis 12, 31 : <quote xml:id="bb-d1e17308-Qd1e138">Nunc iudicium est mundi, nunc princeps huius mundi eicietur
       foras</quote>. Si ergo diabolus foras per Christum est eiectus, videtur quod a potestate
      eius liberati simus.</p>
          <p xml:id="bb-d1e17308-d1e142">Item, Christus, dux noster, vicit diabolum ; sed victoria, ducis st victoria totius
      exercitus : ergo videtur quod diabolus a toto genere humano, sit superatus, et ita videtur
      quod per passionem Christi amiserit suum posse respectu generis humani.</p>
          <p xml:id="bb-d1e17308-d1e145">Item, quando diabolus superavit primum hominem, per consequens superavit totum genus
      humaimm. Ergo pari ratione videtur quod, cum superatus est a Christo, superatus sit a toto
      genere humano : ergo per passionem Christi totum genus humanum liberatum fuit a potestate
      diaboli.</p>
          <p xml:id="bb-d1e17308-d1e148">Sed contra : Ad Ephesios 6, 12 : <quote xml:id="bb-d1e17308-Qd1e150">Non est nobis colluctatio adversus carnem et
       sanguinem, sed adversus mundi rectores tenebrarum harum</quote>. Ergo adhuc daemones nos
      impugnant et huic mundo principantur : ergo a potestate diaboli liberati non sumus.</p>
          <p xml:id="bb-d1e17308-d1e155">Item, II ad Timotheum 3, 1 dicitur quod in <quote xml:id="bb-d1e17308-Qd1e157">novissimis diebus instabunt tempora
       periculosa</quote>, et hoc ipsum dicitur II ad Thessalonicenses [2, 3-10] et in Daniele
      [12, 1] et in Apocalypsi [12, 12] quod in tempore antichristi habebit diabolus maximam
      potestatem ad tentandum et vexandum. Ergo non videtur quod per passionem amiserit posse
      super genus humanum.</p>
          <p xml:id="bb-d1e17308-d1e161">Item, potestas diaboli maxime in duobus consistit, videlicet in obsessione corporum et
      excaecatione mentium ; sed post Christi passionem adhuc multi a diabolo fuerunt obsessi,
      multi etiam fuerunt gravissime excaecati : ergo videtur quod potestas diaboli non sit in
      aliquo diminuta per passionem Christi. Quod autem diabolus multorum corpora obsideat, docet
      experientia ; quod iterum multorum mentes excaecet, probatur per illud quod dicitur II ad
      Corinthios 4, 4 : <quote xml:id="bb-d1e17308-Qd1e163">Deus huius saeculi excaecavit mentes infidelium</quote>.</p>
          <p xml:id="bb-d1e17308-d1e167">Item, potestas diaboli vel est ad nocendum vel est ad tentandum ; sed nunquam potuit nocere
      nisi permissus, nunquam etiam potuit in peccatum praecipitare, nisi praeberetur ei voluntas
      consensus ; et hoc ipsum potest modo : si ergo ab initio nihil potuit amplius, videtur idem
      quod prius.</p>
        </div>
        <div xml:id="bb-d1e17362">
          <head xml:id="bb-d1e17308-Hd1e173">Conclusio</head>
          <head xml:id="bb-d1e17308-Hd1e176" type="question-title">Per passionem Christi liberati sumus a potestate diaboli, omnes
      quidem quoad sufficientiam, sed tantum membra Ecclesiae quoad efficaciam.</head>
          <p xml:id="bb-d1e17308-d1e179">Respondeo : Dicendum quod, sicut dicit <name ref="#Lombard">Magister</name> in littera, <quote xml:id="bb-d1e17308-Qd1e184">per passionem Christi
       sumus a potestate diaboli liberati</quote>, omnes quidem quantum ad sufficientiam, sed
      illi soli qui sunt de eius corpore, quod est Ecclesia, quantum ad efficaciam.</p>
          <p xml:id="bb-d1e17308-d1e188">Et hoc patet sic. Diabolus enim ante passionem Christi habebat duplicem manum, videlicet
      attrahentem et impellentem : manus attrahens erat potestas trahendi ad limbum etiam. iustos
      et sanctos ; manus impellens erat potestas praecipitandi in malum vel per fallaciam vel per
      violentiam, quia tentabat ut draco, tentabat ut leo. Et prima manus, scilicet attactiva,
      erat tantae potentiae ut nullus posset ei resistere ; et haec fuit ei omnino amputata per
      passionem. Iam enim nullum iustum potest ad limbum trahere, quia per passionem Christi
      deletum est chirographum peccati Adae. Manum autem impellentem habebat ita fortem ut cum
      magna difficultate posset quis ei resistere. Et ideo in multis regnabat, immo fere in
      omnibus ; omnes enim vel superabat per fraudulentiam vel per violentiam. Et haec potestas
      debilitata est per passionem, per quam lumen veritatis aperitur contra diabolicam
      fraudulentiam et adiutorium virtutis tribuitur contra diabolicam violentiam. Apparuit autem
      lumen veritatis et interius per divinam inspirationem et exterius per humanam instructionem.
      Iam enim fere omnibus est veritas propalata, et ideo destructa est idololatria, quae prius
      regnabat. Adiutorium etiam virtutis tribuitur per gratiae infusionem quae reprimit.
      concupiscentiam, et per angelicam protectionem quae comprimit et reprimit potestates
      adversas ; et hoc idem virtute passionis, merito cuius mittitur nobis Spiritus Sanctus,
      mittuntur etiam et ipsi angelici spiritus, ut superetur adversarius. Unde diabolus super
      omnia abhorret memoriam passionis et figuram crucis, per quam sumus a potestate eius
      liberati. Rationes igitur hoc ostendentes concedendae sunt.</p>
        </div>
        <div xml:id="bb-d1e17384">
          <head xml:id="bb-d1e17308-Hd1e195">Ad Rationes</head>
          <p xml:id="bb-d1e17308-d1e198">Ad illud ergo quod primo obicitur, quod adhuc restat nobis adversus mundi rectores
      colluctatio, dicendum quod, quamvis nobis incumbat pugna, non tamen elongamur a victoria
      nisi interveniat nostra negligentia, secundum quod dicitur I ad Corinthios 10, 13 :
       <quote xml:id="bb-d1e17308-Qd1e200">Fidelis Deus, qui non patietur vos tentari etc., sed faciet cum tentatione
       proventum</quote> ; et ideo ex illa auctoritate non potest haberi quod nobis praesideat
      potestas diabolica, quamvis nos exercere non desistat.</p>
          <p xml:id="bb-d1e17308-d1e204">Ad illud quod obicitur, quod in novissimis diebus instabunt tempora periculosa, dicendum
      quod, quamvis per passionem sit potestas diabolica superata, tamen in nobis est vires dare
      hosti et nos subiugare potestati diaboli. Et quia in novissimis diebus <quote xml:id="bb-d1e17308-Qd1e206">abundabit
       multorum perversitas, et refrigescet caritas</quote>, vires sumet diabolica potestas et
      iusto Dei iudicio permittetur amplius ad malum impellere quam permissus fuerat in tempore
      praecedenti.</p>
          <p xml:id="bb-d1e17308-d1e210">Ad illud quod obicitur, quod adhuc potest in vexationem corporum et excaecationem mentium,
      dicendum quod hoc non potest modo nisi quis ei ex culpa sua vires tribuat, sicut sunt illi
      qui sacramenta Christi contemnunt ; qui vero humiliter et devote sacramentis et
      sacramentalibus se subiciunt, quae a passione Christi habent virtutem, non formidant
      diabolicam potestatem. Tanta est enim virtus sacramentorum Ecclesiae ut etiam se extendat
      usque ad infideles ; unde non tot hodie diabolus obsidet, quod diabolus consueverat
      obsidere. Scribit enim Gregorius, in Dialogo, de quodam Iudaeo, qui, cum vellet dormire in
      loco deserto, munivit se signo crucis, et daemones supervenientes, cum vellent ipsum
      offendere, a signo crucis repulsi sunt et dixerunt ipsum esse vas vacuum, sed sigatum.</p>
          <p xml:id="bb-d1e17308-d1e213">Ad illud quod obicitur, quod nihil poterat nisi per Dei permissionem, ante sicut et nunc,
      dicendum quod Deus ipsum amplius permittebat ex iusto suo iudicio, et consensus noster
      amplius ei subiacebat ex vitro nostro, per hoc quod regnabat ignorantia, regnabat etiam
      concupiscentia, deficiebat etiam veritas, deficiebat et gratia ; sicut enim dicitur Ioannis
      1, 17 : Lex per Moysen data est, gratia et veritas per Iesum Christumfacta est. Et sic patet
      qualiter per passionem Christi liberamur a potestate diaboli.</p>
        </div>
      </div>
    </body>
  </text>
</TEI>