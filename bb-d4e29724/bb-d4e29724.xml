<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e29724">
        <head xml:id="bb-d4e29724-Hd1e108">Quaestio 4</head>
        <head xml:id="bb-d4e29724-Hd1e111" type="question-title">Utrum forma verbi sit de essentia huius sacramenti.</head>
        <p xml:id="bb-d4e29724-d1e114">Quarto loco quaeritur de forma huius sacramenti, et quaeritur, utrum forma verbi sit de
          essentia huius sacramenti.</p>
        <div xml:id="bb-d4e29724-Dd1e117">
          <head xml:id="bb-d4e29724-Hd1e119">Rationes principales</head>
          <p xml:id="bb-d4e29724-d1e122">Et quod sic, videtur : Primo per ritum universalis Ecclesiae quae ubique locorum
            unctionem tribuit cum benedictione sacerdotali.</p>
          <p xml:id="bb-d4e29724-d1e125">Item, probatur per illud Iacobi [5, 14] : <quote xml:id="bb-d4e29724-Qd1e127" ana="#iac5_14">Inducat presbyteros, et
              orent pro eo, ungentes eum oleo</quote> : Ergo praemittitur oratio ante unctionem, et
            videtur quod ita sit de integritate ut unctio ; et hoc probatur per litteram sequentem :
            Oratio fidei salvabit infirmum. Ergo efficacia sacramenti principaliter residet penes
            verbum orationis.</p>
          <p xml:id="bb-d4e29724-d1e131">Item, hoc ipsum videtur per simile in aliis sacramentis, quia sacramenta Novae Legis
            sanctificant</p>
          <p xml:id="bb-d4e29724-d1e134">Item, sicut in aliis necessaria est intentio, et ideo est verbum etiam arctans
            intentionem, ita et in hoc necessaria est intentio. Ergo pari ratione et verbi
            expriinentis sive arctantis intentionem prolatio.</p>
          <p xml:id="bb-d4e29724-d1e138">Contra : Omnia sacramenta ex fonte sacrae Scripturae ortum habent, quia nullum
            sacramentum est in Ecclesia, quin describatur in Scriptura ; sed huius sacramenti forma
            nusquam describitur, nec ab Evangelista nec ab Apostolo : ergo etc.</p>
          <p xml:id="bb-d4e29724-d1e141">Item, omnia sacramenta, quae habent formam eamdem debent habere per totam Ecclesiam
            catholicam, quia variatio formae est variatio sacramenti, et sacramentum non potest esse
            nisi uniforme, sicut fides et Ecclesia ; sed hoc sacramentum non habet eamdem formam.
            Nam in Ecclesia Gregoriana est haec forma : Per istam sanctam unctionem et suam
            piissimam misericordiam indulgeat tibi Dominus quidquid oculorum vitio deliquisti ; in
              <name ref="#Ambrose">Ambrosiana</name> est haec : Ungo te oleo sanctificato in nomine
            Patris et Filii et Spiritus Sancti, ut more militis uncti praeparatus ad certamen ;
            aereas possis superare potestates, vel similis huic. Ergo non videtur quod aliqua forma
            sit substantialis.</p>
          <p xml:id="bb-d4e29724-d1e147">Item, omnes sacramentorum formae traditae sunt per orationem indicativam ; sed forma
            huius sacramenti tradita est per orationem deprecativam : ergo non videtur convenienter
            assignata, aut non est forma, quoniam sacramenta Novae Legis certitudinaliter ponunt
            suum effectum : ergo per orationem indicativam debent exprimi, non per deprecativam.</p>
          <p xml:id="bb-d4e29724-d1e150">Item, secundum beatum Iacobum [5, 15] oratio fidei est illa quae est necessaria. Si
            ergo oratio est ad Deum, et ad Deum oratur melius gemitu cordis quam voce oris, videtur
            quod ad istius sacramenti perfectionem non oporteat aliquid oretenus exprimi.</p>
          <p xml:id="bb-d4e29724-d1e153">Quaeritur igitur, si formam habet et quae sit forma et per quem modum.</p>
        </div>
        <div xml:id="bb-d4e29724-Dd1e157">
          <head xml:id="bb-d4e29724-Hd1e159">Conclusio</head>
          <head xml:id="bb-d4e29724-Hd1e162" type="question-title">Forma extremae unctionis essentialis est oratio
            deprecativa</head>
          <p xml:id="bb-d4e29724-d1e165">Respondeo : Dicendum quod aliqui voluerunt dicere quod istud sacramentum non habebat
            formam verbi essentialem, sed quae solum erat de bene esse ; et ideo non fuit expressa
            nec in Ecclesia invenitur unica, sed diversa. Sed tamen illud non est securum dicere nec
            secundum textum Scripturae, cum in istius sacramenti institutione maximam vim videatur
            Iacobus in oratione constituere et sibi totam efficaciam attribuere, cum dicit : Oratio
            fidei salvabit, non dicit : unctio. Oratio autem fidei dicitur non ipsius inungentis,
            sed ipsius Ecclesiae, in cuius fide administrantur sacramenta. Sicut ergo in aliis
            sacramentis non sufficit corde credere, nisi fiat professio in verbo exteriori, sic
            intelligendum est hic, quod non sufficit oratio mentalis sine vocali.</p>
          <p xml:id="bb-d4e29724-d1e168">Et ideo forma verbi est de integritate sacramenti forma, inquam, verbi secundum quod
            est expressiva orationis fidei ; et hoc propter talem institutionem istius
            sacramenti.</p>
          <p xml:id="bb-d4e29724-d1e171">Unde nota quod est forma verbi quae exprimit actum et intentionem ; et talis, est per
            modum indicativum et non est de sacramenti necessitate, sed congruitate ; et haec in
            aliquibus habetur Ecclesiis, sed non in Romana, quae maxime vitat ea quae possunt esse
            occasio deviandi. Et est forma quae exprimit orationem ; et quoniam oratio est per modum
            deprecativum, talis forma est deprecativa ; et haec est de necessitate sacramenti huius
            et habetur in omnibus Ecclesiis, quoniam haec tangitur in institutione huius sacramenti.
            Et quoniam non exprimitur verbum determinatum, sed solum oratio fidei, ideo non oportet
            quod sit uniformitas in verbo orationis, sed solum quod sit in sensu.</p>
          <p xml:id="bb-d4e29724-d1e175">Si autem quaeras, quare in isto sacramento potius est oratio de essentia quam in alio,
            respondetur quod ratio principalis est institutio. Si quaeras rationem institutionis,
            dici potest quod haec habet rationem congruitatis multiplicem. Prima est ex parte
            suscipientis, qui propter infirmitatem est destitutus ; ideo oratione est relevandus.
            Secunda est ex parte modi curandi, qui est per devotionem et elevationem animae ad
            spiritualia ; et quia quod super omnia excitat animam ad hoc est oratio, ideo etc.
            Tertia ratio est ex parte morbi, quoniam hic fit remissio peccati, interveniente
            ministerio sacerdotis ; et quoniam in remissione culpae sacerdos non se habet nisi per
            modum deprecantis - unde et in absolutione sua utitur oratione deprecativa, ut in
            praecedentibus habitum est - hinc est quod optime institutum fuit unctionem non fieri
            sine oratione, cuius expressio est forma sacramenti, ut ostendunt rationes. His visis,
            facile est respondere ad obiecta.</p>
        </div>
        <div xml:id="bb-d4e29724-Dd1e180">
          <head xml:id="bb-d4e29724-Hd1e182">Ad rationes</head>
          <p xml:id="bb-d4e29724-d1e185">Ad illud enim quod obicitur, quod non habet ortum ex fonte sacrae Scripturae, dicendum
            quod falsum est, ut patet ; immo ab illo verbo beati Iacobi : Oratio fidei salvabit
            infirmum.</p>
          <p xml:id="bb-d4e29724-d1e188">Ad illud quod obicitur, quod non est eadem forma, dicendum quod, secundum id quod est
            necessarium et essentiale sacramento, eamdem oportet esse ; sed forma verbi non est
            necessaria ratione vocis exterioris, sed prout est expressiva verbi interioris.</p>
          <p xml:id="bb-d4e29724-d1e191">Ad illud quod obicitur de oratione indicativa, dicendum quod non est simile de hoc
            sacramento et de aliis, pro eo quod illud habet aliquam specialem orationem, quam non
            habuit aliud, ut visum est.</p>
          <p xml:id="bb-d4e29724-d1e194">Ad illud quod obicitur, quod melius oratur gemitu cordis, dicendum quod in sacramentis,
            quia sunt signa exteriora, non tantum consideratur quod est interius, sed etiam signum
            exterius, ratione cuius habent rationem sacramenti ; et sic patet totum. Quamvis enim
            aliquis crederet Trinitatem, nisi exprimeretur in baptizando, non daret sacramentum. Sic
            in proposito est intelligendum.</p>
        </div>
      </div>
    </body>
  </text>
</TEI>