<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 32, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 32, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29686">
        <head xml:id="bb-d1e29686-Hd1e119">III, D. 32, A. 1, Q. 2</head>
        <head xml:id="bb-d1e29686-Hd1e122" type="question-title">Utrum Deus omnes creaturas diligat generaliter.</head>
        <p xml:id="bb-d1e29686-d1e125">Secundo quaeritur, utrum Deus omnes diligat generaliter.</p>
        <div xml:id="bb-d1e29686-Dd1e128" type="rationes-principales">
          <head xml:id="bb-d1e29686-Hd1e130">Rationes Principales</head>
          <p xml:id="bb-d1e29686-d1e133">Et quod sic, videtur. Sapientiae 11, 25 : <quote xml:id="bb-d1e29686-Qd1e135">Diligis omnia, Domine, et nihil odisti
       eorum quae fecisti</quote>. Nihil hoc expressius dici potest.</p>
          <p xml:id="bb-d1e29686-d1e139">Item, Genesis 1, 31 : <quote xml:id="bb-d1e29686-Qd1e141">Vidit Deus cuncta quae fecerat, et erant valde bona</quote> ;
      sed summum Bonum non potest non diligere bona : ergo Deus diligit omnem creaturam.</p>
          <p xml:id="bb-d1e29686-d1e145">Item, omne quod factum est, a Deo factum est, Deus autem nihil facit nisi volens ; sed
      velle bonum, hoc est amare : ergo nihil procedit a Deo quod non ametur ab ipso : si ergo
      omnia a Deo exeunt, videtur quod omnia a Deo diligantur.</p>
          <p xml:id="bb-d1e29686-d1e148">Item, amor est donum, in quo omnia alia donantur ; sed nullum creatum est quod non
      suscipiat influentiam divinae liberalitatis : si igitur huiusmodi influentiae communicatio
      non est nisi mediante dilectione, videtur quod dilectio Dei sit respectu omnis
      creaturae.</p>
          <p xml:id="bb-d1e29686-d1e152">Item, omnia exoptant summum Bonum, secundum quod dicit Boethius et Dionysius, sed tunc Deus
      dicitur diligere creaturam aliquam, quando illam ad se convertit per dilectionem : magis
      enim dicitur diligere effectu quam affectu : ergo videtur quod dilectio Dei se extendat ad
      omne creatum.</p>
          <p xml:id="bb-d1e29686-d1e155">Sed contra : Cum Deus sit summa caritas, omne quod diligit, ex caritate diligit ; sed ex
      caritate non sunt diligenda nisi tria diligibilium genera, videlicet Deus et spiritus
      rationalis et corpus humanum, secundum quod dicit <name ref="#Augustine">Augustinus</name> : ergo non videtur quod Deus
      diligat omnem creaturam.</p>
          <p xml:id="bb-d1e29686-d1e161">Item, <quote xml:id="bb-d1e29686-Qd1e163">amor, sicut dicit Hugo de Sancto Victore, transformat amantem in
       amatum</quote> ; et quanto perfectior est amor, tanto magis conformat unum alteri. Cum
      igitur amor Dei sit perfectissimus, nihil diligit nisi quod est ei conformabile per se ; hoc
      autem non est nisi creatura rationalis, quae facta. est ad imaginem suam : ergo videtur quod
      Deus non diligat omnem creaturam, sed solum rationalem.</p>
          <p xml:id="bb-d1e29686-d1e167">Item, videtur quod non omnem rationalem diligat, quia quidam sunt reprobi et quidam electi,
      quidam boni et quidam mali ; sed impios et reprobos non diligit, secundum quod scribitur
      Malachiae 1, 2 : <quote xml:id="bb-d1e29686-Qd1e169">Iacob dilexi, Esau autem odio habui</quote> ; et Sapientiae 14, 9 :
       <quote xml:id="bb-d1e29686-Qd1e172">Similiter abominabilis est Deo impius et impietas eius</quote>. Si ergo Deus non
      diligit impietatem, videtur quod non diligat impios : non ergo diligit omnes et
      singulos.</p>
          <p xml:id="bb-d1e29686-d1e176">Item, dilectio est ratio electionis, ergo illos solum Deus diligit quos ab aeterno elegit ;
      sed non elegit omnes indifferenter : ergo non dilexit omnes generaliter.</p>
          <p xml:id="bb-d1e29686-d1e179">Item, diligere est velle bonum, ergo illos tantum diligit quibus vult bonum ; sed cuicumque
      vult bonum. facit bonum : ergo illos tantum diligit Deus quibus bona facit. Sed damnatis
      facit multa mala : ergo videtur quod potius eos odiat quam diligat : non ergo diligit
      generaliter omnem creaturam.</p>
        </div>
        <div xml:id="bb-d1e29686-Dd1e183">
          <head xml:id="bb-d1e29686-Hd1e185">Conclusio</head>
          <head xml:id="bb-d1e29686-Hd1e188" type="question-title">Dilectio Dei quoad effectum naturae est omnibus communis et
      generalis, sed quoad effectum gratiae est specialis.</head>
          <p xml:id="bb-d1e29686-d1e191">Respondeo : Ad huius intelligentiam est notandum quod Deus non dicitur creaturam diligere
      ratione affectionis animi, sed ratione communicationis alicuius boni, ita quod dilectio Dei
      potius dicitur esse dilectio effectus quam affectus. Communicatio autem bonitatis divinae
      attenditur in duplici genere effectus, videlicet in effectibus naturae et effectibus gratiae
      ; et effectus naturae omnibus est communis, effectus vero gratiae non. Hinc est quod
      dilectio Dei, quantum ad effectum naturae, est omnibus communis et generalis ; et secundum
      hanc dicitur diligere omnem creaturam. Quantum autem ad effectum gratiae est specialis ; et
      quantum ad istum quosdam diligit, quosdam odit, quia quidam habent in se effectum gratiae,
      quidam defectum culpae et poenae. Rationes ergo omnes, quae inducuntur ad primam partem et
      probant Deum omnem creaturam diligere, quia probant de dilectione communi, quae attenditur
      quantum ad communicationem boni generalis, utpote bonitatis naturalis, verum concludunt ; et
      ideo concedendae sunt.</p>
        </div>
        <div xml:id="bb-d1e29686-Dd1e196">
          <head xml:id="bb-d1e29686-Hd1e198">Ad Rationes</head>
          <p xml:id="bb-d1e29686-d1e201">Ad illud vero quod primo obicitur in contrarium, quod Deus omnia quae diligit, ex caritate
      diligit, dicendum quod hoc dupliciter potest intelligi : aut ita quod haec praepositio ex
      dicat habitudinem principii motivi et productivi respectu effectus creati : et sic omnia
      quae diligit, ex caritate diligit : caritas enim Dei principium est omnium effectuum, quos
      producit ; aut ita quod non solum dicat habitudinem principii producentis, verum etiam
      exemplaris repraesentantis, et sic solum illos ex caritate diligit quibus communicat
      caritatem creatam, cuius illa suprema caritas est exemplar. Nam caritas increata est
      exemplar caritatis creatae sub ratione caritatis ; aliorum vero non est exemplar sub hac
      ratione. Cum ergo dicitur quod solum tria sunt diligenda ex caritate, hoc non dicitur
      secundum quod ex dicit solum habitudinem principii moventis et imperantis ; sed prout dicit
      habitudinem formalis et elicientis ; et sic non potest concludi quod Deus non diligat omnem
      treaturam se ipso, qui est caritas summa, ex qua procedunt omnia bona creata.</p>
          <p xml:id="bb-d1e29686-d1e204">Ad illud quod obicitur, quod amor transformat amantem in amatum, dicendum quod illud verum
      est de amore affectionis, qui facit in alterum tendere ; sed amor divinus non est amor
      affectionis inclinans ad alterum, sed potius alia inclinans et trahens ad se ipsum. Unde
      amor divinus potius transformat et conformat amata ipsi amanti quam e converso. Secundo
      autem quod duplex est conformatio ipsarum rerum ad Deum, videlicet secundum similitudinem
      vestigii et secundum similitudinem expressam, quae est ratio imaginis, sic dilectio Dei
      potest dupliciter accipi, ut praedictum fuit, videlicet generaliter, et sic non connotat ibi
      nisi quamdam generalem assimilationem ; et specialiter, et sic connotat quamdam expressam
      unitionem. Et ideo prima dilectio est respectu omnis creaturae ; secunda vero non est nisi
      eius creaturae cui Deus communicat caritatem, ita quod per caritatem illam adhaeret Deo
      unione permaxima, ut sic per caritatem in Deo maneat, et Deus in eo.</p>
          <p xml:id="bb-d1e29686-d1e207">Ad tria vero sequentia quae opponuntur, quibus ostenditur quod Deus non diligit malos,
      unica est responsio, quia procedunt de dilectione speciali, non de generali. Et quantum ad
      illam dilectionem specialem verum est quod Deus non diligit malos et reprobos, immo potius
      odit, quia non habent in se gratiam, sed culpam ; quantum vero ad naturam non odit, sed
      diligit, quia solem suum super bonos et malos oriri facit. Et per hoc potest ad tria ultima
      responderi.</p>
        </div>
      </div>
    </body>
  </text>
</TEI>