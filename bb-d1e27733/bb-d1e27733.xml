<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 30, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 30, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e27733">
        <head xml:id="bb-d1e27733-Hd1e119">III, D. 30, A. 1, Q. 2</head>
        <head xml:id="bb-d1e27733-Hd1e122" type="question-title">Utrum homo, in quantulacumque caritate constitutus, teneatur mortem
    pro Christo subire.</head>
        <p xml:id="bb-d1e27733-d1e125">Secundo quaeritur, utrum homo, quantulacumque caritate constitutus, teneatur mortem pro
    Christo subire.</p>
        <div xml:id="bb-d1e27733-Dd1e128" type="rationes-principales">
          <head xml:id="bb-d1e27733-Hd1e130">Rationes Principales</head>
          <p xml:id="bb-d1e27733-d1e133">Et quod, sic videtur. Lucae 9, 26 : <quote xml:id="bb-d1e27733-Qd1e135" source="http://scta.info/resource/lc9_26">Qui me erubuerit vantem et meos sermones, hunc
       Filius hominis erubescet, cum venerit in maiestate sua</quote> ; sed Christus neminem
      erubescet, cum venerit in maiestate, nisi pro mortali peccato : si igitur sententia ista
      generalis est, videtur quod omnes mortaliter peccent qui in periculo mortis erubescunt ipsum
      Dominum confiteri : ergo omnes tenentur mortem pro Christo subire.</p>
          <p xml:id="bb-d1e27733-d1e139">Item I Ioannis 3, 16 : Quoniam ille animam suam pro nobis posuit, et nos debemus pro
      fratribus animas ponere. Si ergo Christus pro omnibus animam posuit, videtur quod omnes
      tenentur et debent mortem pro ipso et membris eius subire, cum se obtulerit opportunitas
      loci et temporis.</p>
          <p xml:id="bb-d1e27733-d1e142">Item, quilibet tenetur plus diligere Deum quam omne creatum, quantumcumque sit imperfectus.
      Ergo quilibet tenetur pro honore Dei et gloria parvipendere se et sua. Cum igitur
      opportunitas se offert, videtur quod quilibet teneatur mortem pro Christo subire.</p>
          <p xml:id="bb-d1e27733-d1e145">Item, incomparabiliter plus diligenda sunt bona aeterna temporalia, sicut incomparabiliter
      sunt meliora ; sed unusquisque libenter dat illud quod minus diligit pro eo quod magis
      diligit : si ergo omnes tenentur ad diligendum plus vitam aeternam quam temporalem, videtur
      quod omnes teneantur velle libenter morti exponere praesentem vitam, ut lucrentur aeternam.
      Sed quod homo tenetur velle, pro loco et tempore tenetur facere : ergo, opportunitate se
      offerente, videtur quod omnes tenentur mortem pro Christo subire.</p>
          <p xml:id="bb-d1e27733-d1e149">Sed contra : Ioannis 15, 13 : <quote xml:id="bb-d1e27733-Qd1e151" source="http://scta.info/resource/io15_13">Maiorem caritatem nemo habet, ut animam suam ponat
       quis pro amicis suis</quote>. Ergo mortem pro Christo subire videtur perfectionis maximae
      ; sed homines imperfecti non tenentur ad opera perfectionis : ergo non ortmes tenentur
      mortem pro Christo subire.</p>
          <p xml:id="bb-d1e27733-d1e155">Item, ad Romanos 6, 19 super illud : <quote xml:id="bb-d1e27733-Qd1e157" source="http://scta.info/resource/rom6_19">Humanum dico propter infirmitatem carnis
       vestrae</quote>, Glossa : <quote xml:id="bb-d1e27733-Qd1e160">Inveniuntur aliqui, qui praeponant iustitiae
       delectationem voluptatibus carnis, pro iustitia tamen poenas mortemque formidant</quote>.
      Sed constat quod secundum auctoritatem Apostoli, ut dicit Glossa, tales sunt servi iustitiae
      : ergo, cum tales mortem refugiant, videtur quod non teneantur mortem pro Christo velte
      subire.</p>
          <p xml:id="bb-d1e27733-d1e164">Item, <name ref="#Augustine">Augustinus</name> dicit, et habetur in fine praecedentis distinctionis : <quote xml:id="bb-d1e27733-Qd1e169">Perfecta
       caritas haec est ut quis paratus sit pro fratribus mori</quote> ; et hoc apparet per hoc
      quod praelati tenentur ad maiorem perfectionem quam subditi ; et summa perfectio quae a
      praelato exigitur est ut ponat animam pro subditis, secundum illud Ioannis 10, 11 :
       <quote xml:id="bb-d1e27733-Qd1e172">Bonus pastor animam suam ponit pro ovibus suis</quote>. Si ergo imperfecti non
      tenentur ad opera caritatis perfectae, videtur quod non omnes teneantur pro Christo et eius
      membris mortem subire.</p>
          <p xml:id="bb-d1e27733-d1e176">Item, maius est mortem pro Christo subire quam omnibus temporalibus abrenuntiare ; sed non
      omnes tenentur terrena omnia relinquere : ergo non omnes tenentur mortem pro Christo subire.
      Quod autem maioris perfectionis sit, patet per illud quod. dicit Gregorius : <quote xml:id="bb-d1e27733-Qd1e178">Non
       magnum est abnegare quod habes, sed valde magnum est abnegare quod es</quote> ; et
      constans est quod multo maius est abnegare se ipsum quam sua et dare corporis vitam quam
      terrenam substantiam.</p>
        </div>
        <div xml:id="bb-d1e27733-Dd1e183">
          <head xml:id="bb-d1e27733-Hd1e185">Conclusio</head>
          <head xml:id="bb-d1e27733-Hd1e188" type="question-title">Unusquisque tenetur pro Christo mori, sed tantummodo pro loco et
      tempore, quando adest necessitas vel deserendi iustitiam, vel amittendi vitam.</head>
          <p xml:id="bb-d1e27733-d1e191">Respondeo : Ad praedictorum intelligentiam est notandum quod subire mortem intentione
      placendi Deo hoc potest esse tripliciter : uno modo, quando adest necessitas vel deserendi
      iustitiam vel amittendi vitam ; alio modo, quando se offert opportunitas manifestandi
      divinam gloriam et aedificandi Ecclesiam ; tertio modo solum ex hoc quod vitam suam habet
      exosam. Primum est iustitiae et necessitatis ; secundum est perfectionis et supererogationis
      ; tertium est temeritatis et crudelitatis. Unde <name ref="#Augustine">Augustinus</name> illos, qui semetipsos praefocant
      et praecipitio collidunt propter vitae praesentis odium, dicit esse sceleratissimos et
      crudelissimos homicidas, tractans illud Ioannis 12,25 : <quote xml:id="bb-d1e27733-Qd1e196">Qui odit animam suam in hoc
       mundo, in vitam aeternam custodit eam</quote>.</p>
          <p xml:id="bb-d1e27733-d1e200">Cum ergo quaeritur, utrum omnes teneantur mortem pro Christo subire, dicendum quod pro loco
      et tempore, ubi talis optio datur vel quod iustitia deseratur vel quod vita perdatur, ibi
      omnes, quantumcumque sint imperfecti, tenentur mortem subire et praeeligere magis, Deo
      dilecto, mori quam, ipso offenso, vivere. Ubi vero talis necessitas non imminet nec datur
      optio, tamen offert se opportunitas manifestandi divinam gloriam et aedificandi Ecclesiam,
      si homo se morti exponat, mortem subire est perfectionis et supererogationis, ad quam non
      omnes tenentur pro Christo. Et secundum istam viam procedunt rationes ostendentes quod non
      omnes tenentur mortem pro Christo subire ; et iden sunt concedendae.</p>
          <p xml:id="bb-d1e27733-d1e203">Ad illud quod ultimo obicitur de abrenuntiatione substantiae temporalis et perpessione
      mortis, responderi potest quod ita in casu necessitatis est omnia temporalia deserere
      cuilibet homini sicut et mortem subire, immo multo fortius. Unde hoc datur intelligi per
      locum a minori ; et ita ratio illa, sicut et aliae, non cogit, nisi prout simpliciter
      intelligitur, ita quod homo mera voluntate promptus est temporalia abnegare et mortem
      subire.</p>
        </div>
        <div xml:id="bb-d1e27733-Dd1e208">
          <head xml:id="bb-d1e27733-Hd1e210">Ad Rationes</head>
          <p xml:id="bb-d1e27733-d1e213">Ad illud vero quod primo obicitur in contrarium, quod debemus in periculo mortis nomen
      Chrsti confiteri, dicendum quod verum est, si sumus in necessitate positi quod confiteri
      oporteat vel negare. Sed potest esse medium inter haec, quia imperfectus potest subterfugere
      et se ipsum occultare, nec ex hoc dicitur nomen Christi erubescere ; sed tunc erubescere
      dicitur, quando timore mortis negat ipsum Christum. Ideo, quamvis omnes teneantur ad hoc,
      quod nullus neget, non tamen ex hoc potest concludi quod omnes simpliciter teneantur ad
      perferendam mortem, nisi interveniente supradicta necessitate.</p>
          <p xml:id="bb-d1e27733-d1e216">Ad illud quod obicitur, quod quia posuit animam suam pro nobis, nos debemus pro fratribus
      animam ponere, dicendum quod est debitum necessitatis et est debitum congruitatis, sive
      debitum ad quod obligamur et debitum ad quod admonemur. Beatus autem loannes non intelligit
      de debito primo modo ; sed de debito secundo modo, quod magis spectat ad supererogationem
      quam ad necessariam et generalem obligationem.</p>
          <p xml:id="bb-d1e27733-d1e219">Ad illud quod obicitur, quod quilibet tenetur plus diligere Deum quam omne creatum,
      dicendum quod verum est ; verumtamen ex hoc non sequitur quod homo teneatur pro Christo
      deserere omne creatum, quia potest simul habere Christum et creaturam quam diligit. Potest
      enim homo simul servare corporis vitam et Dei amicitiam, quia non oportet nec exigit hoc lex
      caritatis quod propter Dei dilectionem sustineat quis mortem, nisi incidat in supradictam
      necessitatem, qua scilicet oporteat eum vel Christum negare vel mortem sustinere.</p>
          <p xml:id="bb-d1e27733-d1e222">Ad illud quod ultimo obicitur, quod homo libenter dat illud quod minus diligit pro eo quod
      magis diligit, dicendum quod verum est, si illud aliter ; adipisci non possit ; et quoniam
      potest homo adipisci vitam aeternam etiam praeter martyrii tolerantiam, ideo non sequitur
      quod omnes teneantur velle pro Christo mori simpliciter, sed sub conditione, videlicet si
      aliter ei placere non possint ; et hoc solum est in articulo praedictae necessitatis.</p>
        </div>
      </div>
    </body>
  </text>
</TEI>