<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 22, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 22, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e19589">
        <head xml:id="bb-d1e19589-Hd1e119">III, D. 22, A. 1, Q. 4</head>
        <head xml:id="bb-d1e19589-Hd1e122" type="question-title">De descensu animae Christi ad inferos.</head>
        <div xml:id="bb-d1e19597" type="rationes-principales">
          <head xml:id="bb-d1e19589-Hd1e127">Rationes Principales</head>
          <p xml:id="bb-d1e19589-d1e130">Quarto quaeritur de descensu animae Christi ad inferos.</p>
          <p xml:id="bb-d1e19589-d1e133">Et quod anima Christi illuc descenderit, ostenditur. Primo per illud quod dicitur Actuum 2,
      24 : <quote xml:id="bb-d1e19589-Qd1e135">Quem Deus suscitavit, solutis doloribus inferni</quote> etc. Ergo videtur quod
      in inferno fuerit anima eius.</p>
          <p xml:id="bb-d1e19589-d1e139">Item, in Symbolo Apostolorum : <quote xml:id="bb-d1e19589-Qd1e141">Descendit ad inferos, tertia die resurrexit a
       mortuis</quote>. Nihil hoc expressius dici potest.</p>
          <p xml:id="bb-d1e19589-d1e145">Item, <name ref="#JohnDamascenus">Damascenus</name> : <quote xml:id="bb-d1e19589-Qd1e150">Descendit ad inferna anima deificata, ut quemadmodum his qui in
       terra sunt, ita et his qui in inferno sunt et in tenebris et in umbra mortis sedent,
       superlucescat</quote>. Ergo descendit ad inferos.</p>
          <p xml:id="bb-d1e19589-d1e155">Item, sicut Christus nos docuit per adventum suum in carnem, ita etiam detentos in inferno
      liberavit per egressum suum a carne ; sed adveniendo in terris nobiscum conversatus est et
      vixit : ergo moriendo ad inferna descendit.</p>
          <p xml:id="bb-d1e19589-d1e158">Sed contra : <name ref="#Augustine">Augustinus</name>, Ad Dardanum, et etiam Super Genesim ad litteram : <quote xml:id="bb-d1e19589-Qd1e163">Non
       facile in Scriptutis nomen inferni in bono invenitur</quote>. Si ergo Christo nihil mali
      attribuendum est, videtur quod Christus ad inferna non descenderit.</p>
          <p xml:id="bb-d1e19589-d1e167">Item, optimo debetur optimus locus ; sed anima Christi erat optima, et infernus erat locus
      vilissimus : ergo nunquam videtur fuisse conveniens quod anima Christi descenderet ad
      inferna.</p>
          <p xml:id="bb-d1e19589-d1e170">Item, maioris potestatis est liberare subditos de manu adversarii sola voluntate et virtute
      quam praesentia corporali. Ergo, si Christus iam triumphaverat in cruce de diabolo, videtur
      quod non oportebat ipsum ad infernum descendere ad liberandum suos.</p>
          <p xml:id="bb-d1e19589-d1e173">Item, per mortem Christi illi qui prius descenderant ad infernum merebantur ascendere in
      caelum. Ergo, si idem non est causa oppositorum, videtur quod Christus moriendo non
      descenderit ad inferos.</p>
        </div>
        <div xml:id="bb-d1e19649">
          <head xml:id="bb-d1e19589-Hd1e179">Conclusio</head>
          <head xml:id="bb-d1e19589-Hd1e182" type="question-title">Christi anima descendit ad inferos propter vinctorum in limbo
      consolationem et propter adversariorum confutationem.</head>
          <p xml:id="bb-d1e19589-d1e185">Respondeo : Dicendum quod nomine inferni aliquando intelligitur poena, aliquando locus
      poenae ; et secundum hoc dupliciter potest aliquis dici descendere ad inferos : aut quia
      descendit ad poenam aut quia descendit ad locum poenae. Primo modo non convenit Christo ; in
      eo enim nec fuit poena damni nec fuit poena sensus. Secundo vero modo competit Christo.
      Descendit enim quantum ad illam partem in qua erant iusti, qui detinebantur merito peccati
      primi parentis, quae quidem pars consuevit limbus appellari ; ad illam, inquam, partem
      descendit, non compulsus necessitate, sed sua voluntate et potestate.</p>
          <p xml:id="bb-d1e19589-d1e188">Ratio autem quare voluit descendere ad eripiendos illos qui tenebantur ibi compediti, cum
      etiam posset facere hoc non descendendo, fuit duplex, videlicet propter consolationem
      vinctorum. et propter confutationem adversariorum. Propter consolationem vinctorum, quia
      magna fuit eis consolatio de praesentia ipsius animae Iesu Christi et maximae fuit
      dignationis ostensio in hoc quod ipse personaliter voluit descendere ad eos. Propter hoc
      dicit <name ref="#JohnDamascenus">Damascenus</name> quod descendit ut his qui in tenebris et in umbra mortis sedent
      superlucescat, sicut in sua nativitate descendit ut luceret his qui erant in terris. Propter
      confutationem. adversariorum, ut ipsi daemones confunderentur ex sua praesentia, et sicut
      vicerat eos in terra. in natura assumpta, sic anima eius de eisdem triumpharet apud inferos,
      ipsos invitas exspoliando. Concedendae sunt igitur rationes et auctoritates quae inducuntur
      ad hoc.</p>
        </div>
        <div xml:id="bb-d1e19667">
          <head xml:id="bb-d1e19589-Hd1e197">Ad Rationes</head>
          <p xml:id="bb-d1e19589-d1e200">Ad illud vero quod primo obicitur in contrarium, quod inferni nomen non de facili invenitur
      in bono, dicendum quod verum est ; quia ad infernum nullus descendit praeter solum Christum
      nisi ad poenam damni vel ad poenam sensus ; ideo dicit ipsum non de facili inveniri in bono,
      qia hoc convenit soli Christo.</p>
          <p xml:id="bb-d1e19589-d1e203">Ad illud quod obicitur, quod optimo debetur optimus locus, dicendum quod verum est de loco
      qui debetur alicui pro remuneratione ; Christus autem non descendit ad infernum tamquam ad
      locum remunerationis sibi debitum, sed potius descendit ad ipsum frangendum et
      exspoliandum.</p>
          <p xml:id="bb-d1e19589-d1e206">Ad illud quod obicitur, quod maius est triumphare in absentia quam in praesentia, dicendum
      quod, licet hoc non sit ostensivum tantae virtutis, tamen est ostensivum maioris
      dignationis. Christus autem in liberatione nostra potius intendebat nobis ostendere
      dignationis affectum quam virtutis imperium ; malebat enim quod haberemus spiritum
      dilectionis et amoris quam spiritum servitutis et timoris.</p>
          <p xml:id="bb-d1e19589-d1e209">Ad illud quod obicitur, quod mors Christi merebatur ascensum ab inferis, dicendum quod est
      descensus ordinatus ad ascensum ; et hoc modo descendit Christus, quia descendit ut faceret
      alios ascendere ; et iste descensus non est contrarius ascensui nec est ex causa contraria.
      Est et alius descensus qui venit ex impotentia ascendendi ; et hic descensus repugnat
      ascensui ; et de hoc descensu opponit. Et hoc hoc concedi potest quod isto modo Christus ad
      inferos non descendit, sed modo alio, sicut praedictum est.</p>
        </div>
      </div>
    </body>
  </text>
</TEI>