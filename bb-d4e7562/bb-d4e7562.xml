<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e7562">
        <head xml:id="bb-d4e7562-Hd1e108">Dubia</head>
        <div xml:id="bb-d4e7562-Dd1e111">
          <head xml:id="bb-d4e7562-Hd1e113">Dub. I.</head>
          <p xml:id="bb-d4e7562-d1e116">In parte ista sunt dubitationes circa litteram. Et primo de hoc quod dicit <name ref="#Augustine">Augustinus</name> : In illo puero acceleratus est usus rationis,
            utrum beatus Ioannes in utero habuerit usum liberi arbitrii. Et quod sic, videtur, quia
            exsultavit ad vocem beatae Mariae, sicut dicitur in textu ; sed talis exsultatio non
            fuit nisi per apprehensionem rei amatae ; res autem non apprehendebatur nisi ratione,
            nec amabilis erat nisi voluntate rationata, scilicet praesentia Christi vel eius Matris
            : ego videtur, cum usus liberi arbitrii sit secundum actum rationis et voluntatis, quod
            simpliciter habuit usutn. Sed contra : <name ref="#Augustine">Augustinus</name>, Ad
            Dardanum : Non est dictum, quia credidit infans ; ergo, si motus fidei primus est inter
            motus virtutum, videtur quod non habuerit actum alicuius virtutis : ergo, cum hoc non
            fuerit propter defectum gratiae, fuit ergo propter defectum liberi arbitrii.</p>
          <p xml:id="bb-d4e7562-d1e125">Respondeo : Dicendum quod circa hoc duplex fuit opinio ; et <name ref="#Augustine">Augustinus</name> loquitur dubie. Fuerunt enim qui dicerent Ioannem non habuisse
            motum liberi arbitrii nec exsultationem illam fuisse ab eo, sed magis in eo, non per
            naturam, sed supra naturam ; sicut asina Balaam locuta est, et tameri non intellexit ;
            sic dicunt loannem motum fuisse a Spiritu Sancto ad adventum Domini et illum motum
            fuisse ad modum exsultantis, non quia ipse perciperet, sed quia volebat Dominus ut mater
            motu pueri Dominum perciperet et Matrem eius et ut hoc esset futurorum praesagium. Et
            huic opinioni verba consonant <name ref="#Augustine">Augustini</name>.</p>
          <p xml:id="bb-d4e7562-d1e134">Fuerunt alii qui dixerunt Ioanni statim datum motum liberi arbitrii et illustrationem
            cognitionis, qua cognovit Dominum praesentem et gavisus est supra naturam. Et si tu
            obicias, quod Dominus non subtrahit dona, et ita post semper habuit usum liberi
            arbitrii, quod nec creditur nec est probabile ; propterea breviter respondetur quod
            sicut Dominus gratiam raptus alicui dat ad unam horam, sic etiam Deus fecit hoc supra
            naturam ob speciale.m causam. Utraque positio probabilis est nec potest de facili
            improbari.</p>
        </div>
        <div xml:id="bb-d4e7562-Dd1e138">
          <head xml:id="bb-d4e7562-Hd1e140">Dub. II</head>
          <p xml:id="bb-d4e7562-d1e143">Item quaeritur de hoc quod dicit Zacharias : <quote xml:id="bb-d4e7562-Qd1e145">Si ille qui baptizavit, non errorem
              introducens</quote> etc. Videtur enim dicere, quodsi vellet errorem introducere, quod
            non esset Baptismus. Sed contra : fides vel haeresis baptizantis nihil facit ad hoc quod
            non sit Baptismus : ergo videtur quod idem sit iudicium, sive intendat errorem
            introducere sive non.</p>
          <p xml:id="bb-d4e7562-d1e149">Respondeo : Ad. hoc dixerunt aliqui quod, quamvis infidelitas circa alios articulas
            nihil faciat ad Baptismi integritatem, tamen infidelitas circa Baptismum multum facit.
            Sed si attendamus : cum fidelitas comprehendat omnem articulum, et fidelitas circa
            aliquem articulum cum infidelitate circa alium non sit fides nec pars fidei : nihil
            facit ad hoc, ut videtur, ratione eius qua est fidelitas vel infidelitas.</p>
          <p xml:id="bb-d4e7562-d1e152">Ideo dicendum quod nulla infidelitas aufert Baptismum, dum tamen intentio sit salva,
            faciendi scilicet quod facit Ecclesia ; et quoniam iste qui intendit introducere
            haeresim, intendit novam formam cudere et quod facit Ecclesia infirmare : ideo non est
            salva intentio, ac per hoc nec Baptismus.</p>
        </div>
        <div xml:id="bb-d4e7562-Dd1e156">
          <head xml:id="bb-d4e7562-Hd1e158">Dub. III.</head>
          <p xml:id="bb-d4e7562-d1e161">Item quaeritur de hoc quod dicit Leo papa : <quote xml:id="bb-d4e7562-Qd1e163">De illis, de quibus nulla exstant
              indicia inter propinquos, agendum ut renascantur</quote>. Videtur enim male dicere,
            quia ita magnum peccatum est rebaptizare baptizatum sicut omittere Baptismum. Ergo qui
            baptizat illum de quo nulla exstant indicia committit se periculo et discrimini, quia
            nescit utrum rebaptizet baptizatum ; sed omnis talis peccat : ergo etc.</p>
          <p xml:id="bb-d4e7562-d1e167">Iuxta hoc quaeritur utrum aliquis possit baptizari dormiendo. Et videtur quod sic, quia
            de lethargico, qui non potest evigilare, videtur quod debeat baptizari.</p>
          <p xml:id="bb-d4e7562-d1e170">Respondeo : Dicendum quod ignorantia facti, adhibita debita diligentia, excusat a toto
            ; et quoniam, si aliquis baptizet aliquem de quo non potest cognosci per aliquem quod
            fuerit baptizatus, ignorat eum esse baptizatum, et adhibet diligentiam, si requirat a
            notis, ideo non peccat. Rursus, quia illud est signum probabile quod non sit baptizatus,
            tenetur et debet baptizari : et ita patet quod baptizando non committit se
            discrimini.</p>
          <p xml:id="bb-d4e7562-d1e173">Quod quaeritur de dormiente, dicendum quod, si est adultus, aut prius consensit et
            voluit aut noluit et renuit. Si consensit et voluit, si baptizatur, baptizatus est. Aut
            si prius negavit et renuit, baptizatus non est. Si autem indifferenter se habuit quantum
            ad id quod exterius est, non potest sciri nisi per ipsum ; et si prius voluit,
            baptizatus est ; si noluit, non, quia oportet quod sit aliqualis consensus in adulto,
            vel coactus vel spontaneus.</p>
          <p xml:id="bb-d4e7562-d1e177">Si quaeratur quid debeat fieri, dicendum quod nullus debet aliquem baptizare dormiendo
            nisi praesumatur quod non evigilet ante mortem et nisi praesumatur de eius praesenti
            voluntate per signa vel verba, saltem quia de Christianis natus. In hoc casu, his
            concurrentibus, debet baptizari, et nisi furit fictio in anima ipsius ante dormitionem,
            tune recipit sacramentum et rem, ut dicit Innocentius. Si autem fuerit fictio, sed tamen
            voluntas ad Baptismum, recipit sacramentum et non rem. Omnino eodem modo dicendum est de
            furioso.</p>
        </div>
        <div xml:id="bb-d4e7562-Dd1e181">
          <head xml:id="bb-d4e7562-Hd1e183">Dub. IV.</head>
          <p xml:id="bb-d4e7562-d1e186">Item quaeritur de hoc quod dicit <name ref="#Augustine">Augustinus</name> : Si totum
            mimice et ioculariter ageretur, implorandum esset etc. Videtur enim male dicere, quia
            intentio est de necessitate Baptismi : ergo, si totum factum est ioculariter, non est
            Baptismus : ergo non est implorandum divinum consilium, sed baptizandus, quia in his in
            quibus certi sumus et habemus humanum consilium, non oportet confugere ad Deum.</p>
          <p xml:id="bb-d4e7562-d1e192">Respondeo : Dicendum quod, sicut dicit <name ref="#HughOfStVictor">Hugo</name>, ludus
            non semper excludit intentionem, sed compatitur, sicut patet. Et <name ref="#HughOfStVictor">Hugo</name> ponit exemplum, quia velle dare ludicre est duobus
            modis : uno modo velle ludere ita quod nullo modo dare ; alio modo ita quod vult ludere
            et nihilominus vult dare. Et primo quidem modo excludit intentionem, et qui sic dat
            ludendo non dat ; secundo modo ponit intentionem dandi et vere dat. Sic in proposito
            intelligendum. Unde potest esse intentio cum ludo. Et ideo dicit <name ref="#Augustine">Augustinus</name>
            <quote xml:id="bb-d4e7562-Qd1e203">implorandum esse divinum consilium</quote>. Quod si Dominus non revelat,
            rebaptizandus est, tamen sub conditione. Et hoc est quod dicitur, quaestione prima, de
            casu qui ibi proponitur, quod puer Athanasius, simulans se esse episcopum, baptizavit
            quosdam pueros ludicre, qui postmodum consilio Alexandri episcopi non sunt rebaptizati,
            quia inferius subditur quod idem episcopus supervenit et quaesivit de intentione et
            cognovit per verba iuvenis quod habuit intentionem ; et ideo non debuerunt rebaptizari.
            Et quod habuit intentionem, conicitur, quia non baptizavit nisi catechumenos. Et sic
            patet intellectus verbi <name ref="#Augustine">Augustini</name>.</p>
        </div>
        <div xml:id="bb-d4e7562-Dd1e212">
          <head xml:id="bb-d4e7562-Hd1e214">Dub. V.</head>
          <p xml:id="bb-d4e7562-d1e217">Item quaeritur de hoc quod dicit : Cognoscendum duo tempora in baptizandis electis esse
            servanda. Videtur enim quod magis competeret dies Epiphaniae, quia Dominus fuit in illo
            baptizatus.</p>
          <p xml:id="bb-d4e7562-d1e220">Respondeo : Dicendum quod die Epiphaniae non fit ita solemniter propter haeresim
            exstirpandam, quae dixit solum illa die aquas posse regenerare. Fit autem aliis duobus
            diebus, quoniam in Paschate lavit nos a peccatis nostris in sanguine suo, in Pentecoste
            baptizavit Spiritu Sancto ; et quia Baptismus hunc duplicem effectum habet, ideo tunc
            generaliter omnibus datur, sed specialiter datur cuilibet, quando timetur de morte.</p>
        </div>
        <div xml:id="bb-d4e7562-Dd1e224">
          <head xml:id="bb-d4e7562-Hd1e226">Dub. VI.</head>
          <p xml:id="bb-d4e7562-d1e229">Item quaeritur de hoc quod dicit <name ref="#Lombard">Magister</name>, quod parvuli,
            alio profitente, baptizantur ; utrum ille qui profitetur debeat dici patrinus. Et quod
            sic, habet communis usus. Sed in contrarium videtur, quia pater dicitur solum qui
            generat aliquo modo, vel spiritualiter vel carnaliter ; sed talis neutro modo. Item,
            quaeritur utrum possint esse plures.</p>
          <p xml:id="bb-d4e7562-d1e235">Respondeo : Dicendum quod, sicut dicit <name ref="#HughOfStVictor">Hugo</name> de
            Sancto Victore, <quote xml:id="bb-d4e7562-Qd1e240">patrini vocantur qui parvulos ad Baptismum offerunt, quia
              regenerandos ad novam vitam offerunt, et in oblatione et in responsione quodam modo
              faciunt ad ipsorum regenerationem</quote> ; et ideo recte patrini dicuntur. Et post
            subiungit : Placuit Patribus ut per singulos baptizandos patrini singuli admitterentur,
            id est unus tantum vir sive mulier, propterea fortassis ne spiritualis cognatio, cui
            reverentia debetur, passim diffusa in matrimonii copulam obesse potuisset. Sed quaedam
            ecclesiae hanc consuetudinem non servant, plures ad susceptionem parvulorum
            admittentes.</p>
        </div>
        <div xml:id="bb-d4e7562-Dd1e245">
          <head xml:id="bb-d4e7562-Hd1e247">Dub. VII.</head>
          <p xml:id="bb-d4e7562-d1e250">Item quaeritur de hoc quod dicit : Exorcismus fit post catechismum. Videtur enim quod
            male ordinet, quia exorcismus est ad expulsionem mali, sed catechismus ad institutionem
            boni ; sed prius est malum expellere quam bonum inserere : ergo prius fuit agendum de
            exorcismo.</p>
          <p xml:id="bb-d4e7562-d1e253">Respondeo : Dicendum quod ista duo possunt tripliciter ordinari : aut ratione eius ad
            quod sunt aut ratione eius a quo dispensantur aut ratione eius in quem fiunt. Si ratione
            eius ad quod, sic, quia catechismus est ad perfectionem intellectus, et exorcismus ad id
            quod respicit affectum, quia ad suggestionem diaboli expellendam, catechismus praecedit,
            et sic ante exorcismum est catechismus. Si ratione eius a quo, quia instructio est ab
            Ordine lectorum et exorcizatio ab exorcistis, et lectorum Ordo praecedit, sic ante
            exorcismum est catechismus. Si ratione eius in quem, sic dicendum est quod, si adultus
            est ; prius est capax doctrinae quam gratiae, parvulus e contrario ; et ideo in adultis
            praecedit catechismus, in parvulis e contrario exorcismus. Et ideo ordo mutatus est
            secundum aliquas ecclesias, nec servatur ille qui consuevit esse in primitiva Ecclesia,
            quia tune baptizabantur adulti, nunc autem parvuli.</p>
        </div>
      </div>
    </body>
  </text>
</TEI>