<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e9850">
        <head xml:id="bb-d4e9850-Hd1e108">Quaestio 2</head>
        <head xml:id="bb-d4e9850-Hd1e111" type="question-title">Quid sit manducare spiritualiter.</head>
        <p xml:id="bb-d4e9850-d1e114">Secundo quaeritur, quid sit manducare spiritualiter, sive pro quanto dicatur quis
          manducare spiritualiter.</p>
        <div xml:id="bb-d4e9850-Dd1e117" type="rationes-principales">
          <head xml:id="bb-d4e9850-Hd1e119">Rationes principales</head>
          <p xml:id="bb-d4e9850-d1e122">Et quod credere sit spiritualiter manducare, videtur : Auctoritate Domini, Ioannis 6,
            54 : <quote xml:id="bb-d4e9850-Qd1e124" source="http://scta.info/resource/io6_54">Nisi manducaveritis carnem Filii hominis, non habebitis vitam
              in vobis</quote> ; et Ioannis 11, 25 : <quote xml:id="bb-d4e9850-Qd1e127" source="http://scta.info/resource/io11_25">Qui credit in me, etiam
              si mortuus fuerit, vivet</quote>. Si igitur vita spiritualis non est sine manducatione
            spirituali, et vivere est in nobis per fidem, ergo vel credere est manducare vel non
            sine manducatione.</p>
          <p xml:id="bb-d4e9850-d1e131">Item, hoc videtur expressius auctoritate <name ref="#Augustine">Augustini</name>, quam
            etiam <name ref="#Lombard">Magister</name> ponit in littera : <quote xml:id="bb-d4e9850-Qd1e139">Crede, et
              manducasti</quote> ; sed constat, quod hoc non intelligit sacramentaliter : ergo
            spiritualiter, et sic etc.</p>
          <p xml:id="bb-d4e9850-d1e143">Item, quandocumque aliquis interius lavatur, dicitur spiritualiter baptizari. Ergo, a
            simili, quandocumque aliquis spiritualiter masticat et reficitur, spiritualiter manducat
            ; sed hoc est per actum fidei devotae, ubi est discussio et spiritualis refectio : ergo
            etc.</p>
          <p xml:id="bb-d4e9850-d1e146">Contra : Si credere est spiritualiter manducare, cum multi peccatores et credant et
            aliquam devotionem habeant, videtur quod secundum hoc spiritualiter manducent ; hoc
            autem est contra <name ref="#Augustine">Augustinum</name>, qui dicit quod nullus
            spiritualiter manducat nisi qui est membrum Christi et manet in Christo.</p>
          <p xml:id="bb-d4e9850-d1e153">Item, si actus fidei etiam cum caritate sufficit ad spiritualem manducationem, ergo
            omne quod credimus et diligimus, manducamus. Ergo, cum multa alia credamus quam hoc
            sacramentum vel rem huius sacramenti, videtur quod manducatio spiritualis sit omnium
            articulorum quod nemo sanae mentis concederet et quod manducatio non sit huic sacramento
            et rei propria.</p>
          <p xml:id="bb-d4e9850-d1e156">Item, manducatio spiritualis est dicta ad similitudinem materialis ; sed qui comedit
            materialiter incorporat sibi cibum, qui autem credit et diligit Christum incorporatur
            Christo : ergo potius manducatur quam manducet. Ergo videtur quod manducatio
            spiritualis, qua quis manducat, in actu fidei et caritatis non consistat.</p>
        </div>
        <div xml:id="bb-d4e9850-Dd1e160">
          <head xml:id="bb-d4e9850-Hd1e162">Conclusio</head>
          <head xml:id="bb-d4e9850-Hd1e165" type="question-title">Ad spiritualem manducationem requiritur recogitatio fidei
            quasi masticati, et affectio caritatis quasi incorporatio</head>
          <p xml:id="bb-d4e9850-d1e168">Respondeo : Dicendum quod manducatio primo et proprie in corporalibus invenitur et ab
            his ad spiritualia est translata ; et ideo, si velimus accipere rectam manducationem
            spiritualem, necesse habemus ad propriam acceptionem vocabuli nos transferre. Notandum
            igitur quod, licet multiplex actus sit in manducatione corporali annexus et consequens,
            iste tamen duplex est, qui est de integritate, masticatio scilicet et incorporatio, ut
            patet aspicienti. Si ergo ratio manducationis congrue transfertur ad spiritualia,
            oportet haec duo reperire, et secundum ea in quibus haec duo consistunt manducatio
            spiritualis attenditur. Spiritualis masticatio est recogitatio cibi, scilicet carnis
            Christi pro nobis expositae in pretium ad redimendum et in cibum ad reficiendum.
            Incorporatio vero attenditur, dum recogitans caritatis amore ei quod cogitatur iungitur
            et sic incorporatur, et dum incorporatur, reficitur et magis assimilatur.</p>
          <p xml:id="bb-d4e9850-d1e171">Ad hoc ergo quod quis spiritualiter manducet requiritur recogitatio fidei et affectio
            caritatis. In primo est masticatio, in secundo incorporatio ; et ex his duobus
            integratur spiritualis manducatio. Concedo ergo quod non sufficit qualiscumque fides,
            sed necessario fides operans per dilectionem. Et de hac currunt tres rationes ad primam
            partem.</p>
        </div>
        <div xml:id="bb-d4e9850-Dd1e176">
          <head xml:id="bb-d4e9850-Hd1e178">Ad rationes</head>
          <p xml:id="bb-d4e9850-d1e181">Ad illud ergo quod primo obicitur in oppositum de fide informi, dicendum quod verum
            est, quod illa non sufficit.</p>
          <p xml:id="bb-d4e9850-d1e184">Ad illud quod obicitur, quod secundum hoc omnes articulos manducamus, dicendum quod,
            proprie loquendo, non quaecumque discussio et recogitatio fidei dicitur masticatio, sed
            illa quae est cibi ; et ideo non quilibet actus credendi manducare nos facit, nisi ille
            sit qui est ipsius carnis Christi pro nobis ad redimendum expositae, ubi fuit eius
            decoctio, et ad reficiendum, ubi vera consistit refectio.</p>
          <p xml:id="bb-d4e9850-d1e187">Ad illud quod obicitur de assimilatione, dicendum quod non est omnimoda similitudo, est
            tamen similitudo sufficiens ad translationem, quia sicut hic corporaliter est masticatio
            et incorporatio, ita in manducatione spirituali. Sed in hoc est dissimilitudo, quia in
            corporali manducans convertit in se cibum, quia dignior et nobilior est cibo ; in
            spirituali est e contrario, quia cibus est nobis dignior et perfectior et completior,
            ideo potius in ipsum mutamur et incorporamur quam e converso. Ratio igitur non valet,
            quia non est omnino simile ; et in translatione non oportet omnimodam attendi
            similitudinem, sed sufficit reperire aliqualem.</p>
        </div>
      </div>
    </body>
  </text>
</TEI>