<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e35044">
        <head xml:id="bb-d4e35044-Hd1e108">Dubia</head>
        <div xml:id="bb-d4e35044-Dd1e111">
          <head xml:id="bb-d4e35044-Hd1e113">Dub. I.</head>
          <p xml:id="bb-d4e35044-d1e116">In parte ista sunt dubitationes circa litteram. Et primo quaeritur de situ huius
            partis. Videtur enim male hic situari ; si enim coactio est impedimentum Matrimonii,
            ergo in illo capitulo deberet determinari, ubi agitur de impedimentis Matrimonii.</p>
          <p xml:id="bb-d4e35044-d1e119">Respondeo : Dicendum quod, quia <name ref="#Lombard">Magister</name> agit hic de
            Matrimonio a parte causae efficientis ; et causa efficiens est consensus, non quilibet,
            sed plenus, et plenitudo consensus deficit secundum modos praedictos : ideo hic agit de
            coactione et errore, infra vero agit de personarum legitimitate. Et quia illa multis
            modis potest privari, et per consequens Matrimonium impediri, ideo inferius agit de
            multis impedimentis. Et haec est ratio quare tractatus ille ab hoc separatur, quia ratio
            impediendi venit ex alio genere causae.</p>
        </div>
        <div xml:id="bb-d4e35044-Dd1e126">
          <head xml:id="bb-d4e35044-Hd1e128">Dub. II.</head>
          <p xml:id="bb-d4e35044-d1e131">Item quaeritur de hoc quod dicit : Nequaquam eam invitam ac renitentem cogas eius
            coniugio copulari etc. Ponatur quod aliqua consentiat in aliquem per nuntium et ante
            adventum nuntii poeniteat et nolit consentire utrum sit compellenda. Et quod sic,
            videtur, quia, si potestatem suam commisit procuratori, tunc ita ratum est quod
            procurator facit sicut si ipsa faceret. Ergo, si procurator et nuntius consentiat,
            quantumcumque postmodum reclamet, videtur quod stet Matrimonium. Sed contra : ponatur
            quod statim, ex quo poenitet, antequam nuntius perveniat, cum alio contrahat ; constat
            quod Matrimonium est, cum adhuc alii non sit alligata : ergo aliud Matrimonium non stat.
            Item, non fit Matrimonium nisi per mutuum consensum ; consensus autem mutuus nullus est
            nisi simul sit actu vel habitu : ergo, si poenitet, antequam tunc consentiat, patet
            etc.</p>
          <p xml:id="bb-d4e35044-d1e134">Quaeritur ergo, utrum Matrimonium possit contrahi inter absentes.</p>
          <p xml:id="bb-d4e35044-d1e137">Respondeo : Dicendum quod, si aliquis consentit in absentem per procuratorem, potest
            fieri Matrimonium, non solum sponsalia contrahi, dum tamen constet utrumque consentire ;
            sicut impraesentiarum potest unus alteri consensum exprimere per interpositam
            personam.</p>
          <p xml:id="bb-d4e35044-d1e140">Quod autem quaeritur, utrum, ipsa poenitente, Matrimonium contrahatur, dicendum quod re
            vera, si non ante poeniteat quam ille consentiat, res est salva. Et si poenitet in corde
            et reclamat in signo in conspectu testium, per quo possit probari, utpote negando vel
            Matrimonium cum alio contrahendo, re vera non est Matrimonium, nec in conspectu Dei nec
            in conspectu Ecclesiae, quia consensus non simul concurrunt, maxime si fecit quod in se
            fuit ut revocatio voluntatis eius ad nuntium perveniret. Et hoc patet, quia, si statim,
            ex quo poenitet, cum alio contraheret, Matrimonium esset.</p>
          <p xml:id="bb-d4e35044-d1e144">Quod obicitur, quod dedit alteri suam potestatem, dicendum quod semper intelligitur
            potestatem ad hunc actum dare, consensu in ipsa remanente, qui est de essentia
            Matrimonii, interius in facie Dei et exterius in facie Ecclesiae.</p>
        </div>
        <div xml:id="bb-d4e35044-Dd1e148">
          <head xml:id="bb-d4e35044-Hd1e150">Dub. III.</head>
          <p xml:id="bb-d4e35044-d1e153">Item quaeritur de hoc quod dicit, quod inviti et coacti conuincti sunt etc. Videtur
            enim dicere, quodsi non reclamat, quod est Matrimonium. Contra : illud potest esse ex
            negligentia ; sed negligentia non supplet locum consensus : ergo non videtur quod sit
            Matrimonium.</p>
          <p xml:id="bb-d4e35044-d1e156">Respondeo : Dicendum quod secundum faciem Ecclesiae consensus praesumptus Matrimonium
            facit, quando scilicet probabiliter praesumitur quod consensus ille sit maritalis. Hoc
            autem potest esse tripliciter : primo modo, quando consentit ore ; secundo vero, quando,
            etsi non consentit ore, tamen voluntarie consentit in carnale opus, petendo vel reddendo
            quod exigitur ; tertio modo, quando reclamare potest et habet locum et tempus et non
            reclamat, consentire praesumitur, et ideo amplius non auditur ; immo in facie Ecclesiae
            pro Matrimonio habetur, non propter negligentiam, sed propter consensum, qui creditur
            inclinatus et voluntarius simpliciter, quamvis in principio fuerit coactus.</p>
        </div>
      </div>
    </body>
  </text>
</TEI>