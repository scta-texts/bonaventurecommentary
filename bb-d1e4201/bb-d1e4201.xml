<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 4, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 4, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e4201">
        <head xml:id="bb-d1e4201-Hd1e119">III, D. 4, A. 2, Q. 1</head>
        <head xml:id="bb-d1e4201-Hd1e122" type="question-title">Utrum Christi incarnatio fuerit ex mera gratia an eam impetrarunt
    merita sanctorum Patrum.</head>
        <p xml:id="bb-d1e4201-d1e125">Circa primum sic proceditur et quaeritur, utrum Christi conceptio ver incarnatio fuerit ex
    mera gratia an hoc impetraverunt sanctorum Patrum merita.</p>
        <div xml:id="bb-d1e4201-Dd1e128" type="rationes-principales">
          <head xml:id="bb-d1e4201-Hd1e130">Rationes principales</head>
          <p xml:id="bb-d1e4201-d1e133">Et quod fuerit ex mera gratia, videtur. Ad Titum 3, 4 : <quote xml:id="bb-d1e4201-Qd1e135" source="http://scta.info/resource/tit3_4">Apparuit
       benignitas et humanitas Salvatoris nostri non ex operibus iustitiae</quote>. Sed apparitio
      illa benignitatis et humanitatis est Filii Dei humanatione, sicut in Glossa dicitur :
       <quote xml:id="bb-d1e4201-Qd1e138">Cum benignus et humanatus Deus noster apparuit</quote>. Ergo videtur quod Filii Dei
      humanatio non fuerit mediantibus nostris meritis.</p>
          <p xml:id="bb-d1e4201-d1e142">Item, super illud Psalmi [73, 20] : <quote xml:id="bb-d1e4201-Qd1e144" source="http://scta.info/resource/ps73_20">Respice in testamentum sanctum
       tuum</quote>, Glossa : <quote xml:id="bb-d1e4201-Qd1e147">Meminit promissionis, quia merita deficiunt</quote> ; et
      loquitur de promissione incarnationis : ergo etc.</p>
          <p xml:id="bb-d1e4201-d1e151">Item, de eo quod per merita acquiritur, non tantum tenemur ad gratiarum actiones sicut pro
      eo quod gratis datur ; sed de Christi donatione tenemur ad omnimodas gratiarum actiones :
      ergo videtur quod illam non impetraverint merita Ecclesiae.</p>
          <p xml:id="bb-d1e4201-d1e154">Item, quod est fundamentum totius meriti Ecclesiae meritis eius non, potest reddi ; sed
      Christi incarnatio est fundamentum totius meriti Ecclesiae, quia per ipsum, quotquot sunt,
      reconciliati sunt Deo et Patri, nec aliquis salvatur nisi per eum : ergo non videtur quod
      incarnatio Christi per merita Patrum sive ipsius Ecclesiae poterit impetrari.</p>
          <p xml:id="bb-d1e4201-d1e158">Sed contra : Super illud Psalmi [11, 6] : <quote xml:id="bb-d1e4201-Qd1e160" source="http://scta.info/resource/ps11_6">Propter miseriam inopum el
       gemitum pauperum</quote>, Glossa, ibi : <quote xml:id="bb-d1e4201-Qd1e163">Exsurgam, id est mittam Filium, propter
       gemitum pauperum</quote>, qui pro malis gemunt et peccatis conferuntur ; nam aliter non
      essent digni auxilio. Ergo, si propter gemitum facti sunt digni missione Filii Dei, videtur
      quod incarnatio sive Filii Dei conceptio eorum meritis impetrata fuerit.</p>
          <p xml:id="bb-d1e4201-d1e167">Item, qui meretur principale meretur et accessorium ; sed incarnatio Filii Dei fuit
      ordinata ad nostram glorificationem ; sed nostram glorificationem potuerunt Sancti mereri :
      ergo et conceptionem Christi.</p>
          <p xml:id="bb-d1e4201-d1e170">Item, qui meretur quod maius est, mereri potest et quod minus est ; sed maius est nostra
      beatificatio quam sit Filii Dei incarnatio, quia illud est finis istius : ergo, cum
      meruerunt sancti Patres suam beatitudinem, meruerunt ergo Filii Dei conceptionem.</p>
          <p xml:id="bb-d1e4201-d1e173">Item, qui petit aliquid in oratione ex caritate, perseveranter, pie et ad salutem, meretur
      illud quod petit, maxime cum talis rei petitio Deo placet ; sed antiqui Patres maximo
      desiderio petebant Filii Dei incarnationem, et hoc perseveranter, pie et ad salutem, et Deo
      placebat quod tale quid peterent : ergo videtur quod meruerunt Filii Dei incarnationem.</p>
        </div>
        <div xml:id="bb-d1e4201-Dd1e177">
          <head xml:id="bb-d1e4201-Hd1e179">Incarnatio Christi quoad essentiam non cadit sub merito; quoad circumstantiam temporis
      aliquo modo cadit sub merito sanctorum Patrum; quoad efficaciam quodam modo cadit sub
      merito, quodam modo non.</head>
          <p xml:id="bb-d1e4201-d1e182">Respondeo : Dicendum quod de beneficio incarnationis, sicut de aliis beneficiis divinis,
      est tripliciciter loqui, videlicet quantum ad substantiam vel essentiam et quantum ad
      efficaciam et quantum ad circumstantiam. Si loquamur de ipso quantum ad essentiam, sic
      dicendum quod illud beneficium erat supra sanctorum Patrum merita, propterea quia non est
      iustae retributionis, sed dignationis eminentissimae ; et non sequitur merita homihis lapsi,
      sed potius est fundamentum omnis meriti, quia nullus Deo placere potuit post lapsum absque
      fide istius beneficii, vel in generali, vel in speciali. Secundum hanc viam procedunt
      rationes et auctoritates ad primam partem adducatae.</p>
          <p xml:id="bb-d1e4201-d1e185">Si vero loquamur de beneficio incarnationis quantum ad efficaciam, sic, cum eius efficacia
      esset duplex, videlicet quod ordinabatur ad liberationem a servitute culpae et a reatu
      carentiae visionis Dei, quodam modo cadit sub merito, quodam modo non. Quantum ad
      liberationem a reatu carentiae divinae visionis et captivationis diaboli, hoc meriterunt
      sancti Patres, et cadit sub merito. Quantum vero ad ereptionem de statu culpae, non cadit
      sub merito, nisi quis large sumat meritum ad meritum congrui et condigni.</p>
          <p xml:id="bb-d1e4201-d1e188">Si vero loquamur de beneficio incarnationis quantum ad temporis circumstantiam, potest
      concedi absque calumnia, quod cadit sub merito praecedentis Ecclesiae. Sancti enim Patres
      flagrantissimis desideriis meruerunt incarnationis acceIerationem ; in quorum persona dicit
      Isaias, 64, 1 : <quote xml:id="bb-d1e4201-Qd1e190" source="http://scta.info/resource/is64_1">Utinam dirumperes caelos et descenderes</quote> etc. Et
      sic patet quod incarnationis beneficium quantum ad essentiam non cadit sub merito ; quantum
      vero ad temporis circumstantiam cadit sub merito sanctorum Patrum ; quantum vero ad
      efficaciam mediam quodam modo cadit sub merito, quodam modo non. Et quoniam rationes
      inductae ad primam partem currunt quantum ad illud quod est sive quantum ad excellentiam sui
      in se, ostendunt ipsum non cadere sub merito praecedentis Ecclesiae, ideo sunt
      concedendae.</p>
        </div>
        <div xml:id="bb-d1e4201-Dd1e196">
          <head xml:id="bb-d1e4201-Hd1e198">Ad rationes</head>
          <p xml:id="bb-d1e4201-d1e201">Ad illud quod primo obicitur in contrarium de Glossa Psalmi : Propter miseriam inopum et
      gemitum pauperum, dicendum quod Glossa illa intelligitur de beneficio incarnationis quantum
      ad efficciam nostrae liberationis a poena, sicut patet ex ipsa Glossa ; vel quantum ad
      acceIerationem temporis, sicut colligitur ex ipsa littera. Si tu obicias, quod Deus non
      citius incarnatus est quam disposuerat ab aeterno, propter merita Patrum, dicendum quod
      propter merita Patrum Deus praeviderat se acceleraturum ; et sic fecit sicut
      praeviderat.</p>
          <p xml:id="bb-d1e4201-d1e204">Ad illud quod obicitur, quod qui meretur principale meretur et accessorium, dicendum quod
      illud habet instantiam quando illud accessorium non solummodo praeparat ad praemium, sed
      etiam praeparat ad meritum. Et quoniam Christi incarnatio praebebat sanctis Patribus viam
      merendi per fidem ipsius, hinc est quod illa propositio non habet veritatem in proposito.
      Potest etiam alio modo praedictae locutioni instari. Non enim habet veritatem quando illud
      accessorium non necessario adhaeret principali ; et tale est incarnatio Filii Dei. Potuit
      enim Deus alio modo genus humanum glorificare et salvare quam per Filii incarnationem ;
      propter hoc non sequitur, quodsi sancti Patres meruerunt sui glorificationem, quod Christi
      incarnationem. Posset tamen concedi quod quantum ad efficaciam liberationis potuerunt sancti
      Patres mereri beneficium incarnationis, non tamen simpliciter, sicut prius ostensum est.</p>
          <p xml:id="bb-d1e4201-d1e207">Ad illud quod obicitur, quod qui meretur quod malus est, meretur et quod minus, dicendum
      quod praedicta propositio instantiam habet in gratia et gloria, quia gloria cadit sub
      merito, gratia vero non ; sic et instantiam potest habere in proposito. Posset etiam
      responderi per interemptionem assumtionis. Cum enim assumit quod maior est glorificatio quam
      incarnatio, dicendum quod falsum est, nisi glorificatio intelligatur cum praesuppositione
      incarnationis vel nisi intelligatur respectu alicuius personae specialis, utpote respectu
      Petri vel Pauli : melius enim est Petro videre Deum in gloria quam humanam naturam a Verbo
      esse assumtam. Simpliciter tamen loquendo, melius est Filium Dei incarnari quam Petrum
      glorificari, quia Filii Dei incarnatio valet toti generi humano, Petri glorificatio sibi
      soli. Et ideo non sequitur, quodsi aliquis potest sibi mereri suam glorificationem, quod
      mereatur Christi conceptionem. </p>
          <p xml:id="bb-d1e4201-d1e210">Ad illud quod obicitur, quod qui petit perseveranter, pie et ad salutem ; meretur, dicendum
      quod verum est, si petat pro se ; sed nullus petiit quod Filius Dei assumeret se, et ideo
      nullus hoc meruit ; petendo tamen aliis merebantur vitam aeternam sibi ; et ideo non
      infructuose orabant. Posset etiam dici quod adhuc habet illud instantiam : quando quis
      quaereret a Deo excellentiam gloriae Petri, qui esset parvae caritatis, non hoc meretur,
      quia hoc quod petit, merita sua excedit. Per hunc modum et in proposito potest instantia
      inferri.</p>
        </div>
      </div>
    </body>
  </text>
</TEI>