<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e31927">
        <head xml:id="bb-d4e31927-Hd1e108">Quaestio 1</head>
        <head xml:id="bb-d4e31927-Hd1e111" type="question-title">Utrum solus episcopus possit ordinare.</head>
        <div xml:id="bb-d4e31927-Dd1e114" type="rationes-principales">
          <head xml:id="bb-d4e31927-Hd1e116">Rationes principales</head>
          <p xml:id="bb-d4e31927-d1e119">Circa primum proceditur sic et ostenditur quod solus episcopus possit ordinare. Ad
            Hebraeos 7, 7 : <quote xml:id="bb-d4e31927-Qd1e121" source="http://scta.info/resource/hebr7_7">Sine ulla contradictione quod minus est a maiore
              benedicitur</quote>. Sed Ordinum collatio est per benedictionem : ergo necesse est
            quod ille qui Ordines confert, eminentiam habeat ultra omnes Ordines. Sed talis non est
            nisi episcopus : ergo etc.</p>
          <p xml:id="bb-d4e31927-d1e125">Item, <name ref="#IsidoreOfSeville">Isidorus</name>, in libro VII Etymologiarum,
            capitulo 12, loquens de officio episcopi, dicit : Ipse summus sacerdos, ipse et pontifex
            maximus nominatur ; <quote xml:id="bb-d4e31927-Qd1e130" source="http://scta.info/resource/wer3fe-d1e119">ipse enim
              efficit sacerdotes atque levitas, ipse omnes ecclesiasticos Ordines
            disponit</quote>.</p>
          <p xml:id="bb-d4e31927-d1e134">Item, ratione videtur, quia eius est in Ecclesia Ordines constituere, cuius est
            Ecclesiam gubernare ; sed gubernatio Ecclesiarum spectat ad episcopos, qui sunt
            superintendentes : ergo et dispensatio Ordinum.</p>
          <p xml:id="bb-d4e31927-d1e137">Item, eius est in Ecclesia Ordines conferre, ad quem spectat ex Ecclesia filios
            generare perfectos, pro eo quod Ordo collocat in statu perfectionis ; sed hoc est illius
            solius qui est sponsus, hic autem est episcopus : ergo etc.</p>
          <p xml:id="bb-d4e31927-d1e141">Item, maioris dignitatis est Ordines dispensare, quam sit sacramentum Confirmationis
            dare ; sed secundum est episcoporum tantum : ergo et primum.</p>
          <p xml:id="bb-d4e31927-d1e144">Contra : I ad Timotheum 4, 14 : <quote xml:id="bb-d4e31927-Qd1e146" source="http://scta.info/resource/Itim4_14">Noli negligere gratiam, quae est
              in te per impositionem manuum presbyteri</quote>. Ergo in primitiva Ecclesia
            presbyterorum erat manus episcopis imponere, ergo et ordinare : ergo etc.</p>
          <p xml:id="bb-d4e31927-d1e150">Item, ordinatio Ordinum principalium fit per manuum impositionem : ergo cui competit
            manuum impositio, competit et potestas ordinandi ; sed prima competit presbyteris : ergo
            etc. Probatio mediae : <ref xml:id="bb-d4e31927-Rd1e152" target="http://scta.info/resource/gd-p1d23-d1e227">distinctione 23</ref> :<quote xml:id="bb-d4e31927-Qd1e155"> Presbyter cum ordinatur, episcopo eum benedicente et
              manum super caput eius tenente, etiam omnes presbyteri, qui praesentes. sunt, manus
              suas iuxta manus episcopi teneant super caput illius</quote>. Ergo etc.</p>
          <p xml:id="bb-d4e31927-d1e159">Item, quod perfectum est, potest in tale quale ipsum est ; sed Ordo sacerdotalis est
            Ordo perfectus : ergo potest in tale quale est : ergo videtur quod sacerdos sacerdotem
            possit facere.</p>
          <p xml:id="bb-d4e31927-d1e162">Item, plus est corpus Domini conficere quam aliquem ordinare in aliquo gradu
            ecclesiastico ; sed primum est non tantum episcopi, sed etiam sacerdotum : ergo pari
            ratione videtur quod ordinatio clericorum.</p>
          <p xml:id="bb-d4e31927-d1e165">Item, plus praestat sacerdos diacono quam praesit episcopus episcopo ; sed episcopus,
            potest alium promovere et consecrare in episcopum : ergo multo fortius sacerdos potest
            facere diaconum.</p>
          <p xml:id="bb-d4e31927-d1e169">Propter hoc est quaestio : cum minus a maiore benedicatur, quomodo episcopus potest
            benedicere episcopum, et quod amplius est, archiepiscopum, immo quod adh uc maius est,
            Ostiensis benedicit Papam ?</p>
        </div>
        <div xml:id="bb-d4e31927-Dd1e173">
          <head xml:id="bb-d4e31927-Hd1e175">Conclusio</head>
          <head xml:id="bb-d4e31927-Hd1e178" type="question-title">Soli episcopi possunt sacros ordines conferre</head>
          <p xml:id="bb-d4e31927-d1e181">Solutio : Dicendum quod, sicut sacri canones dicunt, secundum ius commune non potest
            aliquis Ordines dispensare, praesertim Ordines sacros, nisi solus episcopus. Huius autem
            statutum ortum habet ex sacra Scriptura et Spiritus Sancti ordinatione. Ex sacra
            Scriptura quia, cum Dominus duo genera discipulorum habuit, quosdam in numero duodeno,
            quosdam in numero septuagesimo -primos Apostolos nominavit, super quos etiam fundavit
            Ecclesiam, ipsos tamen primo fundando in se ; alios simplices discipulos appellavit - et
            Apostolis primo collata fuit potestas imponendi manus et consecrandi, non autem
            simplicibus discipulis, sicut patet ex textu et ex Glossa Actuum 8, 11 ; et quoniam
            Apostolis succedunt episcopi, discipulis vero sacerdotes simplices successerunt, sicut
            habetur distinctione 21, capitulo : In Novo Testamento : et ita patet quod auctoritas
            ordinandi et manus imponendi secundum formam Ecclesiae primitivae episcopis
            approprietur. Unde et Apostolus, scribens Timotheo, I ad Timotheum 5, 22 : <quote xml:id="bb-d4e31927-Qd1e183" source="http://scta.info/resource/Itim5_22">Manus cito nemini imposueris</quote>.</p>
          <p xml:id="bb-d4e31927-d1e187">Consilium etiam Spiritus Sancti concordat, quo et Scripturae sunt editae et
            constitutiones ecclesiasticae. Quia enim Ordo potestas est sive in Ordine traditur, ideo
            ab eo debet tradi qui potestatem habet et in quantum habet potestatem. Posse autem
            gradus distribuere et conferre non est cuiuslibet potentis, sed eius qui in potentia
            supereminet, sicut patet etiam in regimine curiae saecularis. Ad hoc ergo quod Ordo
            recte tradatur, disponit Spiritus Sanctus quod tradatur ab eo qui non solum Ordinem
            habet, sed qui habet Ordines, per quos est potens sicut et alii, et eminentiam
            dignitatis, per quam potest super alios ; hunc autem dicimus Ordinem qui dicit Ordinem
            cum eminentia : ideo patet quod duo requiruntur ad hoc quod episcopus possit Ordinem
            conferre, scilicet quod ille habeat illum Ordinem et quod habeat episcopalem dignitatem.
            Alia ratio est, quia si passim omnibus esset concessum, tot admitterentur ad Ordines
            quod non servaretur ordo, immo potius generaretur confusio ; et ideo dispositum est Dei
            consilio, quod solis episcopis Ordinum dispensatio et aliorum perfectorum, ut
            consecratio abbatum, monialium et ecclesiarum et consimilium concedatur. Posset etiam
            alia ratio assignari, sive ex hoc quod episcopus sponsus est, sive ex hoc quod
            sacramentum Ordinis statum perfectionis dicit ; ideo his qui habent potestatis
            eminentiam debuit reservari, et episcopus tamquain sponsus filios, id est perfectos, et
            filias, id est imperfectos, debuit generare. Prima tamen ratio multum valet.</p>
        </div>
        <div xml:id="bb-d4e31927-Dd1e191">
          <head xml:id="bb-d4e31927-Hd1e193">Ad rationes</head>
          <p xml:id="bb-d4e31927-d1e196">Ad illud quod obicitur de impositione manuum presbyteri, dicendum quod presbyter
            vocatur ibi senior ; et Apostolus intelligebat se ipsum per impositionem manus
            presbyteri - Glossa : presbyterum vocat episcopum, vel presbyteri, id est presbyterorum
            - quia, sicut dicit ius, saltem tres sacerdotes debent manus imponere ; sed tamen ipsi
            non imponunt ut dantes potestatem vel Ordinem, quia ab uno solo dari potest et debet ;
            unde ipsi non benedicunt, sed solus episcopus, sed hoc est in signum consecrationis
            suae.</p>
          <p xml:id="bb-d4e31927-d1e199">Et per hoc patet sequens, quia manuum impositio non facit Ordinem, nisi illa quae
            iuncta est benedictioni.</p>
          <p xml:id="bb-d4e31927-d1e202">Ad illud quod obicitur de perfectione, dicendum quod est perfectio sufficientiae et
            redundantiae. Ad hoc autem quod aliquid aliud faciat sibi simile vel perfectum, non
            sufficit quod sit perfectum perfectione sufficientiae, sed redundantiae ; et quoniam in
            sacerdote est perfectio sufficientiae, in episcopo, ratione eminentiae superadditae, est
            perfectio redundantiae : ideo haec perfectio sufficit ad generandum filios perfectos,
            non prima.</p>
          <p xml:id="bb-d4e31927-d1e205">Ad illud quod obicitur, quod plus est corpus Domini consecrare etc., dicendum quod
            illud argumentum peccat dupliciter : primo, quia potestas ordinandi praesupponit
            ordinationem et superaddit, per quam non solum, est ordinatus, sed etiam ordinator, et
            ideo prima est falsa. Et iterum, consequentia non valet, quia non sequitur, si aliquis
            potest in maius, quod possit in minus, nisi maius includat illud minus, ut ferre duos
            modios indudit unum. Non sic est in proposito.</p>
          <p xml:id="bb-d4e31927-d1e209">Ad illud quod obicitur, quod magis superat sacerdos diaconum etc., dicendum quod verum
            est, quod magis superat quam episcopus superat episcopum, qui est iam, et super illum
            non habet posse ; sed non magis quam superat ille qui est episcopus in actu illum qui
            est episcopus in potentia. Praeterea, etsi magis superet in Ordine secundum quein
            accipitur ratio ordinati, non tamen in Ordine secundum quem accipitur ratio ordinantis,
            qualis est in episcopo, non in presbytero. Et ideo non valet illud.</p>
          <p xml:id="bb-d4e31927-d1e212">Ad illud quod ultimo quaeritur, quomodo episcopus benedicit episcopum, dicendum quod
            hoc nullum inconveniens est, quia non benedicitur nisi in quantum caret Ordine sive
            dignitate episcopali ; et sic maior est. Sed tunc adhuc restat quaestio, quomodo
            benedicit archiepiscopum, cum ille superior sit, et non possit dare quod non habet. Si
            tu dicas quod hoc facit auctoritate Summi Pontificis qui superest, tunc non minor restat
            quaestio de ipso, qualiter Summus Pontifex benedicitur ab episcopo Ostiensi. Si tu dicas
            quod Christus dedit ei hanc potestatem auctoritate, contra : esto quod ipse non esset,
            nec esset commissa alteri, numquid non posset Summus Pontifex consecrari ? Et propter
            hoc dicendum quod infallibiliter verum est quod dicit Apostolus, quod minus a maiore
            benedicitur, pro statu in quo benedicitur ; sine contradictione verum est quod nullus
            dat alii maiorem dignitatem quam habeat, nec minimum Ordinem dare potest quem non habet
            : et ideo episcopus, consecrans archiepiscopum vel Papam, omnino non tribuit ei nisi
            consecrationem episcopalem. Sed ille ampliorem habet auctoritatem et iurisdictionem a
            subditorum electione, suo consensu et Domini institutione, qui ordinavit Petrum et eius
            successores super totam Ecclesiam, volens ut omnes qui canonice electi fuerint eamdem
            quam et Petrus habeant potestatem.</p>
        </div>
      </div>
    </body>
  </text>
</TEI>