<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e3451">
        <head xml:id="bb-d4e3451-Hd1e108">Quaestio 2</head>
        <head xml:id="bb-d4e3451-Hd1e111" type="question-title">Utrum ex institutione Baptismi aliqua vis sil collata
          aquis.</head>
        <p xml:id="bb-d4e3451-d1e114">Secundo quaeritur, utrum ex institutione Baptismi in aqua collata sit aliqua vis
          aquis.</p>
        <div xml:id="bb-d4e3451-Dd1e117" type="rationes-principales">
          <p xml:id="bb-d4e3451-d1e119">Et quod sic, videtur : Lucae 3, 21 : <quote xml:id="bb-d4e3451-Qd1e121" ana="#lc3_21">Baptizato Iesu</quote>,
            Glossa : <quote xml:id="bb-d4e3451-Qd1e124">Dominus baptizatus est, non mundari indigens, sed tactu mundae carnis
              suae aquas mundans, ut vim abluendi habeant</quote>. Ergo, si vis abluendi est aliqua
            vis, patet quod aquis collata est aliqua vis.</p>
          <p xml:id="bb-d4e3451-d1e128">Item, habetur De consecratione, distinctione IV :<quote xml:id="bb-d4e3451-Qd1e130" source="http://scta.info/resource/gd-p3d4-d1e258">Numquam aquae Baptismi purgare
              credentium peccata potuissent, nisi contactu Dominici corporis sanctificata
              fuissent</quote>.</p>
          <p xml:id="bb-d4e3451-d1e134">Item, ratione videtur, quia omnis operatio egreditur a substantia mediante aliqua
            virtute. Ergo, cum aqua tangendo corpus abluat animam, hoc est ab aqua virtute aliqua
            mediante ; sed non naturali : ergo data est aquis aliqua virtus in Baptismi
            institutione.</p>
          <p xml:id="bb-d4e3451-d1e137">Contra : Si data est aliqua virtus aquae, quaero quomodo data ; et dicit Glossa quod
            contactu carnis Domini. Si ergo per contactum carnis Dominicae, ergo habent ipsam, omni
            alio circumscripto : ergo, si.quis immergeretur in aquam sine, omni verbo, aqua
            regenerabit eum ; quod falsum est. Si tu dicas quod simul est in aqua et verbo, obicitur
            tunc, quia haec differunt substantia et natura, ergo operatione et virtute : ergo non
            potest una virtus esse in utroque. </p>
          <p xml:id="bb-d4e3451-d1e140">Item, si munda caro Christi contulit illam vim, sed frequenter tetigit aquas, ut quando
            puer lavabatur et quando lavabat manus ; et ubi eadem causa, ibi idem effectus : ergo
            ante contulit quam baptizaretur.</p>
          <p xml:id="bb-d4e3451-d1e144">Item, si contactu carnis, ergo solum illae aquae virtutem habent quas Christi caro
            tetigit, non ergo omnis aqua. Si dicas quod virtus illa derivata est in alias aquas ;
            ergo, cum derivatio a corpore in corpus non fiat nisi per continuum, nullo modo poterit
            pervenire ad aquas illis aquis discontinuas : ergo idem inconveniens.</p>
          <p xml:id="bb-d4e3451-d1e147">Item, si virtus aliqua collata est, quaero quid sit : quia, si bonum, aut de bonis
            minimis aut maximis aut mediis. Si de minimis, illud est inferius anima, ergo non agit
            in ipsam. Si de mediis, ergo par est animae nec adhuc influit. Si de maximis, ergo est
            data aquis virtus aliqua gratuita.</p>
        </div>
        <div xml:id="bb-d4e3451-Dd1e151">
          <head xml:id="bb-d4e3451-Hd1e153">Conclusio</head>
          <head xml:id="bb-d4e3451-Hd1e156" type="question-title">Probabilis et intelligibilior est opinio, quod aquae
            baptismali non aliqua proprietas absoluta addita sit, sed tantum ordinatio ad hominem
            regenderandum</head>
          <p xml:id="bb-d4e3451-d1e159">Respondeo : Dicunt aliqui quod Dominus contactu mundissimae carnis suae vim contulit
            aquis, quam non habebant ; et vis ista fuit aliqua proprietas absoluta ; et haec
            proprietas fuit aquae melioratio et reductio ad statum primum, in quo erat ante hominis
            lapsum, quia post lapsum omnia elementa sunt deteriorata, ut habitatio congrueret
            habitatori deteriorato. Sed quia. homo per aquae sacramentum meliorari debebat et
            resurgere, ideo aqua meliorata.et ad primum statum reducta est ; et hanc vocant illam
            vim. Sed ista positio non potest stare. Primo, quia haec vis dicitur vis ad regenerandum
            ; sed hanc non habebat aqua in statu innocentiae, quia non erat opus regeneratione ;
            unde illa melioratio nihil facit ad rem. Praeterea, si aqua est meliorata, et non alia
            elementa, ergo videtur quod ordinatio elementorum sit dissipata, cum necesse sit quod
            habeant debitam proportionem.</p>
          <p xml:id="bb-d4e3451-d1e162">Et propterea dicunt alii quod collatio vis regenerativae non est aquae melioratio vel
            purificatio, sed alicuius virtutis supernaturalis collatio, quae non est data aquae
            secundum esse perfectum, quoadusque veniat verbum, sicut vis immutandi visum non est in
            colore perfecta nisi superveniente lumine ; et haec supra naturam data est et supra
            naturam ibi existit, ut effectum habeat supra naturam per voluntatem divinam.</p>
          <p xml:id="bb-d4e3451-d1e165">Sed quoniam illud difficile est intelligere quomodo aliquid absolutum, sive secundum
            naturam sive supra naturam, sit modo in aqua, quod non. erat prius ; et quomodo datum
            sit contactu carnis etiam aquis remotis : propterea dicendum, sicut tactum fuit supra,
            quod vis illa non est aliqua : proprietas vel essentia absoluta addita aquae, sed solum
            ordinatio eius ad hoc quod homo regeneretur. Prius enim omnes liquores erant
            indifferentes, et poterat, quantum est de se, in aliquo alio liquore baptizari ut in
            aqua ; sed, cum Dominus voluit mergi et baptizatus est in aqua, iam sola aqua habuit
            ordinationem ad hoc : et ideo solum in ea potuit fieri Baptismus. Sed quia non instituit
            Baptismum fieri tantum per immersionem, immo etiam per verborum prolationem et talium
            verborum, similiter et verba ad hoc ordinavit. Unde et aqua, in quam mersus est, et
            verba, quae protulit, ulterius habent vim, nec unum sine altero, quia utrumque insimul
            ad regenerationem obtinendam ordinavit.</p>
        </div>
        <div xml:id="bb-d4e3451-Dd1e170">
          <head xml:id="bb-d4e3451-Hd1e172">Ad rationes</head>
          <p xml:id="bb-d4e3451-d1e175">Et sic patent obiecta ad utramque partem, quia prima procedunt de vi ut est ordinatio
            ad regenerationem ; secunda autem de vi quae est qualitas absoluta. Haec autem vis. non
            est per transf usionem, sed per institutionem. Unde sicut Dominus non tantum verba quae
            protulit ordinavit et instituit ad regenerandum, sed etiam omnia consimilia, sic non
            tantum aquam, quam tetigit, sed omnem aquam specie consimilem est autem omnis aqua omni
            aquae specie consimilis, et ideo omni aquae contulit. Et est simile : si rex ordinaret
            quod litterae suae tantum haberent virtutem et efficaciam, quae scriberentur in pellibus
            caprinis et quae essent scriptae aliquibus determinatis verbis ; et hoc quidem faceret
            manu sua, scribendo in illo genere pellis : diceretur quod rex illa manu sua efficaciam
            dedit illi pergameno et omni pergameno eiusdem speciei, etiam quod futurum est usque ad
            multa tempora ; et hoc per solam institutionem et ordinationem, non per alicuius
            collationem. Sic intelligendum in proposito, quoniam Dominus tactu carnis mundae dedit
            vim aquis, non quia munditia transiret a carne in aquam, sed quia, cum Dominus esset
            mundus, voluit ob nihil aliud in aquam mergi nisi ut illa immersione aqua haberet istam
            ordinationem. Unde, si aqua crearetur de novo consimilis isti in specie, credo quod
            eamdem haberet ordinationem et eamdem diceretur habere virtutem.</p>
          <p xml:id="bb-d4e3451-d1e178">Et si tu obicias mihi : omnis relatio fundatur super aliquid absolutum, eo quod advenit
            : ergo si haec ordinatio, quae est relatio, advenit, oportuit aliquid absolutum dari,
            dicendum quod illud non habet veritatem in relationibus voluntariis, quia nummus, ut
            dicit <name ref="#Augustine">Augustinus</name>, sine sui mutatione fit pignus, et
            similiter haec vox <mentioned> buba </mentioned> sine sui mutatione posset fieri
            significativa. Similiter et in proposito intelligendum. Et licet utraque harum opinionum
            sit catholica et probabilis, haec tamen est magis intelligibilis et consona Sanctorum
            auctoritatibus. Dicuntur enim aquae mundatae et sanctificatae et virtuosae effectae,
            quia ad sanctificationem animae et munditiam efficaciter sunt ordinatae, non faciendam
            ab ipsis, sed suscipiendam et dandam in ipsis a Deo ipsi homini baptizando ; et sic
            exponenda sunt consimilia. Nec est intelligendum quod aliqua : actio sit ab aquis in
            animam. Sicut enim aquae non habent proprie virtutem, ita nec operationem ; sed earum
            virtus et actio est efficax ordinatio vel secundum actum vel secundum habitum. Et sic
            non habent calumniam quae circa haec dicuntur.</p>
        </div>
      </div>
    </body>
  </text>
</TEI>