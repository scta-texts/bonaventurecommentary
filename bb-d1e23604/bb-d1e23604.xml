<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 26, A. 1, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 26, A. 1, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e23604">
        <head xml:id="bb-d1e23604-Hd1e119">III, D. 26, A. 1, Q. 5</head>
        <head xml:id="bb-d1e23604-Hd1e122" type="question-title">Utrum spes in suo actu sit certitudinalis an dubia.</head>
        <p xml:id="bb-d1e23604-d1e125">Quinto quaeritur, utrum spes in actu suo sit certitudinalis an dubia.</p>
        <div xml:id="bb-d1e23604-Dd1e128" type="rationes-principales">
          <head xml:id="bb-d1e23604-Hd1e130">Rationes Principales</head>
          <p xml:id="bb-d1e23604-d1e133">Et quod sit certitudinalis, videtur. Primo, per illud quod dicitur ad Romanos 8, 38 :
       <quote xml:id="bb-d1e23604-Qd1e135">Certus sum quia neque mors neque vita neque creatura alia poterit nos separare a
       caritale Dei</quote>. Sed Apostolus non erat de hoc certus certitudine comprehensionis :
      ergo certus erat certitudine exspectationis sive confidentiae ipsius spei : ergo spes in
      actu suo reddit hominem certum.</p>
          <p xml:id="bb-d1e23604-d1e139">Item, hoc ipsum ostenditur per definitionem spei quam <name ref="#Lombard">Magister</name> ponit in littera :
       <quote xml:id="bb-d1e23604-Qd1e144">Spes est certa exspectatio futurae beatitudinis</quote>. Si ergo exspectatio est
      circa actum ipsius spei, spes in suo actu est certitudinalis.</p>
          <p xml:id="bb-d1e23604-d1e148">Item, quod removet haesitationem sive vacillationem tribuit certitudinem ; sed haesitatio,
      quae facit hominem vacillare, removetur per confidentiam spei : igitur spes dat certitudinem
      ipsi speranti : ergo in actu suo est certitudinalis.</p>
          <p xml:id="bb-d1e23604-d1e151">Item, sicut impossibile est summam Veritatem fallere et decipere sibi credentem, sic
      impossibile est ipsam deserere quemquam in se confidentem. Ergo sicut credens in Deum certus
      est de veritate credita, sic sperans in ipsum certus est de salute exspectata : ergo videtur
      quod circa actum ipsius spei certitudo consistat.</p>
          <p xml:id="bb-d1e23604-d1e155">Item, si <quote xml:id="bb-d1e23604-Qd1e157">virtus est certior omni arte</quote>, ancora omnium virtutum debet esse
      certissima. Cum ergo spes ipsa ad ipsas virtutes se habeat quasi quaedam ancora, videtur
      ergo quod ipsa spes in actu suo sit valde certa.</p>
          <p xml:id="bb-d1e23604-d1e161">Sed contra : Spes secundum suum actum procedit ex habitu vel consideratione gratiae et
      meritorum ; sed nullus certus est utrum habeat gratiam an non : ergo videtur quod spes in
      actu suo nullam habeat certitudinem.</p>
          <p xml:id="bb-d1e23604-d1e164">Item, nihil pendens a vertibilitate voluntatis habet certitudinem ; sed spes est in libero
      arbitrio et actus eius et meritum pendet a vertibilitate voluntatis ; similiter et praemium
      quod exspectat : ergo videtur quod nullam habeat certitudinem.</p>
          <p xml:id="bb-d1e23604-d1e167">Item, nullus est certus de assecutione illius rei ad quam nunquam perveniet ; sed multi
      sunt qui habent fidem, spem et caritatem qui finaliter reprobi efficiuntur : ergo in talibus
      virtus spei non habet certitudinem Sed qua ratione in taIibus non habet, nec in aliis, cum
      in omnibus sit conformiter et uniformiter : igitur in nullo certitudinem habet.</p>
          <p xml:id="bb-d1e23604-d1e170">Item, quia fides certa est, impossibile est quod aliquis in actu vel motu fidei fallatur
      vel decipiatur. Ergo, si spes habet certitudinem in actu suo, impossibile est quod aliquis
      fallatur et frustretur ab eo quod sperat ; sed hoc est manifeste falsum : ergo spes non
      habet certitudinem circa suum actum. Si tu dicas quod nullus sperans fallitur, pro eo quod
      spes non facit simpliciter exspectare, sed sub conditione, videlicet si perseveraverit usque
      in finem, contra : spes pertinet ad actum potentiae irascibilis, cuius non est conditionem
      apponere ; et iterum, esto quod conditio illa apponatur, cum illa conditio sit valde dubia,
      totum reddit dubium : ergo sive absolute sive cum conditione speret quis, videtur quod circa
      actum spei nulla sit certitudo.</p>
          <p xml:id="bb-d1e23604-d1e173">Item, certitudo opponitur dubitationi. Ergo, cum dubitatio pertineat ad potentia cognitivam
      et opposita nata sint fieri circa idem, certitudo solum spectat ad potentiam cognitivam ;
      sed spes non est in cognitiva, sed in affectiva : ergo videtur quod in actu suo non habeat
      certitudinem aliquam.</p>
        </div>
        <div xml:id="bb-d1e23604-Dd1e177">
          <head xml:id="bb-d1e23604-Hd1e179">Conclusio</head>
          <head xml:id="bb-d1e23604-Hd1e182" type="question-title">Virtus speo in suo actu habet certitudinem distinctam a
      certitudine fidei.</head>
          <p xml:id="bb-d1e23604-d1e185">Respondeo : Ad praedictorum intelligentiam est notandum quod absque dubio, secundum quod
      auctoritates et rationes ostendunt, virtus spei in suo actu habet certitudinem. Cuiusmodi
      autem sit illa certitudo, difficile est definire.</p>
          <p xml:id="bb-d1e23604-d1e188">Quidam namque dicere voluerunt quod certitudo spei non est sibi ipsi propria neque diversa
      a certitudine fidei, immo spes omnem certitudinem suam trahit a fide, sicut scientia in
      particulari trahit certitudinem a scientia in universali. Ideo enim quis novit quod haec
      mula est sterilis, quia novit de omni mula in universali. Et sic dicunt se habere spem ad
      fidem sicut se habet scientia in particulari ad scientiam in universali. Sicut enim dicit
      <name ref="#Augustine">Augustinus</name>, et <name ref="#Lombard">Magister</name> recitat in littera, per fidem credit homo omnes finaliter bonos esse
      salvandos, et de hoc habet quamdam certitudinem ; per spem autem confidit se esse salvandum
      ; unde quod credens generaliter credebat, sperans per spem sibi appropriat. Et quoniam non
      est certitudo circa singularia, nisi in quantum referuntur ad universale, ideo spes non
      appropriat certitudinem fidei sibi absolute, sed sub conditione. Unde recte sperans non
      sperat se omnino esse salvandum, sed sub hac conditione, videlicet si perseveraverit usque
      in finem. Dicunt igitur quod certitudo fidei non differt a certitudine spei, nisi quia illa
      est in universali, ista in particulari ; illa autem absoluta et ista conditionata. Unde
      certitudo fidei dicitur esse certitudo fidelitatis, certitudo autem spei est certitudo
      confidentiae. Confidentia autem non est aliud, ut dicunt, quam quaedam fidelitas ad se
      conversa. Ille enim confidit de aliquo qui credit aliquid obtinere. Sed iste modus dicendi,
      licet videatur esse probabilis, non sufficit, pro eo quod - sicut dicitur in Glossa , ad
      Romanos 5, 4 super illud : Probatio operatur spem, id est certitudinem spei, - spes, ut ibi
      innuit Glossa, habet propriam certitudinem ; et aliter certificatur homo de salute obtinenda
      per ipsam fidem, aliter certificatur per ipsam spem. Alioquin, si solum differret sicut
      scientia in particulari a scientia in universali certitudo spei a certitudine fidei, iam non
      esset habitus distinctus contra ipsam fidem, immo eidem deberet subalternari tamquam
      particulare sub universali vel speciale sub generali.</p>
          <p xml:id="bb-d1e23604-d1e197">Et propterea est alius modus dicendi quod ipsa spes certitudinem habet, non solum eam quam
      mendicat a fide, sed etiam propriam, quae distinguitur a certitudine fidei. Et illa
      distinctio cognosci potest per duplicem differentiam, videlicet ratione obiecti circa quod
      habet illa certitudo versari et ratione oppositi cui habet contrariari. Ratione obiecti,
      quia fides et eius certitudo fertur supra ipsam complexionem ratione totalis compositionis.
      Est enim circa verum et falsum, et verum est circa compositionem, ut dicit <name ref="#Aristotle">Philosophus</name>. Unde
      et in praecedentibus ostensum fuit quod enuntiabile complexum est articulus. Spes autem et
      eius certitudo non est circa complexionem ratione totius, sed ratione rei attributae. Unde,
      cum dicitur spero me habiturum vitam aeternam, non speratur ibi hoc dictum totale, sed
      speratur vita aeterna ; et ita certitudo spei respicit ipsam attributionem vel rem
      attributam, sed certitudo fidei ipsam complexionem. Ratione etiam oppositi, cui habet
      contrariari, cadit ibi distinctio. Nam certitudo fidei repugnat errori et dubitationi,
      certitudo autem spei repugnat diffidentiae et haesitationi. Licet autem istae duae
      certitudines sint diversae, tamen in hoc communicant quod utraque est firmitas quaedam.
      Fides enim firmat intellectum, ne discredat ; spes autem firmat affectum, ne diffidat. Et ex
      hoc colligitur tertia diversitas qua differt certitudo fidei a certitudine spei, quia non
      solum differt ratione obiecti et ratione oppositi, sed etiam ratione subiecti, quoniam una
      est circa intellectum, altera vero circa affectum. Sed attendendum est quod certitudo circa
      intellectum habet esse duobus modis. Quaedam enim est quae facit intellectum potentem ad
      vincendum errorem et excludendum dubitationem ; et talis certitudo est certitudo viae.
      Quaedam autem est certitudo quae reddit intellectum impossibilem ad errorem ; et haec est
      certitudo patriae. Per hunc etiam modum intelligendum est et in certitudine affectus. Nam
      quaedam sic firmat affectum ut possit diffidentiam superare ; quaedam sic firmat ut non
      possit ullatenus commoveri vel haesitare. Prima est spei in via, secunda est tentionis in
      patria.</p>
          <p xml:id="bb-d1e23604-d1e204">Sic igitur patet quod virtus spei habet certitudinem in actu suo : patet etiam quae et
      qualis est illa certitudo, quoniam est differens a certitudine fidei et minor est quam
      certitudo gloriae ; non enim est certitudo perpetuae confirmationis, sed cuiusdam virilis
      adhaesionis. Concedendae sunt igitur rationes ostendentes quod spes in suo actu habet
      certitudinem.</p>
        </div>
        <div xml:id="bb-d1e23604-Dd1e209">
          <head xml:id="bb-d1e23604-Hd1e211">Ad Rationes</head>
          <p xml:id="bb-d1e23604-d1e214">Ad illud vero quod primo obicitur in contrarium, quod nulla certitudo habetur de meritis et
      gratia, ex qua procedit spes, dicendum quod, quamvis de meritis non habeatur certitudo per
      scientiam necessariam, haberi tamen potest certitudo per probabilem coniecturam et per
      quamdam ipsius bonae voluntatis confidentiam, quae consurgit ex conscientia bona. Puritas
      enim conscientiae, quae introducitur per expulsionem culpae, dat ipsi animae quamdam
      securitatem et certitudinem de merito iam inchoato, et per consequens certitudinem de
      praemio assequendo.</p>
          <p xml:id="bb-d1e23604-d1e217">Ad illud quod obicitur, quod nihil pendens ex vertibilitate voluntatis habet certitudinem,
      dicendum quod verum est, si consistat in ipsa voluntate secundum quod voluntas innititur
      sibi ; sed si consistat in ipsa voluntate in quantum voluntas innititur Deo, qui est
      firmitas nostra, secundum quod dicit <name ref="#Augustine">Augustinus</name>, in libro Confessionum, hoc modo pofest
      habere robur et certitudinem ; et tali modo habet spes consistere in nostra voluntate. Facit
      enim nos summae firmitati innitendo in ipsa et de ipsa confidere, ac per hoc nobis quamdam
      certitudinem tribuit de assequenda salute.</p>
          <p xml:id="bb-d1e23604-d1e223">Ad illud quod obicitur, quod nullus est certus de assecutione illius rei ad quam nunquam
      perveniet, dicendum, quod est certitudo ordinis et certitudo eventus. Cum ergo dicitur quod
      spes habet certitudinem in suo actu, dicendum quod hoc verum est de certitudine ordinis,
      quia efficaciter et infallibiliter vera spes ordinat ad salutem. Sed, cum ipse obicit, quod
      nullus est certus de eo quod non assequitur, obiectio currit de certitudine secundum aliam
      differentiam ; quae quidem est certitudo eventus. Et ideo non cogit illa ratio.</p>
          <p xml:id="bb-d1e23604-d1e226">Ad illud quod obicitur, quod, si spes certa esset, non posset falli sicut nec fides,
      dicendum quod sicut duplex est necessitas, scilicet absoluta et conditionata, sic duplex est
      certitudo. Si loquamur de certitudine conditionata, sic est in spe certitudo necessitatis et
      infallibilitatis. Certus est enim unusquisque infallibiliter quod, si perseveraverit usque
      in finem in gratia et bonis meritis, ad salutem perveniet. Si autem loquamur de certitudine
      absoluta, sic est in ipsa spe certitudo probabilitatis. Qui enim bonam habet conscientiam
      atque propositum, probabiliter potest esse certus quod opera ex tali voluntate procedentia
      sint apud Deum meritoria, et per hoc confidere se assecuturum vitam aeternam. Unde quod ipse
      ostendit de illa conditione quod est dubia et quod eam non apponit spes, dicendum quod, etsi
      spes non apponat eam per se, apponit eam tamen per regulam fidei dirigentis. Et licet etiam
      non sit omnino certa illa conditio certitudine manifestae scientiae, est tamen certa
      certitudine cuiusdam confidentiae, sicut praedictum est.</p>
          <p xml:id="bb-d1e23604-d1e230">Ad illud quod ultimo obicitur, quod certitudo spectat ad cognitivam, iam patet responsio
      per ea quae sunt praedicta ; nam certitudo non solum respicit intellectum, verum etiam
      affectum.</p>
        </div>
      </div>
    </body>
  </text>
</TEI>