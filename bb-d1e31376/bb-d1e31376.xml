<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 34, P. 1, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 34, P. 1, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e31376">
        <head xml:id="bb-d1e31376-Hd1e119">III, D. 34, P. 1, A. 1, Q. 3</head>
        <head xml:id="bb-d1e31376-Hd1e122" type="question-title">Utrum virtutes sint excellentiores donis an e conversa.</head>
        <p xml:id="bb-d1e31376-d1e125">Tertio quaeritur de comparatione donorum ad virtutes quantum ad praecellentiam, et est
    quaestio, utrum virtutes sint excellentiores donis an e conversa.</p>
        <div xml:id="bb-d1e31376-Dd1e128" type="rationes-principales">
          <head xml:id="bb-d1e31376-Hd1e130">Rationes Principales</head>
          <p xml:id="bb-d1e31376-d1e133">Et quod habitus virtutum sint excellentiores, videtur. Primo, per Apostolum, I ad
      Corinthios 12, 31 : <quote xml:id="bb-d1e31376-Qd1e135">Adhuc excellentiorem viam vobis demonstro</quote>, ibi Glossa :
       <quote xml:id="bb-d1e31376-Qd1e138">Demonstro vobis viam eundi ad Deum, id est caritatem, quia maius omnibus donum
       est</quote>. Si ergo caritas virtus est, videtur quod virtutes sint excellerttiores. quam
      dona.</p>
          <p xml:id="bb-d1e31376-d1e142">Item, <name ref="#Aristotle">Philosophus</name> definiens virtutem dicit quod <quote xml:id="bb-d1e31376-Qd1e147">virtus est dispositio perfecti ad
       optimum</quote> ; et alibi dicit quod <quote xml:id="bb-d1e31376-Qd1e150">perfectum est cui non potest fieri
       additio</quote>. Sed, si aliqui habitus essent perfectiores ultra habitus virtutum, esset
      additio ad perfectum : restat ergo quod dona non sunt virtutibus perfectiora.</p>
          <p xml:id="bb-d1e31376-d1e154">Item, alibi <name ref="#Aristotle">Philosophus</name> dicit quod virtus est ultimum de potentia ; sed eo quod est ultimum
      in potentia nihil est maius neque excellentius : ergo non videtur quod ultra habitus
      virtutum possint esse aliqui habitus in anima maioris perfectionis et dignitatis.</p>
          <p xml:id="bb-d1e31376-d1e160">Item, tanto habitus est excellentior et perfectior, quanto actus eius magis appropinquat ad
      medium ; sed habitus virtutum maxime in medietate consistunt quantum ad suos actus : ergo
      non videtur quod ultra virtutes sint aliqui habitus excellentiores.</p>
          <p xml:id="bb-d1e31376-d1e164">Item, nobilitas habituum attenditur quantum ad rationem gratuiti et meritorii ; sed habitus
      virtutum maxime appropinquant ad gratiam, quia immediate fluunt ab ea, et circa actus
      virtutum maxime attenditur meritum, unde et caritas dicitur esse nierendi principium : ergo
      videtur quod habitus virtutum excellentiores sint inter omnes alios habitus.</p>
          <p xml:id="bb-d1e31376-d1e167">Item, sicut se habet imago creationis ad esse naturae ipsius animae, sic se habet imago
      recreationis ad esse gratiae ; sed imago creationis attenditur quantum ad id quod est
      excellentissimum in anima in esse naturae : ergo imago recreationis attenditur quantum ad id
      quod est excellentissimum in anima in esse gratiae ; imago autem recreationis attenditur
      quantum ad habitus virtutum theologicarum : videtur ergo quod nulli habitus sint
      excellentiores illis habitibus.</p>
          <p xml:id="bb-d1e31376-d1e170">Sed contra : <name ref="#Bernard">Bernardus</name>, in libro De amore Dei, capitulo 2 : <quote xml:id="bb-d1e31376-Qd1e175">Amor proficit in
       caritatem, caritas proficit in sapientiam</quote>. Sed non est profectus nisi per
      progressum ad aliquid excellentius : ergo donum sapientiae est excellentius caritate. Ergo
      simpliciter dona sunt excellentiora virtutibus, per considerationem Philosophi, quia, si
      optimum in uno genere melius est optimo in alio genere, et simpliciter hoc illo melius.</p>
          <p xml:id="bb-d1e31376-d1e179">Item, nobilitas et dignitas habituum dignoscitur per actus ; sed actus donorum sunt
      excellentiores quam actus virtutum, sicut ex praecedentibus patet, quia virtutes sunt ad
      actus primos, dona vero ad actus medios : ergo etc.</p>
          <p xml:id="bb-d1e31376-d1e182">Item, quod se habet ex additione ad alterum in genere boni excellentius est illo, sicut
       <quote xml:id="bb-d1e31376-Qd1e184">bene vivere melius est quantum vivere</quote>. Cum ergo dona se habeant per
      additionem ad virtutes, quia virtutibus sunt posteriora et sunt ad agendum expedite, ergo
      dona sunt perfectiora et excellentiora quam virtutes.</p>
          <p xml:id="bb-d1e31376-d1e188">Item, illi habitus sunt excellentiores, qui faciunt hominem magis similem statui gloriae et
      perfectioni quae fuit in Christo ; sed dona sunt huiusmodi, quia omnia fuerunt in Christo et
      sunt in statu gloriae, quod non potest dici de virtutibus : ergo videtur quod dona sint
      excellentioria virtutibus.</p>
        </div>
        <div xml:id="bb-d1e31376-Dd1e192">
          <head xml:id="bb-d1e31376-Hd1e194">Conclusio</head>
          <head xml:id="bb-d1e31376-Hd1e197" type="question-title">Dona et virtutes quoad gratiam informantem sunt aequalis
      dignitatis ; quoad actus egredientes unus habitus est nobilior altero; quoad status
      consequentes dona sunt virtutibus excellentiora.</head>
          <p xml:id="bb-d1e31376-d1e200">Respondeo : Dicendum quod de habitibus virtutum et donorum sub ratione dignitatis est loqui
      tripliciter secundum triplicem istorum habituum comparationem : aut in comparatione ad
      gratiam ipsos habitus informantem aut in comparatione ad actus egredientes aut in
      comparatione ad status consequentes. Si in compatione ad gratiam ipsos habitus informantem,
      cum ipsa sit una, reddens aequaliter animam acceptam Deo et eius potentiam et habitus et
      opera, sic aequalis dignitatis et meriti sunt ceteri habitus existentes in eadem anima. Si
      autem loquamur de ipsis in comparatione ad actus egredientes, sic unus habitus est nobilior
      altero, sicut virtutes theologicae sunt excellentiores cardinalibus, cum actus earum
      immediate tendant in Deum, et inter theologicas caritas est excellentissima. Si autem
      loquamur quantum ad status consequentes, cum usus virtutum habeantur in statu
      imperfectionis, usus vero donorum promoveant hominem ad statum perfectionis, sic dona sunt
      excellentiora virtutibus, sicut status proficientium perfectior est statu incipientium ; et
      hoc est quia status ille secundus praesupponit statum praecedentem. Unde sicut bene esse
      melius est quam esse, quia bene esse dicit esse et adhuc amplius, sic habitus, reddentes
      potentias expeditas ad actus medios, excellentiores sunt habitibus reddentibus eas expeditas
      ad actus primos, non ratione eius quod addunt solum, sed ratione eius quod addunt et
      praesupponunt. Unde concedendum est quod hoc modo dona sunt excellentiora virtutibus, et
      rationes concedendae sunt quae hoc ostendunt.</p>
        </div>
        <div xml:id="bb-d1e31376-Dd1e205">
          <head xml:id="bb-d1e31376-Hd1e207">Ad Rationes</head>
          <p xml:id="bb-d1e31376-d1e210">Ad illud quod obicitur, quod caritas excellentior est omnibus donis, dicendum quod
      Apostolus comparat caritatem ad illa quae possunt sine caritate haberi, sicut fides et spes
      et aliae virtutes, quae possunt sine caritate haberi. Sed quia dona Spiritus Sancti
      caritatem praesupponunt et ultra habitum caritatis aliquid addunt, sicut habitus sapientiae
      addit aptitudinem et promptitudinem ad faciliter degustandum quam suavis est Dominus, hinc
      est quod comparatio illa non habet hic locum, pro eo quod alterum in altero clauditur.</p>
          <p xml:id="bb-d1e31376-d1e213">Ad illud quod obicitur, quod virtus est dispositio perfecti ad optimum, dicendum quod est
      perfectio sufficientiae et perfectio excellentiae et perfectio superabundantiae. Prima est
      perfectio in genere et secundum quid ; ultima vero est perfectio simpliciter. Huic autem
      perfectioni, scilicet primae, aliquid potest addi, quia ultra sufficientiam necessitatis est
      excellentia supererogationis, quae illi potest superaddi. Cum ergo dicitur quod perfecto non
      potest fieri additio, hoc non intelligitur de perfecto primo modo dicto, sed ultimo. Cum
      vero dicitur quod virtus est dispositio perfecti ad optimum, hoc intelligitur primo modo,
      sed non ultimo, quia sic perficit quod ad optimum disponit.</p>
          <p xml:id="bb-d1e31376-d1e216">Ad illud quod obicitur, quod virtus est ultimum potentiae, dicendum quod illa definitio
      data est de virtute naturali. ; et ideo non habet hic locum. Aliter etiam potest dici quod
      sicut habitus virtutum dicitur in medietate consistere, non quia sit medium punctale, sed
      quia ad medium punctale appropinquat, sic etiam virtus dicitur ultimum de potentia, non quia
      ponat ipam potentiam in summo, sed quia facit ipsam appropinquare ad summum. Et propterea ex
      hoc non potest quod ultra habitum virtutis non sit ponere alium habitum excellentiorem.</p>
          <p xml:id="bb-d1e31376-d1e219">Ad illud quod obicitur, quod actus virtutis maxime consistit in medietate, dicendum quod
      illud verum in eis habitibus in quorum actibus potest esse excessus ; hoc autem non est
      verum in omnibus actibus nec in omnibus virtutibus, sicut patet in virtutibus theologicis.
      Et propterea ratio illa non cogit, sicut patet, quia melius est servare continentiam
      virginalem, quae omnino videtur ad extremum declinare, quam continentiam coniugalem ; melius
      est etiam omnia pro Deo relinquere quam quaedam dare, quaedam retinere. Aliter potest dici
      quod est medium sufficientiae et medium excellentiae. Medium sufficientiae est medium inter
      superfluum et diminutum ; medium vero excellentiae est illud quod maxime recedit ab omni
      inaequalitate et ab omni imperfectione ; et hoc medium magis attenditur quantum ad actus
      donorum et beatitudinum quam quantum ad actus virtutum.</p>
          <p xml:id="bb-d1e31376-d1e223">Ad illud quod obicitur, quod ille habitus dignior est qui plus habet gratuiti et meritorii,
      respondendum est per interemptionem minoris, quia caritas, quae est in anima, respectu
      habituum existentium in eadem, aequaliter influit et aequaliter eos reddit gratos et in
      actibus suis meritorios. Et si obiciat, quod meritum primo attribuitur caritati, dicendum
      quod hoc non obstat, quia, sicut dictum est, dona in actibus suis praesupponunt caritatem et
      eius actum, ac per hoc et meriti complementum.</p>
          <p xml:id="bb-d1e31376-d1e226">Ad illud quod obicitur, quod imago recreationis, quae est nobilissima in esse gratiae,
      attenditur in virtutibus, dicendum quod illud est verum quantum ad primum esse gratiae ;
      verumtamen quantum ad maiorem profectum in bono non tantum consistit imago recreationis in
      anima in habitibus virtutum, sed etiam quantum ad habitus donorum et beatitudinum. Quod
      patet, quia nostra cognitiva primo reparatur ad habitum fidei et deinde amplius reparatur
      per donum intellectus et post per munditiam cordis, quae disponit ad Deum contemplandum.</p>
        </div>
      </div>
    </body>
  </text>
</TEI>