<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 26, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 26, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e23416">
        <head xml:id="bb-d1e23416-Hd1e119">III, D. 26, A. 1, Q. 3</head>
        <head xml:id="bb-d1e23416-Hd1e122" type="question-title">Utrum spes sit virtus cardinalis an theologica.</head>
        <p xml:id="bb-d1e23416-d1e125">Tertio quaeritur, utrum spes sit virtus cardinalis an theologica.</p>
        <div xml:id="bb-d1e23427" type="rationes-principales">
          <head xml:id="bb-d1e23416-Hd1e130">Rationes Principales</head>
          <p xml:id="bb-d1e23416-d1e133">Et quod theologica, videtur. I ad Corinthios 13, 13 : <quote xml:id="bb-d1e23416-Qd1e135">Nunc manent fides, spes,
       caritas, tria haec</quote>. Igitur ab Apostolo spes numeratur inter virtutes theologicas.
      Si ergo vere et proprie, necesse est spem reperiri in genere virtutis theologicae.</p>
          <p xml:id="bb-d1e23416-d1e139">Item illa virtus est theologica, quae habet fineni cardinalium virtutum pro obiecto ; sed
      spes habet finem omnium virtutum pro obiecto : exspectat enim summam beatitudinem et
      perfectam remunerationem : ergo est virtus theologica.</p>
          <p xml:id="bb-d1e23416-d1e142">Item, virtus quae maxime subservit contemplationi et facit sursum tendere est virtus
      theologica ; sed spes est huiusmodi ; quoniam sicut dicit Apostolus, ad Hebraeos 6, 19, spes
      incedit <quote xml:id="bb-d1e23416-Qd1e144">usque ad interiora velaminis</quote> : ergo spes est virtus theologica.</p>
          <p xml:id="bb-d1e23416-d1e148">Item, spirituale aedificium per virtutem theologicam inchoatur, utpote per fidem, et per
      virtutem theologicam consummatur, utpote per caritatem. Ergo per virtutem theologicam habet
      erigi, quia <quote xml:id="bb-d1e23416-Qd1e150">eiusdem naturae debet esse medium cum extremis</quote>. Si ergo erigitur
      per spem, restat quod spes est virtus theologica.</p>
          <p xml:id="bb-d1e23416-d1e155">Item, imago creationis reformatur per imaginem recreationis. Si ergo imago creationis
      necessario requirit tres potentias naturales, videtur similiter quod imago recreationis
      necessario requirat tres virtutes. Ergo, si imago habet reformari per virtutes theologicas,
      necesse est virtutes theologicas esse tres ; sed non est aliam dare praeter fidem et
      caritatem nisi ipsam spem : ergo spes est virtus theologica.</p>
          <p xml:id="bb-d1e23416-d1e158">Sed contra : Nulla virtus, circa cuius actum contingit reperire excessum, est virtus
      theologica, immo potius cardinalis : quod patet, quia impossibile est nimis credere,
      impossibile et etiam nimis amare. Sed circa actum spei contingit reperire excessum, sicut
      patet in eo qui praesumit et plus sperat quam merita sua exigant. Ergo videtur quod spes sit
      virtus cardinalis, non theologica.</p>
          <p xml:id="bb-d1e23416-d1e161">Item, virtus, quae est medium duarum malitiarum, est virtus cardinalis, non theologica ;
      sed spes est media inter duas malitias, videlicet inter desperationem et praesumptionem ;
      ergo spem non est reducere ad virtutem theologicam, sed magis ad cardinalem.</p>
          <p xml:id="bb-d1e23416-d1e164">Item, consuevit multipliciter spes distingui, videlicet spes veniae, spes gratiae et spes
      gloriae ; sed venia et gratia sunt bona ordinata ad finem, virtus autem cardinalis consistit
      circa ea quae sunt ad finem : si ergo spes consistit circa talia, spes est virtus
      cardinalis, non theologica.</p>
          <p xml:id="bb-d1e23416-d1e167">Item, sustinere et exspectare sunt actus longanimitatis et patientiae ; sed habitus
      distinguuntur per actus : ergo, cum expectare sit proprius actus ipsius spei, longanimitas
      et spes sunt habitus iidem et in eodem genere virtutis habent reponi. Sed longanimitas
      reponitur sub genere virtutis cardinalis : ponitur enim et assignatur esse pars fortitudinis
      : ergo videtur quod et ipsa spes sit virtus cardinalis.</p>
          <p xml:id="bb-d1e23416-d1e170">Item, ad fortitudinem cardinalem spectat recte ordinare et fortificare contra affligentia
      et contra deterrentia ; sed spes est huiusmodi, quia facit hominem in tribulatione gaudere
      et stabilem esse : ergo videtur quod spes sit pars fortitudinis cardinalis : ergo non est in
      genere virtutis theologicae.</p>
        </div>
        <div xml:id="bb-d1e23473">
          <head xml:id="bb-d1e23416-Hd1e176">Conclusio</head>
          <head xml:id="bb-d1e23416-Hd1e179" type="question-title">Spes est in genere virtutis theologicae.</head>
          <p xml:id="bb-d1e23416-d1e182">Respondeo : Dicendum quod absque dubio spes est in genere virtutis theologicae. Et ratio
      huius sumitur ex parte obiecti et ex parte subiecti. Ex parte quidem obiecti, quoniam sicut
      fides in credendo assentit ipsi Deo ut dictanti vera, sic spes ei innititur ut promittenti
      magna. Unde sicut obiectum ipsius fidei, quod habet rationem motivi, est quid increatum,
      quod Deus est, ratione cuius etiam fides ponitur esse in genere virtutis theologicae, sic
      etiam dicendum est et intelligendum de ipsa spe. Sumi etiam potest ratio ex parte subiecti,
      quia, cum anima secundum superiorem faciem reformari habeat per virtutes theologicas, et
      spes sit una de virtutibus faciens ad reformationem imaginis et perfectionem animae secundum
      partem superiorem, necesse est spem esse virtutem theologicam. Unde quemadmodum in patria
      tres erunt dotes secundum tres animae vires, quarum una reformabit et consummabit
      rationalem, videlicet ipsa visio, alia concupiscibilem, videlicet dilectio, tertia
      irascibilem, videlicet ipsa perfecta tentio, sic et in via necesse est ponere circa virtutes
      theologicas, quibus dotes habent correspondere.</p>
          <p xml:id="bb-d1e23416-d1e185">Et sic tam ex parte subiecti quam ex parte obiecti colligitur quod spes sub genere virtutis
      theologicae debet reponi. Theologicae enim virtutes Deum habent pro obiecto et superiorem
      partem animae pro subiecto. Concedendae sunt ergo rationes quae sunt ad istam partem.</p>
        </div>
        <div xml:id="bb-d1e23489">
          <head xml:id="bb-d1e23416-Hd1e192">Ad Rationes</head>
          <p xml:id="bb-d1e23416-d1e195">Ad illud quod obicitur, quod circa actum spei contingit reperire excessum, dicendum quod
      circa actum spei nunquam contingit reperire excessum propter nimietatem et intensionem
      ipsius actus : nemo enim potest nimis confidere in Domino ; sed, si habet excessum, hoc est
      propter defectum alicuius conditionis quae requiritur in actu sperandi, utpote si, neglectis
      meritis, omnino praesumit de misericordia Dei. Sed hoc non facit ipsam spem esse in genere
      virtutis cardinalis, quia quod dicitur virtus theologica differre a cardinali in hoc quod
      non est in theologica reperire excessum sicut in cardinali, intelligitur de illo excessu qui
      quidem consistit in actus intensione, non de eo qui est in debitae conditionis omissione.
      Nam huiusmodi excessus, secundo dictus, repugnantiam habet cum omni virtute ; primus vero
      non habet repugnantiam cum virtute theologica, quae habet obiectum infinitum, ita quod nec
      potest nimis amari nec nimis desiderari ; sed repugnantiam habet cum virtute cardinali,
      cuius obiectum est bonum creatum et finitum et limitatum ; ac per hoc exigitur quod in actu
      sit modus determinatus, ultra quem si procedat, egreditur limitem sibi secundum
      determinationem virtutis statutum.</p>
          <p xml:id="bb-d1e23416-d1e198">Ad illud quod obicitur, quod spes est media duarum malitiarum, dicendum quod aliqua virtus
      potest dici esse medium duarum malitiarum dupliciter : aut sicut utriusque eliminativa et
      destructiva aut sicut ex utrisque constituta quantum ad ea quae sunt in eis bona. Si sit
      media sicut constituta, quemadmodum largitas habet aliquid de avaritia in hoc quod tenet
      tenenda, et aliquid de prodigalitate in hoc quod dat danda, sic est in genere virtutis
      cardinalis. Si autem sit media solum sit eliminativa, sic non oportet eam esse virtutem
      cardinalem ; et hoc modo media est spes inter desperationem et praesumptionem. Liberat enim
      ab illo duplici malo, sicut fides de Trinitate et Unitate liberat ab errore Arii et ab
      errore Sabellii Et ideo non cogit illa ratio quod spes non sit virtus theologica.</p>
          <p xml:id="bb-d1e23416-d1e201">Ad illud quod obicitur, quod spe non tantum speratur gloria, sed etiam gratia et venia,
      dicendum quod non determinatur genus vel species ipsius virtutis penes obiectum quodcumque,
      sed penes illud obiectum quod habet rationem motivi. Quamvis autem spes versetur circa bona
      creata quae exspectat, ratio tamen movens non est aliquod creatum, sed aliqua immensitas
      illius summi Boni increati cui innititur. Et ideo, quamvis per spem exspectat quis gratiam
      plenam et veniam perfectam, quia ad ipsam comparatur spes tamquam circa materiam, propter
      illa non oportet eam reponi in genere virtutis cardinalis, sicut in praecedentibus habitum
      est de fide. Et si tu obicias, quod obedientia ponitur esse virtus cardinalis, et etiam
      latria, quia non tantummodo considerant obiectum increatum, sed etiam aliquid creatum
      concernunt, videlicet obedientia praeceptum et latria cultum debitum, ac per hoc, quod ita
      debeat esse in spe, dicendum quod non est simile, quia tam latria quam obedientia concernit
      aliquod creatum tali modo quod ratione illius respiciunt actum exteriorem. Non sic autem est
      de spe ; spes enim solummodo consistit in affectu interiori, qui praecipuam movendi rationem
      sumit ex parte superiori, videlicet ex parte obiecti increati.</p>
          <p xml:id="bb-d1e23416-d1e204">Ad illud quod obicitur, quod longanimitatis est exspectare secundum quod spei, dicendum
      quod alia est exspectatio longanimitatis, quae est pars fortitudinis, quam sit exspectatio
      spei. Nam exspectatio spei consistit in quadam protensione ad bona aeterna, quae quidem
      consurgit ex confidentia qua anima innititur ipsi Deo ex tota virtute sua. Sed exspectatio
      longanimitatis est qua anima constantia mentis et robore animi exspectat de omnibus
      affligentibus et deterrentibus triumphare, et sic actus longanimitatis, secundum quod est
      fortitudinis, differt ab actu spei et quantum ad obiectum circa quod et quantum ad motivum.
      Et ideo non sequitur, quodsi longanimitas est in genere virtutis cardinalis, quod propter
      hoc virtus spei debeat sub eodem genere reponi.</p>
          <p xml:id="bb-d1e23416-d1e208">Ad illud quod obicitur, quod spes fortificat contra affligentia, dicendum quod aliquis
      actus potest esse alicuius virtutis tripliciter : vel sicut elicientis vel sicut imperantis
      vel sicut adminiculantis. Fortiter autem perferre terribilia est ipsius virtutis
      fortitudinis sicut elicientis ; sed fidei est sicut imperantis et dictantis, iuxta illud
      quod dicitur ad Hebraeos 11, 33 de viris sanctis, quod per fidem vicerunt regna et fortes
      facti sunt in bello ; sed ipsius spei et caritatis est sicut adminiculantis. Amor enim Dei
      et certa exspectatio futurae beatitudinis multum adiuvant virtutem fortitudinis, ut possit
      omnia mala perferre, iuxta illud beati Gregorii : Spes praemii minuit vim flagelli.</p>
        </div>
      </div>
    </body>
  </text>
</TEI>