<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e21693">
        <head xml:id="bb-d4e21693-Hd1e108">Quaestio 2</head>
        <head xml:id="bb-d4e21693-Hd1e111" type="question-title">Utrum expulsio culpae necessario praecedat contritionem.</head>
        <p xml:id="bb-d4e21693-d1e114">Secundo quaeritur, utrum expulsio culpae necessario praecedat contritionem.</p>
        <div xml:id="bb-d4e21693-Dd1e117" type="rationes-principales">
          <head xml:id="bb-d4e21693-Hd1e119">Rationes principales</head>
          <p xml:id="bb-d4e21693-d1e122">Et quod sic, videtur : Quia motus contritionis est motus formatus ; sed gratia prius
            naturaliter informat subiectum quam actum : ergo prius naturaliter est homo gratus. quam
            contritus. Sed esse gratificatum sequitur peccati expulsionem : ergo et contritio quae
            provenit ab anima gratificata.</p>
          <p xml:id="bb-d4e21693-d1e125">Item, contritio est motus meritorius ; sed omnis motus meritorius procedit a radice
            mundata : ergo, cum radix mundetur per peccati expulsionem, patet quod expulsio peccati
            praecedit contritionem.</p>
          <p xml:id="bb-d4e21693-d1e128">Item, contritio est opus bonum ; sed opus bonum praecedit habitus bonus : ergo prius
            naturaliter anima habilitatur quam conteratur. Sed impossibile est intelligere animam
            habilem ad bonum nisi expulsa culpa : ergo etc.</p>
          <p xml:id="bb-d4e21693-d1e131">Item, motus liberi arbitrii praecedit ; sed impossibile est animam simul moveri
            diversis motibus secundum partem superiorem ; sed in eodem instanti est remissio culpae
            et motus liberi arbitrii : non ergo contritio.</p>
          <p xml:id="bb-d4e21693-d1e135">Contra : Si contritio sequeretur culpae remissionem, cum, remissa culpa, necessario sit
            homo iustus, ergo, etiam si non sequeretur contritio, esset iustus ; sed hoc est falsum
            : ergo non necessario praecedit.</p>
          <p xml:id="bb-d4e21693-d1e138">Item, si remissio culpae esset omnino a libro arbitrio, tunc constat quod actus
            detestationis eam praecederet ; sed sicut praecedit rem quod est tota causa, ita et quod
            est adiuvativum ; ergo, si contritio est motus a libero arbitrio, adiuvans gratiam et
            faciens viam ad culpam delendam, patet quod est prior.</p>
          <p xml:id="bb-d4e21693-d1e141">Item, si lumen non posset introduci in aerem nisi aere ad hoc operante, non solum
            luminis inductio praecederet expulsionem tenebrae, sed etiam actus aeris ; sed sic est
            in proposio : ergo, cum iustificatio non introducatur nisi adiuvante libero arbitrio,
            patet quod non solum infusio gratiae, sed etiam actus liberi arbitrii praecedit ipsam
            naturaliter.</p>
          <p xml:id="bb-d4e21693-d1e144">Item, cum anima non possit sanari nisi operans, si non posset operari nisi sanata,
            esset ei via praeclusa : ergo necesse est quod illa operatio, per quam sanatur,
            praecedat sanationem, ergo peccati remissionem.</p>
        </div>
        <div xml:id="bb-d4e21693-Dd1e148">
          <head xml:id="bb-d4e21693-Hd1e150">Conclusio</head>
          <head xml:id="bb-d4e21693-Hd1e153" type="question-title">Contritio remissionem culpae praecedit secundum ordinem
            naturae</head>
          <p xml:id="bb-d4e21693-d1e156">Respondeo : Dicendum quod aliquorum opinio fuit quod remissio culpae antecederet
            contritionem, secundum quod remissio culpae dicitur quantum ad maculae ablationem ; sed
            quantum ad poenam vel sequelam sequitur. Sed, sicut supra dictum est, contritio
            necessaria est in ipsius gratiae infusione ; unde et praecedit peccati expulsionem
            natura.</p>
          <p xml:id="bb-d4e21693-d1e159">Et hoc patet sic : quia anima per detestationem peccati se disponit ad gratiam
            dispositione quanta potest ; gratia vero adveniens in animam, quia illa detestatio erat
            quasi dispositio media ad introducendam gratiam, per naturam prius respicit illam et per
            illam culpam delendam ; sed ex comparatione vel respectu gratiae ad illam detestationem
            est contritio, ex respectu ad culpam est remissio : ideo contritio praecedit remissionem
            per naturam. Et concedendae sunt rationes ad hoc.</p>
          <p xml:id="bb-d4e21693-d1e162">Exemplum autem huius videri potest sic. Intelligamus aerem obtenebratum per praesentiam
            nubium et nebularum, et quod nubes illae non possint expelli, eatenus qua obtenebrant,
            nisi per motum aeris et irradiationem luminis tunc ad hoc quod aer reciperet primam
            illuminationem, oporteret simul cum irradiatione solis concurrere ventum, et post ad
            perfectam restitutionem luminis oporteret adhuc ventum sequi, qui nebulas expelleret Per
            hunc modum est intelligere de contritione et gratiae infusione, ipsi tamen causalitas
            activa attribuatur ut irradiationi, secundum illud Psalmi [17, 13] : <quote xml:id="bb-d4e21693-Qd1e164" ana="#ps17_13">Prae fulgore in conspectu eius nubes transierunt</quote> etc.</p>
        </div>
        <div xml:id="bb-d4e21693-Dd1e170">
          <head xml:id="bb-d4e21693-Hd1e172">Ad rationes</head>
          <p xml:id="bb-d4e21693-d1e175">1-3. Ad illud quod obicitur in contrarium, quod est actus formatus et meritorius et
            bonus, dicendum quod actus formari potest a gratia dupliciter : uno modo a gratia ipsum
            motum secundum suam substantiam eliciente et imperante, ut cum gratia movet liberum
            arbitrium ad bonum opus ; et tunc verum est quod animae gratificatio et mundatio et
            habilitatio ad bonum talem actum praecedit. Alio modo actus formatur a gratia non
            imperante nec eliciente, sed adveniente, ut quando liberum arbitrium est in actu consono
            gratiae ; tunc etiam adveniens et inveniens liberum arbitrium in actu, utrumque simul
            tempore format, scilicet potentiam et actum, prius tamen natura actum quam potentiam
            sicut dispositionem intermediam. Et de tali non est verum quod sequatur mundationem vel
            informationem, immo praecedit et ordinatur ad remissionem culpae ; quod quidem non facit
            aliquis actus a gratia elicitus, prout dicitur gratum faciens. Nam. etiam ille actus quo
            anima se disponit est a gratia, secundum quod gratia dicit aliquid gratis datum, quia,
            secundum quod habitum est in secundo, liberum arbitrium non se disponit ad gratiam
            gratum facientem sine aliquo gratis dato. Et sic patent tria obiecta. Contritio vero
            quae est post iustificationem, est per modum illum quem dicit.</p>
          <p xml:id="bb-d4e21693-d1e178">Ad illud quod obicitur, quod anima non simul diversis motibus movetur, dicendum quod
            verum est secundum eamdem potentiam ; sed secundum aliam et aliam. potest esse et
            necesse est. Simul enim sunt cognitio rationis et appetitus voluntatis et delectatio,
            cum quis delectatur in videndo vel intelligendo aliquid. Sic in proposito : quia motus
            liberi arbitrii est fidei secundum actum rationis, sed contritio est potentiae
            voluntatis secundum irascibilem vim, et simul sunt tempore.</p>
        </div>
      </div>
    </body>
  </text>
</TEI>