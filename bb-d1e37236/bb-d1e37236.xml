<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 39, A. 3, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 39, A. 3, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e37236">
        <head xml:id="bb-d1e37236-Hd1e119">III, D. 39, A. 3, Q. 2</head>
        <head xml:id="bb-d1e37236-Hd1e122" type="question-title">Utrum omne iuramentum coactum sit obligatorium.</head>
        <p xml:id="bb-d1e37236-d1e125">Secundo quaeritur de iuramento coacto, et est quaestio, utrum omne iuramentum coactum sit
    obligatorium.</p>
        <div xml:id="bb-d1e37236-Dd1e128" type="rationes-principales">
          <head xml:id="bb-d1e37236-Hd1e130">Rationes Principales</head>
          <p xml:id="bb-d1e37236-d1e133">Et quod sic, videtur. Omne iuramentum, quod habet iudicium et iustitiam et veritatem, est
      obligatorium ; sed iuramentum coactum potest haec tria habere : ergo videtur quod sit
      obligatorium.</p>
          <p xml:id="bb-d1e37236-d1e136">Item, <quote xml:id="bb-d1e37236-Qd1e138">coacta voluntas, ut vult <name ref="#Augustine">Augustinus</name>, vere voluntas est</quote> ; sed
      iuramentum dicitur coactum, quia fit a voluntate coaeta : ergo iuramentum coactum a vera
      volun. tate est. Sed, cum quis voluntate aliquid iurat, nisi sit malum, se ipsum obligat :
      ergo etc.</p>
          <p xml:id="bb-d1e37236-d1e145">Item, peccatum ex coactione perpetratum inducit obligationem ad poenam aeternam. Si ergo
      iuramentum de sui natura obligat ad veritatem servandam, sicut peccatum obligat ad poenam
      perferendam, videtur per simile quod iuramentum coactum sit obligatorium.</p>
          <p xml:id="bb-d1e37236-d1e148">Item, hoc ipsum videtur auctoritate <name ref="#Augustine">Augustini</name>. Quidam coactus iuravit cuidam concubinae
      quod eam dllceret in uxorem et ulterius non exhiberet parentes suos. Respondet beatus
      <name ref="#Augustine">Augustinus</name> ex consilio beati <name ref="#Ambrose">Ambrosii</name> quod matrimonium teneret et poeniteret de residuo.
      Ergo videtur, secundum sententiam beati <name ref="#Augustine">Augustini</name>, quod iuramentum coactum sit
      obligatorium.</p>
          <p xml:id="bb-d1e37236-d1e164">Sed contra : Vota coacta non obligant, quia votum est promissio spontanea ; sed iuramenti
      obligatio similiter a voluntate nostra procedit : ergo non videtur quod iuramenta coacta
      sint obligatoria.</p>
          <p xml:id="bb-d1e37236-d1e167">Item, <quote xml:id="bb-d1e37236-Qd1e169">praetor dicit, et Tullius etiam, in Rhetoricis, quod vi vel metu factum est
       ratum non habeo</quote>. Si ergo lex habet ratam omnem obligationem iustam, videtur quod
      iuramenta coacta non sint obligatoria.</p>
          <p xml:id="bb-d1e37236-d1e173">Item, causa metus mortis cadit in virum constantem ; sed metus qui cadit in virum
      constantem excusat a toto, secundum quod iurisperiti dicunt : ergo videtur quod iuramentum,
      quod fit ex tali metu, non sit obligatorium.</p>
          <p xml:id="bb-d1e37236-d1e176">Item, coactio excludit contractum matrimonialem ; sed tanti roboris et obligationis est
      ipsum matrimonium, quanti et iuramentum : si ergo matrimonium ex coactione contractum non
      est obligatorium, eadem ratione videtur quod nec iuramentum.</p>
        </div>
        <div xml:id="bb-d1e37236-Dd1e180">
          <head xml:id="bb-d1e37236-Hd1e182">Conclusio</head>
          <head xml:id="bb-d1e37236-Hd1e185" type="question-title">Iuramentum coactum respectu rei licitae in foro Dei obligatorium
      esse videtur, nisi relaxetur.</head>
          <p xml:id="bb-d1e37236-d1e188">Respondeo : Ad praedictorum intelligentiam est notandum quod hic est duplex modus dicendi.
      Quidam enim dicunt quod, cum duplex sit iuramentum, videlicet promissorium et assertorium,
      respectu iuramenti assertorii coactio non excusat a toto, sed a tanto. Si quis enim coactus
      iurat et asserit falsum esse verum, incurrit crimen periurii. In iuramenlo vero obligatorio
      sive promissorio coactio, quae surgit ex metu qui potest cadere in constantem virum, a toto
      excusat : tale enim iuramentum licitum est et non est contra Deum, quo quis promittit
      aliquid alicui se daturum vel facturum ; et ideo respectu talis iuramenti potest intervenire
      coactio sufficiens ad inclinandum etiam constantem virum. Et quia coactio sufficiens
      intervenit, voluntas illa non est iudicanda voluntas ; ac per hoc nec iuramentum illud est
      vere obligatorium, ut dicunt.</p>
          <p xml:id="bb-d1e37236-d1e191">Sed, quoniam verba <name ref="#Augustine">Augustini</name> et consilium etiam eius videtur esse in contrarium - videtur
      enim beatus <name ref="#Augustine">Augustinus</name> iudicare tale iuramentum obligatorium - ideo est alius modus dicendi,
      ut distinguatur duplex forum, videlicet ecelesiasticum et divinum, ita quod obligatio
      iuramenti coacti e contrario se habet obligationi iuramenti dolosi respectu huius duplicis
      fori. Nam in foro Ecclesiae iuramentum coactum non est obligatorium, tum quia Ecclesia
      praesumit quia iste qui coacte iuravit non iuravit voluntate implendi iuramentum, sed potius
      evadendi periculum ; tum etiam quia ille qui iurare compulit, cum malitiose et dolose
      processerit, nullum ius acquisivit nec de malitia commodum reportare debuit ; unde nullum
      habet ius repetendi. In foro autem Dei iuramentum coactum obligatorium est, quia, cum Deus
      aspiciat voluntatem interiorem, et voluntas non possit cogi coactione sufficiente, sed
      inducente, et ita voluntas coacta voluntas sit, iudicat Deus talem hominem obligari. Et ideo
      in foro conscientiae, secundum theologos, consulendum est ei qui sic iuravit, nisi
      relaxationem inveniat, iuramentum implere ; et hoc dico, si iuramentum illud fuit respectu
      rei licitae. Unde rationes concedi possunt quae sunt ad partem istam.</p>
        </div>
        <div xml:id="bb-d1e37236-Dd1e202">
          <head xml:id="bb-d1e37236-Hd1e204">Ad Rationes</head>
          <p xml:id="bb-d1e37236-d1e207">Ad illud vero quod obicitur in contrarium de obligatione voti, dicendum quod non est
      simile, quia votum respicit obligationem ad Deum, qui vult sacrificia non coacta, sed
      voluntaria. Si quis tamen coactione inducente cogatur ut votum emittat, videlicet ut in
      periculo mortis existens a Domino liberetur, non videtur absurdum dicere eum esse
      obligatum.</p>
          <p xml:id="bb-d1e37236-d1e210">Ad illud quod obicitur de praetore et lege, quod non reputat ratum iuramentum factum per
      metum, dicendum quod lex loquitur in foro iudiciali, quia non intromittit se de foro
      conscientiae. Unde, secundum illud forum, verum est quod iurantentum coactum non obligat. Ex
      hoc tamen non potest concludi quod non obliget quantum ad Deum.</p>
          <p xml:id="bb-d1e37236-d1e213">Ad illud quod obicitur, quod metus qui potest cadere in constantem virum excusat a toto,
      dicendum quod, licet respectu actuum humanorum possit cadere metus sufficiens in virum
      constantem, tamen quantum ad ea quae iustitiae sunt non potest cadere metus sufficiens in
      virum constantem. Quantum enim ad illa dicit Dominus : Nolite timere eos qui corpus
      occidunt. Ideo apud Deum talis metus non reputatur causa sufticiens ad excusandum hominem a
      reatu peccati vel ab obligatione iuramenti.</p>
          <p xml:id="bb-d1e37236-d1e216">Ad illud quod obicitur de obligatione matrimonii, dicendum quod non est simile, quia
      matrimonium hoc habet ex ratione significationis et institutionis, ut contrahatur ex mera et
      libera voluntate. Significat enim coniunctionem Christi et Ecclesiae, Dei et animae, in qua
      nulla intervenit coactio, sed mera benignitatis dilectio. Non sic autem est ex parte
      iuramenti. Et si tu quaeras de illo qui coactus iuravit contrahere matrimonium, utrum
      teneatur, dicendum quod tenetur, nisi ex causa superveniente absolvatur : Si tamen contrahat
      cum alia, in contrahendo peccat mortaliter nec amplius obligatur, sed pro culpa periurii est
      ei poenitentia imponenda. Et de hoc amplius habetur in quarto, in tractatu de
      matrimonio.</p>
        </div>
      </div>
    </body>
  </text>
</TEI>