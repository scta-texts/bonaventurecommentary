<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e41186">
        <head xml:id="bb-d4e41186-Hd1e108">Quaestio 3</head>
        <head xml:id="bb-d4e41186-Hd1e111" type="question-title">Utrum Summus Pontifex possit dispensare in voto.</head>
        <p xml:id="bb-d4e41186-d1e114">Tertio quaeritur de obligatione voti in comparatione ad dispensationem, et quaeritur,
          utrum Summus Pontifex possit dipensare in voto.</p>
        <div xml:id="bb-d4e41186-Dd1e117" type="rationes-principales">
          <head xml:id="bb-d4e41186-Hd1e119">Rationes principales</head>
          <p xml:id="bb-d4e41186-d1e122">Et quod non, videtur : Quia Glossa super illud Psalmi [75, 12] : <quote xml:id="bb-d4e41186-Qd1e124" ana="#ps75_12">Vovete et reddite</quote> etc. : <quote xml:id="bb-d4e41186-Qd1e127">Reddere est necessitatis</quote> ; sed circa
            ea quae sunt de necessitate salutis non potest dispensari : ergo etc.</p>
          <p xml:id="bb-d4e41186-d1e131">Item, obligatio voti est secundum ius naturale ; quod patet, quia omni tempore cucurrit
            ; sed Pontifex non potest in ea quae sunt iuris naturalis : ergo etc.</p>
          <p xml:id="bb-d4e41186-d1e134">Item, <name ref="#Bernard">Bernardus</name> dicit : quaedam sunt praecepta moralia
            primae tabulae ordinantia ad Deum ; quaedam secundae ordinantia ad proximum ; quaedam
            superaddita, ut canonicae sanctiones et Patrum instituta. In primis non potest
            dispensare nec homo nec Deus ; in secundis non homo, sed Deus ; in tertiis et homo et
            Deus. Ratio autem huius est, quia praecepta primae tabulae immediate ordinant ad Deum.
            Si ergo votum immediate ad Deum ordinat, videtur etc.</p>
          <p xml:id="bb-d4e41186-d1e140">Item, qui non facit quod promittit, mentitur ; sed Papa non potest dispensare in
            mendacio ; ergo nec in voto.</p>
          <p xml:id="bb-d4e41186-d1e144">Item, quod non in voto continentiae specialiter, videtur : Ecclesiastici 26, 20 : Non
            est digna ponderatio continentis animae. Si ergo continentia nullo modo potest
            recompensari, patet etc.</p>
          <p xml:id="bb-d4e41186-d1e147">Item, quod nec in voto paupertatis, videtur quia perfectius est pro Deo mendicare quam
            continere. Ergo perfectius est votum paupertatis : ergo, si dispensare non potest in
            voto continentiae, nec paupertatis.</p>
          <p xml:id="bb-d4e41186-d1e150">Item, quod nec in voto obedientiae, videtur, quia hoc est perfectissimum, quia in
            castitate vincit homo corpus suum, in paupertate mundum, in obedientia mactat homo se
            ipsum. Ergo etc.</p>
          <p xml:id="bb-d4e41186-d1e153">Sed contra : Quod possit in omni dispensare, videtur, quia votum unum non minus obligat
            quam aliud ; sed potest dispensare in aliquo, utpote in voto peregrinationis et
            abstinentiae : ergo et in omni.</p>
          <p xml:id="bb-d4e41186-d1e156">Item, quod specialiter in voto continentiae, videtur, quia dispensatio locum habet, ut
            dicit <name ref="#Bernard">Bernardus</name>, ubi cadit necessitas vel communis utilitas
            ; sed possibile est quod aliquis ex defectu mulieris incurrat periculum mortis ; sicut
            dicitur de rege Ludovico ; sed possibile est quod omnes moriantur qui possunt generare ;
            solo eo remanente qui vovit et remanente Papa et muliere : ergo, si necessitas est
            conservationis speciei, in casu isto posset contrahere.</p>
          <p xml:id="bb-d4e41186-d1e162">Item, possibile est ex Matrimonio pacem Ecclesiae dari, quae est communis utilitas ;
            sed communis utilitas praeferenda est bono privato : ergo etc.</p>
          <p xml:id="bb-d4e41186-d1e166">Item, quod in voto paupertatis, videtur, quia dispensare potest in voto abstinentiae ;
            sed maius est carnem suam macerare quam divitias dimittere : ergo etc.</p>
          <p xml:id="bb-d4e41186-d1e169">Item, quod in voto obedientiae, videtur, quia Summus Pontifex assumit de religionibus
            ad dignitates et praelationes ; sed sic assumpti non tenentur obedire praelatis sui
            ordinis quibus voverunt obedientiam : ergo etc.</p>
        </div>
        <div xml:id="bb-d4e41186-Dd1e173">
          <head xml:id="bb-d4e41186-Hd1e175">Conclusio</head>
          <head xml:id="bb-d4e41186-Hd1e178" type="question-title">Votum potest dispensari a Summo Pontifice, prout dispensatio
            dicit iuris declarationem, non autem, prout dicit iuris relaxationem</head>
          <p xml:id="bb-d4e41186-d1e181">Respondeo : Dicendum quod dispensatio dicitur dupliciter : uno modo iuris relaxatio,
            alio modo iuris declaratio. Dicunt ergo aliqui quod Papa potest in voto dispensare
            secundum quod dispensatio est iuris relaxatio, eo quod eius auctoritas est circa
            obligationem voti. Et rationem huius assignant, quia Papa est immediatus omnium
            praelatus et ad ipsum spectat omnium ordinatio, maxime quantum ad ea.quae sunt
            supererogationis. Et quia omnium voluntates eius subsunt auctoritati et dispositioni,
            nullum votum aliter debet emitti nisi cum hac conditione, nisi dominus Papa de vovente
            aliter duxerit disponendum ; et ideo nullus obligatur ad votum faciendum, cum Papa
            aliter disponat ; quodsi illam conditionem non apponat, tamen non potest eam excludere.
            Et ideo dicunt quod in omni voto potest dispensare et ab omni tali obligatione absolver.
            Et ad omnes rationes respondent quod non est ibi obligatio absoluta, sed conditionata ;
            et ideo dispensare potest, cum possit illam conditionem infringere, si sibi aliud de
            vovente placet disponere. Sed cum illa quae Deus consulit facienda, et absque dubio bona
            sunt, sine haesitatione totis visceribus amplectenda sint ; videtur etiam, cum Deus
            voluerit unumquemque liberum esse, quod unusquisque sine conditione aliqua talia possit
            et debeat vovere.</p>
          <p xml:id="bb-d4e41186-d1e184">Et ideo alii dicunt quod Papa in nullo voto potest dispensare secundum quod dispensare
            est iuris relaxatio, quia obligatio voti pendet ex iure divino, non humano, ex iure
            naturali, non ex constitutione Patrum. Propterea Papa non habet posse nec auctoritatem
            in votum relaxando ius, quia illud non est ei subiectum ; habet tamen potestatem quantum
            ius sibi dat ; et ideo dispensare potest secundum quod dispensatio est iuris declaratio.
            Et haec positio est rationabilior et securior est, quia magis per ipsam satisfit
            conscientiae.</p>
          <p xml:id="bb-d4e41186-d1e187">Ad intelligentiam eius est notandum quod ius obligationis voti constituitur ex duplici
            iure naturali, ex hoc videlicet quod homo debet esse verax in promisso, et ex alio quod
            nihil debet homo promittere nisi salva sua salute et divinae maiestatis honore. Ergo ex
            iure naturali est, quod quis per votum non impediri debet quin facere possit sibi
            utilius et Deo acceptabilius ; et ideo in omni voto quod recipit recompensationem
            melioris boni, sive simpliciter sive pro loco et tempore, dominus papa, cuius est ius
            dilucidare, potest dispensare.</p>
          <p xml:id="bb-d4e41186-d1e191">Et in hoc communiter omnes conveniunt, sed diversificantur penes modum dispensandi.
            Aliqui enim dicunt quod non est aliquod votum quod pro loco et tempore non recipiat
            recompensationem ; ideo nullum est in quo non possit dispensare. Unde dicunt quod bono
            continentiae praefertur bonum universalis Ecclesiae, ut pax ; et ideo in voto
            continentiae, de quo minus videtur, potest fieri dispensatio, vel simpliciter vel ad
            tempus, sicut etiam aliquando factum est.</p>
          <p xml:id="bb-d4e41186-d1e194">Alii vero dicunt quod votum continentiae non recipit recompensationem, quia non est
            digna ponderatio animae continentis, quando obtinetur victoria de domestico inimico ; in
            omnibus aliis est recompensatio : ideo potest dispensare in omnibus, praeterquam in
            hoc.</p>
          <p xml:id="bb-d4e41186-d1e197">Tertii dicunt quod perfectioni religionis, quae est in imitatione Christi, nihil potest
            aequari nec pro illa recompensari ; et illa substantialiter consistit in triplici voto,
            scilicet continentiae, paupertatis et obedientiae : et ideo in his tribus non potest
            dispensare. Perfectio enim consistit in assimilatione ad Christum maxime, sicut dicit
              <name ref="#Augustine">Augustinus</name>, in libro De vera religione ; et quia in
            nullo tantum assimilatur homo Christo sicut in his, nihil potest haec tria homini
            recompensare, quoniam recompensatio non tantum aliorum respicit bonum, verum etiam
            voventis, quoniam Deus vult quod magis sit unusquisque sollicitus de sua salute quam
            aliorum.</p>
          <p xml:id="bb-d4e41186-d1e203">Quae istarum trium opinionum sit verior, fateor me nescire et satis potest quaelibet
            sustineri, ideo nullam assero. Si quis tamen velit hanc ultimam acceptare, non occurrit
            ei inconveniens manifestum, ut dicatur, quia nec in omni nec in nullo, sed in quodam sic
            et in quodam non.</p>
          <p xml:id="bb-d4e41186-d1e206">Ad illud ergo quod obicitur, quod in nullo potest dispensare, dicendum quod illa
            argumenta currunt secundum quod dispensatio est iuris relaxatio, et sic non potest ;
            potest tamen secundum quod dispensatio est iuris declaratio, quia ius concedit votum non
            teneri, cum potest recompensari ; et universaliter domini Papae est hoc ius interpretari
            : et ideo in omnibus aliis ab his tribus potest dispensare.</p>
        </div>
        <div xml:id="bb-d4e41186-Dd1e211">
          <head xml:id="bb-d4e41186-Hd1e213">Ad rationes</head>
          <p xml:id="bb-d4e41186-d1e216">Ad illud quod obicitur, si potest in uno, et in omnibus, dicendum quod non est simile,
            quia conditio recompensationis melioris non stat uniformiter in omnibus.</p>
          <p xml:id="bb-d4e41186-d1e219">2-3. Ad illud quod obicitur, quod in voto continentiae potest cadere necessitas et
            utilitas, dicendum quod non cadit ; et praeterea, cum certitudo cadit, non cadit
            necessitas, quia nunquam est infirmitas a qua non possit quis nisi per coitum liberari.
            Non cadit necessitas respectu speciei, qui nunquam erit aliquis solus. Non cadit ibi
            maior utilitas facientis, et ibi non est, quia commutat meritum centesimi fructus in
            meritum trigesimi. Praeterea, si totum hoc esset, incertum esset, quia nescitur utrum
            infirmus coitu sanaretur ; nescitur utrum ex coitu aliquis generaretur ; nescitur etiam
            utrum ex Matrimonio pax reformaretur ; et non est dimittendum certum pro incerto : ideo
            non valet.</p>
          <p xml:id="bb-d4e41186-d1e222">Ad illud quod obicitur, quod votum abstinentiae voto paupertatis est maius, dicendum
            quod falsum est, quia exercitatio corporalis est ad modicum utilis, pietas autem valet
            ad omnia, ut dicit Apostolus ; et summa pietas est quod omnia vendantur et dentur
            pauperibus. Praeterea, difficilius est plures enim inveniuntur qui volunt ieiunare quam
            qui volunt mendicare. Praeterea, ibi non tantum est abdicatio rei terrenae, sed etiam
            voluntatis habendi ; unde pauperculus veniens ad religionem dimittit totum mundum
            ratione voluntatis.</p>
          <p xml:id="bb-d4e41186-d1e225">Ad illud quod obicitur de voto obedientiae, quod fit dispensatio in religiosis qui
            promoventur, dicendum quod, licet in praelationibus non teneantur obedire et multa
            habeant quae non licerent eis, si essent subditi, tamen in neutro voto est dispensatum.
            Nam in voto paupertatis non dispensatur, quia non licet tali religioso habere proprium,
            etiam si Papa dispenset ; sed tamen potest bona Ecclesiae dispensare, sicut abbas bona
            monasterii, nec amittit meritum paupertatis ; sed est divitiarum non dominus, sed
            dispensator, non amator, sed contemptor, non conservator, sed dispersor in pauperes.
            Similiter in voto obedientiae non est dispensatum, quia omnem obedientiam, quam debebat
            prius suo superiori, debet Papae ; et Papa a sua obedientia non potest eum absolvere ;
            et in talibus meritum obedientiae commutatur in meritum pastoralis curae ; nec est
            dispensatio, sed exemptio proprius debet dici.</p>
        </div>
      </div>
    </body>
  </text>
</TEI>