<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e44174">
        <head xml:id="bb-d4e44174-Hd1e108">Quaestio 2</head>
        <head xml:id="bb-d4e44174-Hd1e111" type="question-title">Utrum resurrectio sit omnium.</head>
        <p xml:id="bb-d4e44174-d1e114">Secundo quaeritur, utrum resurrectio sit omnium.</p>
        <div xml:id="bb-d4e44174-Dd1e117" type="rationes-principales">
          <head xml:id="bb-d4e44174-Hd1e119">Rationes principales</head>
          <p xml:id="bb-d4e44174-d1e122">Et quod sic, videtur : <ref xml:id="bb-d4e44174-Rd1e124">Ioannis 5, 28</ref> :<quote xml:id="bb-d4e44174-Qd1e127"> Veniet hora, in qua omnes qui
              in monumentis sunt audient vocem Filii Dei</quote> ; sed non possunt omnes audire nisi
            omnes resurgant : ergo etc.</p>
          <p xml:id="bb-d4e44174-d1e131">Item, <ref xml:id="bb-d4e44174-Rd1e133">I ad Corinthios 15, 51</ref> : <quote xml:id="bb-d4e44174-Qd1e136">Omnes quidem resurgemus, sed non omnes
              immutabimur</quote>.</p>
          <p xml:id="bb-d4e44174-d1e140">Item, ratione videtur, quia sententia mortis data est propter culpam originalem ; sed
            omnes habent hanc culpam : ergo omnes moriuntur. Sed resurrectio, ut probatum est prius,
            debet esse, ut anima corpori iungatur : ergo omnes debent resurgere.</p>
          <p xml:id="bb-d4e44174-d1e143">Item, omnes homines sunt mortales ; sed mortale et corruptibile de necessitate
            corrumpitur : ergo necesse est omnes corrumpi. Rursus, poena et praemium sunt aeterna ;
            et haec debentur homini : ergo necesse est hominem privari hac vita, et iterum dari sibi
            aliam vitam, ergo resurgere.</p>
          <p xml:id="bb-d4e44174-d1e147">Item, hoc ipsum ostenditur per hypothesim, quia bene sequitur, quodsi anima Socratis
            est immortalis, quod omnis anima : ergo pari ratione sequitur, si unum corpus resurget,
            et omne ; sed unum corpus resurrexit, scilicet Christi : ergo et omne.</p>
          <p xml:id="bb-d4e44174-d1e150">Contra : Danielis 12, 2 : <quote xml:id="bb-d4e44174-Qd1e152" source="http://scta.info/resource/dan12_2">Multi de his qui dormiunt in pulvere
              terrae evigilabunt</quote>. Ergo, cum hoc nomen <mentioned> multi </mentioned> sit
            partitivum , si multi evigilent, non ergo omnes ; ergo non omnium est resurrectio.</p>
          <p xml:id="bb-d4e44174-d1e159">Item, <ref xml:id="bb-d4e44174-Rd1e161">Ioannis 6, 44</ref> : <quote xml:id="bb-d4e44174-Qd1e164" source="http://scta.info/resource/io6_44">Nemo venit ad me, nisi Pater, qui
              misit me, traxerit eum ; et ego resuscitabo eum in novissimo die</quote>. Cum ergo hoc
            promittat ad se venientibus, scilicet resurrectionem, et non omnes veniant : non ergo
            omnes resurgent.</p>
          <p xml:id="bb-d4e44174-d1e168">Item, idem videtur ratione, quia pro peccato quod operata est anima in corpore,
            sufficienter punitur in purgatorio sine corpore. Ergo et in inferno sufficienter punitur
            pro utroque pari ratione, sic etc.</p>
          <p xml:id="bb-d4e44174-d1e171">Item, Christi resurrectio est causa nostrae resurrectionis in anima et in corpore ; sed
            non omnes resurgent in anima : ergo nec omnes resurgent in corpore.</p>
          <p xml:id="bb-d4e44174-d1e174">Item, resurrectio ad hoc est ut anima remuneretur in corpore sicut in illo meruit ; sed
            anima parvuli nihil est in corpore operata : ergo ad remunerationem eius non oportet
            corpus resurgere.</p>
        </div>
        <div xml:id="bb-d4e44174-Dd1e178">
          <head xml:id="bb-d4e44174-Hd1e180">Conclusio</head>
          <head xml:id="bb-d4e44174-Hd1e183" type="question-title">Resurrectio erit omnium</head>
          <p xml:id="bb-d4e44174-d1e186">Respondeo : Dicendum quod omnium est mors et omnium erit resurrectio. Corpus enim
            unitur animae immortali per naturam et mortuae per culpam in ipsa unione ; et ideo
            necessitatem contrahit ad moriendum et possibilitatem ad semper vivendum, quae secundum
            ordinem divinae providentiae ad actum semper debet prodire, exigente hoc nihilominus
            merito vel demerito et etiam divino iudicio.</p>
        </div>
        <div xml:id="bb-d4e44174-Dd1e191">
          <head xml:id="bb-d4e44174-Hd1e193">Ad rationes</head>
          <p xml:id="bb-d4e44174-d1e196">Ad illud ergo quod obicitur, quod multi evigilabunt, respondet <ref xml:id="bb-d4e44174-Rd1e198" target="http://scta.info/resource/adcd-20">Augustinus, XX De civitate Dei</ref>, quod
            multi id est omnes. Et talis modus loquendi frequenter invenitur in Scriptura. Vel
            facienda est vis in verbo quia evigilare plus dicit quam resurgere, quia vigilia est
            usus sensuum et dicit discretionem, quae non vigebit in parvulis damnatis, quia non erit
            in eis tristitia.</p>
          <p xml:id="bb-d4e44174-d1e202">Ad illud quod obicitur, quod nemo venit etc., dicendum quod vita accipitur dupliciter,
            scilicet large et proprie : large vivificatio corporis, proprie vivificatio corporis cum
            salute. Sic et resurrectio ; et secundo modo promittit Dominus resurrectionem bonis ad
            se venientibus ; sed quantum ad primum modum omnibus praedicit.</p>
          <p xml:id="bb-d4e44174-d1e205">Ad illud quod obicitur de poena purgatoria, dicendum quod non est simile, quia
            purgatorium dicit transitum, non terminum, nec dicit statum, sed status supplementum :
            ut quia praeclusa est homini per mortem via merendi et peccatum remanere multum nec
            poterat nec debebat, constituit Dominus locum per quem anima transiret ad patriam, ut
            anima solvat separata, quod non fecit coniuncta ; et quia hoc magis dicit supplementum
            quam terminum, ideo non oportet resumi corpus. Et sic patet illud.</p>
          <p xml:id="bb-d4e44174-d1e208">Ad illud quod obicitur, quod resurrectio Christi est causa nostrae resurrectionis in
            anima etc., dicendum quod non est simile, quia resurrectio animae est tantum ad bonum,
            sed resurrectio corporis est ad bonum et ad malum ; et resurrectio animae fit nostra
            voluntate, sed corporis exigente divinae iustitiae aequitate ; ideo ista est omnium,
            Iicet non illa.</p>
          <p xml:id="bb-d4e44174-d1e212">Ad illud quod obicitur de parvulis, dicendum quod, si anima non exierit in actum, tamen
            originale traxit in corpore et per corpus ; et ideo illi uniri debet, ut sicut ex
            coniunctione ad corpus peccavit, ita simul cum illo multetur poena damni. Amplius,
            remuneratio non est tota ratio quare fiat resurrectio ; sed divinae ordinationis
            decretum, qui, coniungendo animam immortalem corpori, per hoc decrevit illud corpus
            perpetuo vivificari. Si ergo divinum decretum non potest infirmari, necesse est illud
            corpus animae revivificari, ut sicut corpus separatum est ab anima propter divinam
            sententiam, quae respiciebat culpam, ita reiungatur animae pnopter divinam
            dispositionem, quae sic decreverat constituere humanam substantiam. Ratione cuius
            decreti corpus humanum dicitur ordinari et possibilitatem habere ad incorruptionem,
            quamvis in sui natura nihil habeat plus de incorruptibilitate quam alia corpora mixta,
            ut patebit ; secundum statum praesentem loquor.</p>
        </div>
      </div>
    </body>
  </text>
</TEI>