<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 34, P. 1, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 34, P. 1, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e31499">
        <head xml:id="bb-d1e31499-Hd1e119">III, D. 34, P. 1, A. 2, Q. 1</head>
        <head xml:id="bb-d1e31499-Hd1e122" type="question-title">Utrum dona Spiritus Sancti sint tantummodo septem.</head>
        <p xml:id="bb-d1e31499-d1e125">Circa primum sic proceditur et ostenditur quod dona sunt tantummodo septem.</p>
        <div xml:id="bb-d1e31499-Dd1e128" type="rationes-principales">
          <head xml:id="bb-d1e31499-Hd1e130">Rationes Principales</head>
          <p xml:id="bb-d1e31499-d1e133">Primo, auctoritate Isaiae 11, 2 : <quote xml:id="bb-d1e31499-Qd1e135">Requiescet super eum Spiritus Domini, spiritus
       sapientiae et intellectus</quote> etc., ubi septem dona enumerantur et non plura. Si ergo
      omnia dona perfecte fuerunt in Christo, ergo videtur quod numerus donorum completus sit in
      septenario.</p>
          <p xml:id="bb-d1e31499-d1e139">Item, super illud Iob 1, 2 : <quote xml:id="bb-d1e31499-Qd1e141">Nati sunt ei septem filii</quote>, Gregorius ibi :
      Septem, filii Iob, spiritualiter intelligendo, sunt septem dona Spiritus Sancti.</p>
          <p xml:id="bb-d1e31499-d1e145">Item, super illud Isaiae 4, 1 : <quote xml:id="bb-d1e31499-Qd1e147">Apprehendent septem mulieres virum unum</quote>,
      dicit Glossa quod per septem mulieres intelliguntur septem dona Spiritus Sancti.</p>
          <p xml:id="bb-d1e31499-d1e151">Item, per rationem virtutum, quia dona sunt ad expeditionem virtutum. Ergo, cum virtutes
      sint tantummodo septem, videtur quod dona septenarium numerum non excedant.</p>
          <p xml:id="bb-d1e31499-d1e155">Sed contra : Videtur quod tantum deberent esse quinque, quia dona respondent virtutibus :
      ergo, cum duae sint tantummodo virtutes ex parte cognitivae, videlicet fides et prudentia,
      ergo tantum duo deberent esse dona ex parte intellectivae eis correspondentia, videlicet
      scientia et intellectus : superfluunt ergo duo dona alia, videlicet consilium et sapientia :
      ergo videtur quod tantum sint quinque.</p>
          <p xml:id="bb-d1e31499-d1e158">Item, videtur quod deberent esse tantum quatuor, quia dona sunt contra sequelas vel
      symptomata quae ex peccato relinquuntur ; sed ista sunt quatuor tantum, videlicet ignorantia
      et infirmitas, malitia et concupiscentia, sicut dicit Beda : ergo etc.</p>
          <p xml:id="bb-d1e31499-d1e161">Item, videtur quod deberent esse tantum duo, quia quot modis est reperire bonum, tot modis
      est reperire malum ; sed tantummodo unum est donum quod expedit contra malum, videlicet
      donum timoris : ergo videtur quod unum solum deberet esse aliud, quod habilitaret ad bonum,
      et sic tantum duo. Et sic videtur quod non sint septem, immo multo pauciora.</p>
          <p xml:id="bb-d1e31499-d1e164">Item, videtur quod duplo plura debeant esse. Si enim dona sunt ad expeditionem virtutum, et
      fides habet duo dona ipsam expedientia, videlicet intellectum et scientiam, videtur quod
      quaelibet virtus deberet habere duo dona. Cum ergo virtutes sint septem, dona deberent esse
      quatuordecim.</p>
          <p xml:id="bb-d1e31499-d1e167">Item, videtur quod saltem deberent esse duodecim, quia quatuor dona sunt circa expeditionem
      rationalis, scilicet scientia et consilium, intellectus et sapientia. Cum ergo quaelibet
      aliarum duarum virium indigeat expediri et sanari, sicut rationalis, cum quaelibet earum sit
      tantum vel magis infirma, ergo quaelibet earum debet habere quatuor dona. Et si quaelibet
      earum habet quatuor, cum ipsae sint tres : ergo dona erunt duodecim.</p>
          <p xml:id="bb-d1e31499-d1e170">Item, videtur quod saltem deberent esse decem, quia sicut ad perfectionem poenitentiae
      necessarius est timor, sic etiam necessaria sunt pudor et dolor et gaudium ad hoc quod homo
      poenitere valeat perfecte et expedite. Igitur super haec dona videtur quod debeant esse alia
      tria. Cum ergo praedicta dona sint septem, aliis tribus superadditis, videtur quod deberent
      esse decem.</p>
          <p xml:id="bb-d1e31499-d1e174">Quaeritur ergo quare tot sunt, nec plura nec pauciora.</p>
        </div>
        <div xml:id="bb-d1e31499-Dd1e178">
          <head xml:id="bb-d1e31499-Hd1e180">Conclusio</head>
          <head xml:id="bb-d1e31499-Hd1e183" type="question-title">Dona Spiritus sancti sunt tantum septem.</head>
          <p xml:id="bb-d1e31499-d1e186">Respondeo : Ad praedictorum intelligentiam est notandum quod numerus, distinctio et
      sufficientia donorum quadrupliciter accipitur secundum ipsorum donorum comparationem
      quadruplicem. Habent enim dona primo comparari vel considerari respectu habituum annexorum ;
      secundo, respectu suorum oppositorum ; tertio, respectu finium proximorum ; quarto, respectu
      actuum et obiectorum.</p>
          <p xml:id="bb-d1e31499-d1e189">Per comparationem igitur ad habitus annexos sufficientia donorum dupliciter accipitur : uno
      modo, ut unumquodque donum alicui virtuti respondeat. Ut incipiamus a superiori, sapientia
      respondet caritati ; intellectus fidei ; consilium vero, propter hoc quod ordinat ad ea quae
      supererogationis sunt, in quibus spes aeternorum concipitur, respondet ipsi spei ; fortitudo
      fortitudini ; scientia prudentiae ; pietas iustitiae ; timor modestiae sive temperantiae.
      Aliter possunt sumi secundum quod ordinantur ad expeditionem virtutum theologicarum. Quia
      enim fides credit temporalia et aeterna quantum ad articulos Divinitatis et humanitatis, duo
      habet expedientia, intellectum scilicet circa aeterna et scientiam circa temporalia.
      Similiter caritas circa duo habet affici, videlicet circa Deum et circa proximum, et
      secundum hoc habet duo expedientia, videlicet sapientiam respectu Dei et pietatem respectu
      proximi. Spes etiam potest dupliciter a statu suo everti, vel per extollentiam in prosperis
      vel per depressionem in adversis ; et ideo habet duo dona expedientia, unum contra prospera,
      scilicet donum timoris, alterum contra adversa, scilicet donum fortitudinis. Et ut omnia
      expedite et sine errore currant, donum consilii his sex donis superadditur, ut simul sit in
      omnibus praedictis expeditio cum maturitate. Et haec est prima via accipiendi donorum
      sufficientiam. Huic tamen viae satis potest inferri calumnia, quia solummodo videtur ibi
      esse quaedam adaptationis congruentia.</p>
          <p xml:id="bb-d1e31499-d1e192">Secunda autem via accipiendi sufficientiam donorum est respectu suorum oppositorum. Et hoc
      potest similiter dupliciter fieri, videlicet respectu peccatorum capitalium vel respectu
      symptomatum consequentium. Respectu peccatorum sic, ut timor sit contra superbiam ; pietas
      contra invidiam ; scieritia contra iram, quae mentem perturbat ; fortitudo contra accidiam,
      quae mentem deicit ; consilium contra avaritiam, quae contra divinum consilium vult omnia
      retinere ; intellectus contra gulam et ebrietatem, quae rationem suffocant ; sed sapientia
      contra luxuriam, cui non sapiunt nisi carnalia.</p>
          <p xml:id="bb-d1e31499-d1e196">Alius modus sumendi est contra symptomata quem assignat Gregorius, in Moralibus super illud
      : Ventus vehemens etc. : <quote xml:id="bb-d1e31499-Qd1e198">Spiritus, qui ante omnia mentem virtutibus ornat, eamdem
       contra singula tentamenta septem virtutibus roborat</quote> Et post subdit : <quote xml:id="bb-d1e31499-Qd1e201">Contra
       stultitiam sapientia, contra hebetudinem intellectus, contra praecipitationem consilium,
       contra pusillanimitatem fortitudo, contra ignorantiam scientia, contra duritiam pietas,
       contra superbiam timor</quote>. Et nota quod superbia accipitur ibi, non pro vitio
      capitali, sed pro pronitate. Hic autem modus sumendi, etsi satis idoneus sit, tamen
      calumniabllis est uterque. Primus calumniabilis est, quia dona non sunt directe contra
      peccata. Uterque etiam est calumniabilis, quia quasi a posteriori sumitur ; et est ibi
      quaedam circulatio, quia ita bene sumitur sufficientia et numerus peccatonm et illarum
      poenalitatum per comparationem ad dona sicut e contrario.</p>
          <p xml:id="bb-d1e31499-d1e205">Tertia via sumendi sufficientiam donorum est per comparationem ad fines proximos, et hoc
      potest esse dupliciter. Dona enim, sicut dictum est, sunt uno modo ordinata ad patiendum
      conformiter Christo. Christus autem habuit haec septem dona, secundum quae esset perfecte
      dispositus ad patiendum. Quod enim primo movit Christum ad patiendum fuit omnimoda
      obediantia et subiectio respectu Patris, et quantum ad hoc fuit donum timoris. Secundum vero
      quod movebat erat compassio humani generis, et quantum ad hoc erat donum pietatis. His autem
      duobus praesuppositis, non restabat nisi aggressio passionis, et quantum ad hanc attenditur
      donum fortitudinis. Post hoc autem erat delectatio in impletione voluntatis paternae et
      nostra liberatione, et quantum ad hanc est donum sapientiae. Ad haec autem dirigenda
      necessaria erant alia dona tamquam directiva, videlicet scientia, quae est directiva
      pietatis, et consilium, quod est directivum fortitudinis, et intellectus, qui est
      praeambulum respectu sapientiae.</p>
          <p xml:id="bb-d1e31499-d1e208">Alius modus sumendi iuxta hanc viam est, quia dona sunt ad expediendum et expedite
      perveniendum in ultimum finem, et secundum hoc distinguuntur, quia aut expediunt contra
      malum aut ad bonum. Si contra malum, sic est timor. Si ad bonum, aut ad bonum quod est finis
      aut ad bonum quod est ad finem. Si ad bonum quod est finis, aut per modum videntis aut per
      modum gustantis. Primo modo est intellectus ; secundo modo sapientia. Si ad bonum quod est
      ad finem, hoc potest esse dupliciter : aut quia illud, bonum est supererogationis aut
      necessitatis. Si supererogationis, hoc dupliciter, quia donum ad illud bonum aut se habet
      per modum dirigentis, et sic est consilium ; aut per modum exsequentis sive aggredientis, et
      sic est fortitudo. Si vero sit bonum necessitatis, similiter est dupliciter, quia aut donum
      se habet respectu illius boni per modum regulantis, et sic, est scientia ; aut per modum
      exsequentis, et sic est pietas, cuius est exhibere opera misericordiae, sicut dicit
      Gregorius, in Moralibus.</p>
          <p xml:id="bb-d1e31499-d1e211">Quarta via sumendi sufficientiam donorum est per comparationem ad actus proprios. Actus
      autem, circa quos consistunt ipsa dona, dupliciter possunt distingui : aut secundum
      distinctionem virium animae aut secundum distinctionem duplicis vitae, activae videlicet et
      contemplativae. Secundum distinctionem virium animae sic : Cum sit in nobis triplex vis,
      videlicet irascibilis, concupiscibilis et rationalis, concupiscibilis dupliciter impeditur
      in opere suo : aut quia non compatitur malo aut quia non gustat bonum. Et sic duplex est
      donum ordinatum ad expediendum eius actum : unum, per quod expeditur ad gustandum bonum, et
      hoc est sapientia ; aliud, per quod expeditur ad compatiendum malo, et hoc est pietas.
      Similiter irascibilis dupliciter impeditur in actu suo recto : aut quia evanescit in
      prosperitate et effertur in altum aut quia in adversitate deficit et deiicitur in imum.
      Timor igitur datur ei ut expedite currat in prosperis ; fortitudo, ut expedite currat in
      adversis. Rationalis autem tripliciter habet impediri : aut propter ignorantiam in
      cognoscendis aut propter praecipitationem in deliberandis aut propter hebetudinem in
      investigandis : et ideo datur ei triplex donum, videlicet donum scientiae, ut expediatur in
      cognoscendo ; et donum consilii, ut expediatur in deliberando ; et donum intellectus, ut
      expediatur in sublimia perscrutando.</p>
          <p xml:id="bb-d1e31499-d1e214">Aliter sumitur distinctio donorum secundum distinctionem duplicis vitae, videlicet activae
      et contemplativae. Si quantum ad vitam contemplativam, sic est triplex actus correspondens
      actui hierarchico, videlicet illuminare, purgare et perficere, et secundum hoc triplex donum
      : unum, quod disponit ad purgationem, et hoc est timor ; aliud, quod attenditur secundum
      actum illuminandi, et hoc est intellectus ; tertium, quod attenditur secundum actum
      perficiendi, et hoc est sapientia. Secundum autem vitam activam distinguuntur actus, quia
      quidam sunt necessitatis et quidam supererogationis ; et respectu utrorumque est donum
      exsequens et dirigens, et sic sunt quatuor dona, quae cum aliis tribus faciunt septem.</p>
          <p xml:id="bb-d1e31499-d1e217">Vel aliter : in vita activa oportet alii communicare bona et sustinere mala, et secundum
      hoc sunt duo dona : pietas ad bona communicanda et fortitudo ad mala toleranda. Et haec duo
      habent duo directiva, ut sic quatuor sint dona expedientia ad actus vitae activae et tria ad
      actus vitae contemplativae per quamdam correspondentiam ad ipsum esse naturae, ut sicut ex
      parte corporis reperitur in nobis quaternitas principiorum et ex parte animae trinitas
      potentiarum, et sic in septenario intelliguntur omnia quae constituunt hominem in vita
      naturae, sic etiam in septenario numero sint dona Sancti Spiritus, quae expediunt hominem
      quantum ad vitam gratiae, ita quod tria sunt ex parte vitae spiritualis et interioris sive
      contemplativae, correspondentia ad tres potentias animae ; quatuor vero respectu vitae
      activae, correspondentia quadruplici principio constitutivo corporis. Et in hoc eodem numero
      propter perfectam integritatem est numerus virtutum et numerus beatitudinum et numerus
      petitionum in oratione dominica et numerus sacramentorum. Et contra hoc est numerus
      peccatorum capitalium et numerus septem symptomatum sive sequelarum, quas ponit Gregorius,
      in Moralibus. Et ad haec omnia praefiguranda praecessit in primordio conditionis totius esse
      numerus septem dierum propter septiformem illuminationem gratiae, quae est in nobis ex
      illius lucis supernae irradiatione.</p>
          <p xml:id="bb-d1e31499-d1e221">Sic igitur patet quod quadruplex est via sumendi donorum sufficientiam et octo modi, inter
      quos nescio si aliquis est qui satisfacit curioso perscrutatori. Hoc tamen constat, secundum
      quod auctoritates dicunt, quod dona Spiritus sancti sunt tantum septem, nec plura nec
      pauciora.</p>
        </div>
        <div xml:id="bb-d1e31499-Dd1e226">
          <head xml:id="bb-d1e31499-Hd1e228">Ad Rationes</head>
          <p xml:id="bb-d1e31499-d1e231">Ad illud ergo quod primo obicitur in contrarium, quod deberent esse tantum quinque, quia
      duo solum deberent respicere cognitionem, dicendum quod, sicut iam patet, quod alius et
      alius est modus sumendi sufficientiam virtutum et sufficientiam donorum. Quia enim dona ad
      expediendum sunt, et expeditio maxime fit per ea quae dirigunt et viam ostendunt : ideo
      plura dona respiciunt cognitionem quam affectionem ; sed econtra est de virtutibus, quia
      sunt ad rectificandum ; et rectitudo maxime consistit circa voluntatem et affectionem : et
      ideo non est simile hinc et inde.</p>
          <p xml:id="bb-d1e31499-d1e234">Ad illud quod obicitur, quod deberent esse quatuor contra quatuor quae sunt nobis inflicta
      pro peccato, dicendum quod, etsi tantum sint quatuor principalia, multa tamen sunt
      symptomata et sequelae ex peccatis derelicta in potentiis animae, ad illa quatuor
      consequentia, quia ratio non solum infim1atur per ignorantiam, sed etiam per hebetudinem et
      praecipitationem.</p>
          <p xml:id="bb-d1e31499-d1e237">Ad illud quod obicitur, quod tantum deberent esse duo, quia unum est solum quod revocat a
      malo, dicendum quod non est simile, quia unus est modus fugiendi malum, sed tamen multi sunt
      modi prosequendi bonum.</p>
          <p xml:id="bb-d1e31499-d1e240">Ad illud quod obicitur, quod deberent esse quatuordecim, cum duo sint expeditiva fidei,
      dicendum quod propria ratio sumendi sufficientiam donorum non est penes expeditionem
      virtutum, sed magis penes expeditionem ipsarum potentiarum in suis actibus. Verumtamen, si
      velimus sustinere quod dona distinguantur penes expeditionem virtutum, tunc respondendum est
      per interemptionem, quia non sunt duo expedientia fidem, sed tantum unum, ut unquique
      virtuti respondeat suum donum secundum modum in praecedentibus assignatum.</p>
          <p xml:id="bb-d1e31499-d1e244">Ad illud quod obicitur, quod deberent esse duodecim, quia quaelibet vis animae deberet
      habere quatuor, respondendum est quod non est simile, quia, cum rationalis regat se et
      alias, plura sibi occurrurtt impedimenta ; et ideo videtur quod plura habeat dona
      expedientia.</p>
          <p xml:id="bb-d1e31499-d1e247">Ad illud quod obicitur, quod deberent esse decem propter tres alias affectiones, videlicet
      gaudium, dolorem et pudorem, dicendum quod non est simile de illis affectionibus et timore.
      Nam duae illarum, videlicet dolor et pudor, propter suam imperfectionem non possunt rationem
      doni habere, sed magis respidunt sacramentum poenitentiae ; gaudium vero, quia dicit statum
      et quietem, magis debet inter fructus quam inter dona Spiritus computari.</p>
        </div>
      </div>
    </body>
  </text>
</TEI>