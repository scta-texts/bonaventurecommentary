<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e25191">
        <head xml:id="bb-d4e25191-Hd1e108">Quaestio 1</head>
        <head xml:id="bb-d4e25191-Hd1e111" type="question-title">Utrum sacerdos legalis habuerit claves.</head>
        <p xml:id="bb-d4e25191-d1e114">Primo ergo quaeritur, utrum sacerdos legalis habuerit claves.</p>
        <div xml:id="bb-d4e25191-Dd1e117" type="rationes-principales">
          <head xml:id="bb-d4e25191-Hd1e119">Rationes principales</head>
          <p xml:id="bb-d4e25191-d1e122">Et quod sic, videtur : Quia, sicut legisperiti instituti fuerunt ad populum docendum,
            ita sacerdotes ad sanctificandum, sicut patet per totum Leviticum et in Exodo ; sed
            legisperiti in Veteri Testamento acceperunt clavem scientiae ad peragendum suum officium
            : ergo pari ratione et sacerdotes legales ad suum. Minor patet per hoc quod dicitur
            Lucae 11, 46 : <quote xml:id="bb-d4e25191-Qd1e124" source="http://scta.info/resource/lc11_46">Et vobis legisperitis vae, qui tulistis clavem
              scientiae</quote> etc.</p>
          <p xml:id="bb-d4e25191-d1e128">Item, clavis est sequela Ordinis sacerdotalis, sicut melius iam patebit ; sed sacerdos
            legalis habuit ordinem et pontificatum, secundum quod patet ad Hebraeos 5, 4 : <quote xml:id="bb-d4e25191-Qd1e130" source="http://scta.info/resource/hebr5_4">Nec quisquam sibi sumit honorem, sed qui vocatur a Deo, tamquam
              Aaron</quote> : ergo cum habuerit principale, videtur quod et habuit annexum.</p>
          <p xml:id="bb-d4e25191-d1e134">Item, clavis est auctoritas discernendi et ligandi et solvendi faciendo
            reconciliationem peccatoris cum Ecclesia ; sed hoc totum fuit in sacerdote summo in
            Veteri Testamento, quia ad ipsum pertinebat leprosum iudicare et expiare, sicut dicitur
            Levitici 14, 2 : ergo habuit clavem. Si tu dicas quod illa erat potestas carnalis, sicut
            expiatio et ipsa lepra, contra : a lepra non potuit mundare corporaliter : ergo, si
            expiabat aliquo modo per aspersionem, sicut ibi ponitur, ergo expiatio illa erat
            spiritualis.</p>
          <p xml:id="bb-d4e25191-d1e137">Contra : Claves sacerdotales sunt ad aperiendum regnum caelorum ; sed regnum caelorum
            non fuit apertum ante mortem Christi ; ergo claves ante mortem Christi fabricatae non
            fuerunt ; ergo nec aliquis eas habere potuit ante.</p>
          <p xml:id="bb-d4e25191-d1e141">Item, per claves istas spirituales reconciliatur peccator, dum solvitur et ligatur ;
            sed reconciliatio fieri non potuit nisi per mediatorem, mediator unus tantum est,
            scilicet Christus Dominus : ergo ante adventum ipsius haberi non potuerunt.</p>
          <p xml:id="bb-d4e25191-d1e144">Item, lex Moysi lex carnalis dicitur ab Apostolo et lex occidens ; sed ista potestas
            est spiritualis et ad vivificandum vel ad perficiendum in vita ; ergo talis potestas
            clavium nullo modo legi illi competebat.</p>
        </div>
        <div xml:id="bb-d4e25191-Dd1e148">
          <head xml:id="bb-d4e25191-Hd1e150">Conclusio</head>
          <head xml:id="bb-d4e25191-Hd1e153" type="question-title">Potestas clavium propria est sacerdotis evangelici, et tantum
            figurata in veteri lege</head>
          <p xml:id="bb-d4e25191-d1e156">Respondeo : Dicendum quod aliqui doctores dicere voluerunt quod potestas clavis fuit in
            lege Moysi et est in lege gratiae ; sed differenter : quia ibi fuit imperfecte et
            semiplene, hic autem perfecte ; ut, sicut illa fuit imperfecta lex, et haec perfecta, et
            haec addit supra illam, sic clavis ad clavem ; et sicut poenitentia inchoavit in Veteri
            et fuit ibi, ita et clavis, secundum cuius arbitrium consummatur poenitentia. Et hoc
            nituntur ostendere per hoc quod sacerdotibus commissum fuit ut peccantibus per
            ignorantiam sacerdos imponeret poenam iuxta mensuram delicti, sicut dicitur <ref xml:id="bb-d4e25191-Rd1e158" target="http://scta.info/resource/lev5_18">Levitici 5, 18</ref> ; et illud fuit quoddam ligare ad poenam. Non
            tamen perfectam habuerunt potestatem, quia non poterant solvere remittendo partem poenae
            ; et hoc quidem habent a Christi passione claves in Nova Lege. Et per hoc respondetur
            secundum illos ad obiecta utriusque partis, ut patet intuenti.</p>
          <p xml:id="bb-d4e25191-d1e162">Alia opinio est, ut credo, probabilior, quod potestas clavium propria est sacerdotis
            evangelici ; nec in Lege Veteri fuit inchoata, sed magis figurata ; et illud apparet
            clarius, si respiciatur ipsius essentia, origo et finis. Clavis enim potestas
            spiritualis est, quae est aliquid datum animae in sigillatione, qua sigillatur
            charactere sacerdotali, et quoniam Lex illa non spiritualis, sed carnalis dicitur, ideo
            non competebat ei, sed Novae, quae est lex spiritus. Similiter patet hoc, si respiciatur
            clavis origo. Cum enim triplex sit clavis, ut in praecedentibus visum est, scilicet
            auctoritatis, excellentiae et ministerii, clavis ministerii descendit a clave
            auctoritatis mediante clave excellentiae, quoniam, etsi Deus per se delet culpam et
            sacerdos Iiquam poenae particulam, Christus tamen fuit qui solvit debitum in passione
            sua, solvit, inquam, debitum Adae, et tantum superabundavit quod ministris communicavit
            virtutem solvendi a poena. Similiter patet, si respiciatur finis, quoniam clavis ad
            aperiendum est per reconciliationem ; et quoniam in reconciliatione illa mediator est
            homo qui tenet locum Dei, et tunc potuit et debuit dari clavis ex quo Deus factus est
            homo, ut nos divinitatis suae tribueret esse participes, et ex quo pretium
            reconciliationis fusum est ; et hoc debuit esse in Nova Lege : et ideo primo dictum est
            Petro : Tibi dabo claves, quasi ante datae non fuissent. Concedendae sunt igitur
            rationes probantes quod solus sacerdos evangelicus habet claves.</p>
        </div>
        <div xml:id="bb-d4e25191-Dd1e167">
          <head xml:id="bb-d4e25191-Hd1e169">Ad rationes</head>
          <p xml:id="bb-d4e25191-d1e172">Ad illud ergo quod obicitur de clave scientiae, dicendum quod illa clavis scientiae
            dicitur clavis alia quam ista, quia illa fuit ad docendum ea quae iuris erant et Legis,
            haec autem ordinatur ad dirigendum clavem potentiae ligandi et solvendi a poena ; et ita
            haec aperit caelum, sed illa aperiebat, id est, aditum praeparabat ad sciendum. Lex
            autem Nova communicat cum Veteri in scientia, quia utraque lex docet, licet hic clarius
            aperiantur mysteria Legis et Prophetarum ; sed in redundantia et copia gratiae et
            spiritualitate potestatis differebat. Et ideo non valet illud.</p>
          <p xml:id="bb-d4e25191-d1e175">Ad illud quod obicitur, quod est sequela Ordinis, dicendum quod sicut in Lege Veteri
            non fuit clavis vera, sed figuralis, ita etiam et Ordo. Et hoc patet, quia verus Ordo
            est qui veram offert hostiam et sacrificium Deo acceptum ; et hoc est in Novo
            Testamento, ubi offerttir vera Christi caro. In Lege vero Veteri offerebatur caro bovis
            vel agni, qui erat huius signum.</p>
          <p xml:id="bb-d4e25191-d1e178">Ad illud quod obicitur, quod habuerunt discernendi auctoritatem et similiter expiandi,
            dicendum quod illud erat carnale, non spirituale. Quod obicit, quod non mundabat ab
            immunditia carnis, dicendum quod expiatio et illa sanctificatio proprie non erat
            carnalis nec spiritualis, sed figuralis ; unde non fiebat ad munditiapi carnis vel
            spiritus conferendam, sed potius ad significandam munditiam spiritualem. Dicitur tamen
            carnalis, pro eo quod de munditia carnis certificabat auctoritate et iudicio
            sacerdotis.</p>
        </div>
      </div>
    </body>
  </text>
</TEI>