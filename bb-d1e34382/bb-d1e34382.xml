<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 36, A. 1, Q. 6</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 36, A. 1, Q. 6</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e34382">
        <head xml:id="bb-d1e34382-Hd1e119">III, D. 36, A. 1, Q. 6</head>
        <head xml:id="bb-d1e34382-Hd1e122" type="question-title">Utrum caritas sit forma virtutum.</head>
        <p xml:id="bb-d1e34382-d1e125">Sexto et ultimo quaeritur, utrum caritas sit forma virtutum.</p>
        <div xml:id="bb-d1e34382-Dd1e128" type="rationes-principales">
          <head xml:id="bb-d1e34382-Hd1e130">Rationes Principales</head>
          <p xml:id="bb-d1e34382-d1e133">Et quod sic, videtur. Primo, per illud quod obicitur ad Romanos 1, 17 : <quote xml:id="bb-d1e34382-Qd1e135" source="http://scta.info/resource/rom1_17">Iustitia
       revelatur ex fide in fidem</quote>, ibi Glossa : <quote xml:id="bb-d1e34382-Qd1e138">Fides est daemonum et nominetenus
       Christianorum. Haec est informis qualitas mentis, quae ideo dicitur informis, quia sociam
       non habet caritatem, quae est forma omnium virtutum</quote>.</p>
          <p xml:id="bb-d1e34382-d1e142">Item, hoc ostenditur per illud quod dicitur in Glossa ad <ref xml:id="bb-d1e34382-Rd1e141" corresp="#bb-d1e34382-Qd1e144">Galatas 5, 22</ref> : <quote xml:id="bb-d1e34382-Qd1e144" source="http://scta.info/resource/gal5_22">Fructus
       autem Spiritus est caritas</quote> etc. ; ibi Glossa : <quote xml:id="bb-d1e34382-Qd1e147">Attende quod in enumeratione
       fructuum caput virtutum praemisit, id est caritatem. Quae enim alia inter fructus Spiritus
       debuit tenere primatum, nisi caritas, sine qua virtutes ceterae non reputantur esse
       virtutes</quote> ? Si ergo virtutes aliae sine caritate non reputantur esse virtutes, ergo
      quod sint verae virtutes, hoc habent a caritate : ergo ab ipsa caritate habent complementum
      et informationem.</p>
          <p xml:id="bb-d1e34382-d1e151">Item, hoc ipsum videtur ratione. <quote xml:id="bb-d1e34382-Qd1e153">Affectas enim imponit nomen operi</quote>. Ergo
      nullum opus potest esse rectum, nisi affectas primo rectificetur ; affectus autem non potest
      esse rectus, nisi diligat Deum propter se et super omnia, et hoc est per caritatem : igitur
      omne opus, cuiuscumque virtutis sit, si rectum est et bonum, hoc habet a caritate. Cum ergo
      actus caritatis inforntet omnia opera recta, videtur quod et ipsa caritas informet omnes
      alias virtutes, quia, sicut se habet actus ad actum, ita habitus ad habittim.</p>
          <p xml:id="bb-d1e34382-d1e157">Item, in moralibus complementum et species attenditur in ordine ad finem ; sed amor summi
      Boni est illud quod cetera facit in finem debitum tendere : igitur amor summi Boni dat
      omnibus habitibus gratuitis et eorum operibus formam et complementum. Cum igitur ille amor
      sit caritas, caritas est forma virtutum.</p>
          <p xml:id="bb-d1e34382-d1e161">Sed contra : Super illud ad Colossenses 3, 14 : <quote xml:id="bb-d1e34382-Qd1e163" source="http://scta.info/resource/col3_14">Caritas est vinculum
       perfectionis</quote>, ibi Glossa : <quote xml:id="bb-d1e34382-Qd1e166">Cetera dona perfectum faciunt ; caritas omnia
       ligat, ne abeant</quote>. Si ergo aliae virtutes a caritate reddunt habentem perfectum,
      videtur quod perfectae sint in se : ergo non indigent perfici nec formari a caritate.</p>
          <p xml:id="bb-d1e34382-d1e170">Item, diversorum secundum speciem diversae sunt perfectiones secundum speciem ; sed habitus
      virtutum secundum speciem diversificantur, secundum quod in praecedentibus est ostensum et
      communiter tenetur : cum ergo caritas sit virtus una, videtur quod ab ea aliae virtutes
      formari non possint.</p>
          <p xml:id="bb-d1e34382-d1e173">Item, quando aliqua duo in diversis subiectis sunt, impossibile est unum esse formam
      alterius ; sed caritas cum aliis virtutibus omnibus non reperitur in una potentia, quia
      diversae virtutes diversas potentias respiciunt : ergo impossibile est quod virtutes aliae a
      caritate informentur.</p>
          <p xml:id="bb-d1e34382-d1e176">Item, quandocumque aliqua sic se habent quod sunt species immediate unum genus dividentes
      et immediate fluentes ab uno principio, unum illorum non. potest esse forma alterius, quia
      oppositum non potest esse forma oppositi, nec disparatum disparati ; sed caritas dividitur
      ex opposito cum aliis virtutibus ; et iterum, omnes virtutes immediate fluunt a gratia, quae
      est omnium origo et forma : ergo una virtus non potest informare alteram ; et per hoc
      concluditur quod aliae virtutes non formantur a caritate sibi coniuncta.</p>
          <p xml:id="bb-d1e34382-d1e179">Item, formae non est forma nec perfectionis perfectio nec ultimi aliud ultimum reperire,
      quia iam esset abire ire infinitum ; sed quaelibet virtus forma est, quaelibet etiam
      perfectio potentiae est, quaelibet nihilominus est ultimum potentiae. Ergo videtur quod una
      virtus aliam formam a se ipsa non possit habere : videtur ergo falsum et non intelligibile
      quod aliae virtutes formentur a caritate.</p>
          <p xml:id="bb-d1e34382-d1e182">Item, si aliae virtutes a caritate formantur et habent esse virtutis, igitur esse virtutem
      soli caritati convenit per se, aliis vero per accidens. Quodsi hoc est falsum, immo aliae
      virtutes, per se loquendo, virtutes sunt, cum sint species virtutis, ergo videtur quod hoc
      sit falsum quod c.aritas sit forma virtutum</p>
        </div>
        <div xml:id="bb-d1e34382-Dd1e186">
          <head xml:id="bb-d1e34382-Hd1e188">Conclusio</head>
          <head xml:id="bb-d1e34382-Hd1e191" type="question-title">Omnes virtutes informantur a caritate, quia per ipsam omnes
      tendunt in finem ultimum et complementum accipiunt.</head>
          <p xml:id="bb-d1e34382-d1e194">Respondeo : Ad praedictorum intelligentiam est notandum quod habitus cuiuslibet virtutis
      tripliciter habet considerari secundum triplicem comparationem, videlicet ad obiectum, ad
      subiectum et ad finem ultimum. Possumus igitur loqui de virtutibus secundum istum triplicem
      respectum. Et si loquamur de eis in comparatione ad obiectum, sic sunt formae tantum se
      ipsis distinctae et earum distinctio innotescit per actum et obiectum ; et sic non sunt
      formabiles nec perfectibiles ab aliquo uno, cum ipsae sint formae et perfectiones
      distinctae. Si autem loquamur de virtutibus in comparatione ad subiectum, sic formae sunt,
      et tamen nihilominus formabiles, Formae quidem sunt informantes subiectum quantum ad
      bonitatem moralem ; per se ipsas tamen non sufficiunt ad bonitatem gratuitam, per quam anima
      efficitur Deo placita et accepta : et ideo perfici possunt et formari per gratiam, quae
      simul gratificat animam et habitus existentes in illa. Postremo, si loquamur de ipsis
      habitibus virtutum in comparatione ad finem ultimum, sic formae sunt et formabiles etiam.
      Formae quidem sunt, quia dispositiones sunt ipsius animae ordinantes ad perveniendum in
      finem ; formabiles tamen sunt, quia, etsi omnes disponant ad tendendum in finem ultimum,
      perfectio tamen tendentiae venit ex ipsa caritate. Sicut enim corpora gravia inclinantur ad
      centrum per pondus ; sic spiritus tendunt ad summum Bonum per pondus dilectionis. Et
      huiusmodi signum est quod caritas habet idem et sub eadem ratione pro obiecto et fine, quod
      non est reperire in alia virtute. Finis enim est bonum sub ratione boni et Bonum summum ; et
      hoc quidem Bonum sub ratione boni est caritatis obiectum. Et propterea ceterae virtutes
      quantum ad rationem tendentiae in finem ultimum ab ipsa caritate suscipiunt complementum ;
      et ideo non immerito radici caritatis attribuitur perfectio meriti. Et secundum hoc concedi
      potest ceteras virtutes a caritate formari, sicut auctoritates dicunt et rationes ad hoc
      inductae ostendunt, quae concedendae sunt, quoniam verum concludunt.</p>
        </div>
        <div xml:id="bb-d1e34382-Dd1e199">
          <head xml:id="bb-d1e34382-Hd1e201">Ad Rationes</head>
          <p xml:id="bb-d1e34382-d1e204">Ad illud vero quod primo obicitur in contrarium ; quod virtutes aliae faciunt animam
      perfectam, dicendum quod est perfectio simpliciter et est perfectio secundum quid. Quaelibet
      autem virtus perfectum facit, secundum quid tamen, quia respectu specialis actus et obiecti.
      Perfectionem autem simpliciter non habet anima nisi in universitate virtutum, in quantum ab
      una gratia informantur et ab una caritate imperantur, mediante cuius adminiculo perducunt ad
      finem ultimum. Unde, licet aliae virtutes dicantur perficere, ex hoc non potest condudi quin
      ipsae perficiantur a caritate ; perfectioni enim secundum quid superaddi potest perfectio
      simpliciter.</p>
          <p xml:id="bb-d1e34382-d1e207">Ad illud quod obicitur, quod diversorum secundum speciem diversae sunt perfectiones
      secundum speciem, dicendum quod est perfectio in esse primo et est perfectio in esse
      secundo. Verbum autem propositum veritatem habet de perfectione quantum ad esse primum, non
      autem de perfectione quantum ad bene esse. Cum autem dicimus ipsam caritatem esse formam et
      perfectivam virtutum, hoc non est quantum ad ipsarum primum esse, sed quantum ad bene esse,
      videlicet quantum ad perfectionem et complementum meriti. Unde sicut ceterae virtutes, licet
      formaliter distinguantur in genere virtutis, tamen a gratia formantur secundum quod
      gratuitae, sic etiam ceterae virtutes, quamvis sint distinctae, a caritate formari possunt,
      secundum quod meritoriae ; perfectionem enim meriti habent ex unica ratione, videlicet ex
      perfecta tendentia in summum finem.</p>
          <p xml:id="bb-d1e34382-d1e210">Ad illud quod obicitur, quod quae sunt in diversis subiectis, unum non potest esse alterius
      forma et perfectio, dicendum quod aliquid informari ab aliquo est dupliciter : vel sicut a
      principio constitutivo vel sicut a principio regitivo et directivo ; vel per alia verba :
      est forma quae complet in essendo et est forma quae complet in movendo. Cum ergo dicimus
      ceteras virtutes formari a caritate, hoc non est quia caritas sit forma constitutiva ipsarum
      virtutum, dans eis complementum in essendo, sed quia est forma directiva, dans eis
      complementum in regendo et ordinando. Sicut enim gravitas lapidem cum omnibus quae in eo
      sunt trahit deorsum et dirigit ad centrum, sic caritas animam elevat sursum et ceteras
      virtutes movet et dirigit ad finem suum. Quod autem ipse obicit, quod forma et formatum non
      possunt esse in diversis subiectis, hoc est verum de forma constitutiva, quae complet in
      essendo ; de alia non habet veritatem. Sicut enim una potentia potest ab alia regi et
      moveri, sic habitus unius potentiae ab habitu alterius ; unde sicut distinctio potentiarum
      non tollit ordinem in movendo, sic etiam nec impedit informationem virtutum quae penes illum
      ordinem attenditur.</p>
          <p xml:id="bb-d1e34382-d1e213">Ad illud quod obicitur, quod virtutes ex opposito dividuntur dicendum quod hoc est per
      comparationem ad sua obiecta secundum quae distinguuntur ; et sic una virtus non est forma
      alterius. In comparatione autem ad ipsam gratiam, in qua colligantur et uniuntur, et ad
      ipsum finem, ad quem ordinantur, sic non habent oppositionem, immo potius connexionem. Et ex
      hac parte una virtus potest alteram informare, pro eo quod immediatius tendit in ipsum
      finem. Unde, licet omnes virtutes immediate comparentur ad gratiam, a qua formantur, hoc non
      impedit quin per comparationem ad finem una virtus ab alia informetur. Posset etiam dici
      quod virtus caritatis non solum immediatius ordinat in finem, verum etiam irnmediatius se
      habet ad gratiam. Et huius signum est, quia non potest esse informis sicut ceterae virtutes.
      Unde tum ex maiori immediatione ad finem, tum ex maiori immediatiorte ad gratiam habet alias
      virtutes informare. Posset etiam dici quod virtus caritatis non solum immediatius ordinat in
      finem, verum etiam irnmediatius se habet ad gratiam. Et huius signum est, quia non potest
      esse informis sicut ceterae virtutes. Unde tum ex maiori immediatione ad finem, tum ex
      maiori immediatiorte ad gratiam habet alias virtutes informare.</p>
          <p xml:id="bb-d1e34382-d1e217">Ad illud quod obicitur, quod formae non est forma nec perfectionis perfectio, dicendum quod
      illud intelligendum est per se loquendo, quia forma non formatur secundum quod forma, nec
      perfectio perficitur secundum quod perfectio, sed secundum quod in se habet aliquam
      informitatem et aliquam imperfectionem. Et qui aliae virtutes, quantum est de se,
      informitatem aliquam habent et imperfectionem nec sunt omnino ipsius potentiae ultimativae,
      ideo perfici habent et ad maius complementum perduci per gratiam et caritatem. Praeterea,
      sicut tactum est prius, caritas non est forma et perfectio aliarum virtutum per
      constitutionem vel per compositionem, sed potius per ordinem in firiem. Unde virtutes alio
      modo sunt perfectiones et alio modo a caritate perficiuntur. Perfectiones, inquam, sunt in
      quantum subiectum suum qualificant habilitando ad actum sibi debitum ; perficiuntur autem in
      quantum a caritate imperantur et per eius imperium et adminiculum perfectius in finem
      ordinantur.</p>
          <p xml:id="bb-d1e34382-d1e220">Ad illud quod obicitur, quod si caritas est perfectio vitutum, tunc accidit allis esse
      virtutes, dicendum quod hoc esset verum, si virtutes aliae totam perfectionem virtutis
      traherent a caritate ; hoc autem est falsum. Virtutes enim quamdam perfectionem habent ex se
      et quamdam ex gratia superinfusa et quamdam etiam ex caritate superadiuncta, secundum quod
      tactum est supra. Et ideo ex hoc non potest concludi quod accidat aliis virtutibus esse
      virtutes ; ex se enim ipsis habent quod virtutes sint, licet non habeant in tanta
      completione ex se, in quanta habent esse ex adminiculo caritatis.</p>
        </div>
      </div>
    </body>
  </text>
</TEI>