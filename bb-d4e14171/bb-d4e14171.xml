<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e14171">
        <head xml:id="bb-d4e14171-Hd1e108">Dubia</head>
        <div xml:id="bb-d4e14171-Dd1e111">
          <head xml:id="bb-d4e14171-Hd1e113">Dub. I</head>
          <p xml:id="bb-d4e14171-d1e116">In parte ista sunt dubitationes circa litteram. Et primo de hoc quod dicit quod
            Christus se ostendit duobus discipulis in specie peregrini. Videtur enim in hoc
            multiplicari inconveniens, non solvi, quia Christus, qui est Veritas, nullam falsitatem
            habere potuit in verbo, ergo pari ratione nec in facto : ergo, cum non esset peregrinus,
            non debuit se in illa specie ostendere. Praeterea, corpus Christi erat gloriosum, ergo
            non erat visibile nec illius coloris : ergo videtur quod aliter se monstraverit quam
            fuit : ergo videtur quod in opere mendacium commisit.</p>
          <p xml:id="bb-d4e14171-d1e119">Respondeo : Dicendum quod Dominus ostendit se in specie peregrini, non ut ostenderet se
            esse peregrinum, sed ut <quote xml:id="bb-d4e14171-Qd1e121">talem se exhiberet oculis corporis, sicut dicit <name ref="#GregoryGreat">Gregorius</name>, qualis erat coram oculis mentis</quote>. Unde
            Dominus aliquando ostendit se dilectis suis sub diversis modis apparendi, non ut talis
            esse credatur, sed ut potius homini manifestetur in ea forma in qua potest percipere ;
            vel etiam ut potius occultetur. Dicendum ergo quod in ista ostensione nulla fuit
            deceptio. Sensus enim exterior formam videbat veram, interior non decipiebatur, sed
            claudebatur, sicut dicitur in Littera : Oculi eorum tenebantur, ne eum agnoscerent ; et
            ideo ista non fuit deceptio, sed veritatis occultatio ; et veritatem occultare non est
            mentiri. Unde non est simile in proposito, quia, cum tactus apprehendat partitionem et
            numerum partium, sicut sensatum commune et per se, et sensus communis necessario
            sequatur ad completam apprehensionem sensus particularis, non posset hoc esse sine
            deceptione. Et ideo quod inducunt pro simili non est simile, sed dissimile.</p>
        </div>
        <div xml:id="bb-d4e14171-Dd1e129">
          <head xml:id="bb-d4e14171-Hd1e131">Dub. II</head>
          <p xml:id="bb-d4e14171-d1e134">Item quaeritur de hoc quod dicit <name ref="#Augustine">Augustinus</name> : Manet
            integer totus in caelo. Videtur enim falsum, quia, sicut aliqui dicunt, adhuc Domini
            praeputium est in terra ; et aliqui dicunt se habere de sanguine Domini : non ergo totus
            est in caelo.</p>
          <p xml:id="bb-d4e14171-d1e140">Respondeo : Dicendum quod in Christo resurrexit totum quod fuit de veritate humanae
            naturae et quod spectat ad decentiam ; et ideo dicitur totus esse in caelo. Quod ergo
            obicit de praeputio, dicendum quod vel non fuit de carne secundum speciem, sed divina
            dispensatione parum de carne. secundum materiam ibi fuit, ut daretur nobis in
            devotionem, sicut reliquiae ; et sic dicendum est de sanguine ; vel aliquid fuit de
            veritate, et illud resurrexit cum Christo et est in caelo et residuum mansit. Aliqui
            tamen dicunt quod ctrcumcisi resurgent sine praeputio, quia illud signaculum est ad
            decorem. Et si tu obicias, quod totum restirget, dicunt quod verum est : totum quod
            spectat ad esse vel pulcritudinem ; et ideo non. est instantia de praeputio. Quod autem
            horum sit verius, difficile est scire ; tamen, quocumque modo dicatur, verum est quod
            totus Christus, id est perfectus, quantum ad esse et bene esse in caelo est.</p>
        </div>
        <div xml:id="bb-d4e14171-Dd1e144">
          <head xml:id="bb-d4e14171-Hd1e146">Dub. III.</head>
          <p xml:id="bb-d4e14171-d1e149">Item quaeritur de hoc quod dicit : Manet integer totus in corde tuo. Videtur enim male
            dicere, quia corpus Christi non intrat cor tuum, cum sit quid corporale, quia solus Deus
            illabitur animae : ergo, si Christus integratur ex anima et corpore, non potest esse in
            corde nec manere.</p>
          <p xml:id="bb-d4e14171-d1e152">Respondeo : Dicendum quod Christus habitat in cordibus nostris non corporaliter, sed
            spiritualiter sive per fidem, sicut dicitur <ref xml:id="bb-d4e14171-Rd1e154" ana="#eph3_17">ad Ephesios 3, 17</ref>.
            Hinc est quod Christus dicitur manere integer in corde, quia, quantumcumque species
            frangatur, cor fidele credit corpus Christi manere integrum et illibatum, non quod
            corpus secundum veritatem animam ingrediatur.</p>
        </div>
        <div xml:id="bb-d4e14171-Dd1e159">
          <head xml:id="bb-d4e14171-Hd1e161">Dub. IV.</head>
          <p xml:id="bb-d4e14171-d1e164">Item quaeritur de hoc quod dicit Hilarius quod ubi pars, ibi totum. Videtur enim
            secundum hoc quod, cum plures sint ibi partes, quod Christus sit ibi pluries ; et cum
            infinitae, infinities ; quod non videtur esse conveniens.</p>
          <p xml:id="bb-d4e14171-d1e167">Respondeo : Ad hoc dicunt aliqui quod corpus Christi est in illa specie semel tantum,
            et tamen concedunt esse infinities quantum ad modum ; et ponunt exemplum in figura
            incisionis, quae est in cera una et semel, quia una imago potest fieri ex frusto uno
            cerae, tamen infinitis modis potest formari. Nam in qualibet parte cerae est oculus, et
            in qualibet est manus, et in qualibet est caput. Dicunt enim in cera esse quidquid manus
            artificis potest facere. Et ad hoc est auctoritas philosophi, in Sex Principiis, qui
            dicit quod in huiusmodi formis esse est a natura, sentiri vero ab actu. Et ad hoc etiam
            est auctoritas <name ref="#Jerome">Hieronymi</name>, Super prologum Bibliae : Mollis
            cera et ad formandum facilis, etiam si artificis manus cesset, tamen intus virtute est
            quidquid potest esse. Sed licet exemplum illud aliquid videatur superficietenus habere
            similitudinis, plus habet dissimilitudinis, quia tota imago non est in qualibet parte
            cerae sicut in tota cera ; hic autem, quantumcumque parva pars significetur, tantum est
            quantum est in hostia tota. Praeterea, quidquid dicatur ibi esse a natura, nunquam est
            in actu nisi ars faciat, est tamen in potentia. Et ideo dicit <name ref="#Jerome">Hieronymus</name> quod <quote xml:id="bb-d4e14171-Qd1e175">intus est virtute</quote> ; hic autem totus Christus in
            qualibet parte hostiae.</p>
          <p xml:id="bb-d4e14171-d1e179">Ideo dicendum aliter quod corpus Christi, cum sit in Sacramento non quasi in loco, sed
            ut in signo, non tantum signante, sed etiam continente veraciter ; et ratio continentiae
            non discedat a ratione Sacramenti : sicut quaelibet pars potest significare et
            significat sicut totum, sic quaelibet pars significat et continet totum. Et quoniam,
            quantumcumque partes significent, tamen unum sunt cum toto, unum, inquam, signum, non
            plura, nisi dividantur ; hinc est quod tantum semel continent et Christus totus semel
            continetur. Nec potest inveniri exemplum in corporalibus, immo potius inveniretur
            contrarium ; sed exemplum quaerendum est in spiritualibus, non quia corpus Christi non
            sit vere corpus, sed mod um essendi habet ibi supra naturam corporum. Sicut ergo in
            unico corpore est unica anima et tamen in singulis membris existens tota, et est semel,
            quia unum est perfectibile, sic et corpus Christi semel tantum in uno est
            Sacramento.</p>
        </div>
        <div xml:id="bb-d4e14171-Dd1e184">
          <head xml:id="bb-d4e14171-Hd1e186">Dub. V.</head>
          <p xml:id="bb-d4e14171-d1e189">Item quaeritur de hoc quod dicit : Indignus est qui aliter celebrat mysterium, quam
            Christus tradidit. Videtur enim male dicere, quia omnes aliter celebramus ; constans
            enim est quod Christus nec tot orationes nec tot crucis signationes fecit, quot nos
            facimus. Si tu dicas quod hoc intelligitur quantum ad ea quae sunt de substantia
            sacramenti, quaeritur : quare Ecclesia addit istas solemnitates et tot crucis
            signationes ?</p>
          <p xml:id="bb-d4e14171-d1e192">Respondeo : Dicendum quod quaedam spectant ad huius Sacramenti necessitatem et
            integritatem, et talia Christus per se tradidit : quaedam ad solemnitatem, et haec
            Ecclesia superaddit ; haec autem non sunt diminuentia, sed.salvantia illa quae sunt de
            integritate Sacramenti ; et ideo non aliter celebrat, sed ita servat, Si quis vero
            mutaret formam Christi vel ea quae tradita sunt ab Ecclesia mutaret, utique talis esset
            indignus ; et de tali loquitur.</p>
          <p xml:id="bb-d4e14171-d1e195">Ad illud quod quaeritur, quare Ecclesia addit huiusmodi solemnitates, dicendum quod
            additio harum solemnitatum est pro excitanda devotione et arctanda intentione, est etiam
            tertio propter expressiorem significationem. Unde adduntur orationes ad excitandam
            devotionem in sacerdotibus et ad docendum quid debeant petere. Unde sicut institutae
            sunt horae canonicae ne propter negligentiam pertranseat hora in qua non laudetur Deus
            et ut populus accendatur ad devotionem, sic et in proposito est intelligendum. Propter
            intentionem vero fiunt crucis signationes, ; ut sacerdos actu cordis et manuum
            convertatur supra Sacramentum ; ideo quando nominat, signat. Propter expressiorem
            significationem : illae enim crucis signationes quae ibi fiunt, quae sunt viginti
            quinque, et fiunt in septem vicibus, significant expresse passionem Christi sicut tradit
            Innocentius : In prima vice fiunt ter, ad significandam trinam traditionem Christi,
            scilicet a Deo, Iuda et Iudaeo. In secunda vice fiunt quinquies, ad significandum
            quinque personas quae in traditione Christi fuerunt, scilicet personam traditi,
            tradentis Iudae et ementium, qui fuerunt tres, scilicet pontifices, scribae et
            pharisaei. In tertia fiunt bis, ad significandum conversionem duplicis elementi,
            scilicet panis et vini. In quarta fiunt quinquies, ad significandum quinque plagas. In
            quinta fiunt bis, ad significandum vincula quibus corpus fuit ligatum, et flagella
            quibus sanguis allisus. In sexta fiunt ter, propter crucifixionem factam in linguis
            Iudaeorum, quando ter dixerunt : Crucifige eum. In septima quinque, ter de corpore super
            calicem et bis a latere, ut significentur tres cruciatus, scilicet passionis,
            propassionis et compassionis, et propier aquam et sanguinem quae de latere Christi
            fluxerunt Hae omnes sunt viginti quinque, qui est numerus quadratus respectu quinarii
            super se reflexi ut designetur quod, quantumcumque multiplicetur sacrificium, semper est
            unum. Et sic patet quod nihil vacat a mysterio.</p>
        </div>
      </div>
    </body>
  </text>
</TEI>