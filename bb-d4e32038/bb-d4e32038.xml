<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e32038">
        <head xml:id="bb-d4e32038-Hd1e108">Quaestio 2</head>
        <head xml:id="bb-d4e32038-Hd1e111" type="question-title">Utrum episcopus haereticus possit dare Ordines.</head>
        <p xml:id="bb-d4e32038-d1e114">Secundo quaeritur, utrum episcopus haereticus possit dare Ordines.</p>
        <div xml:id="bb-d4e32038-Dd1e117">
          <head xml:id="bb-d4e32038-Hd1e119">Rationes principales</head>
          <p xml:id="bb-d4e32038-d1e122">Et quod sic, videtur : <ref xml:id="bb-d4e32038-Rd1e124">Augustinus, Contra Parmenianum</ref> dicit : <quote xml:id="bb-d4e32038-Qd1e127" source="http://scta.info/resource/nlVsRp-f2KIno">Sicut dicimus in Baptismo quod per
              eos dari possit, ita et in ordinatione</quote> ; et ad hoc sunt plures auctoritates in
            littera.</p>
          <p xml:id="bb-d4e32038-d1e131">Item, ratione videtur, quia sicut se habet sacerdos ad potestatem conficiendi, sic se
            habet episcopus ad potestatem ordinandi ; sed sacerdos, quantumcumque haereticus, si
            habeat intentionem faciendi quod facit Ecclesia, vere conficit : ergo et haereticus
            episcopus vere ordinat, si formam ecclesiasticam servat.</p>
          <p xml:id="bb-d4e32038-d1e134">Item, si aliquis catholicus intra Ecclesiam ordinetur et post in haeresim labatur, si
            iterum revertatur, non reordinatur ; ergo Ordines labendo in haeresim non amisit pari
            ratione nec episcopus dignitatem sive gradum episcopalem : ergo existens haereticus
            habet illam dignitatem sive excellentiam Ordinis, ergo et operationem consequentem ipsam
            de facto : ergo si ordinat, ordinatum est.</p>
          <p xml:id="bb-d4e32038-d1e137">Item, character aeque vere est in malis ut in bonis et aeque vere imprimitur malis ut
            bonis. Ergo pari ratione aeque bene datur a malis sive perversis ut a bonis : ergo, cum
            essentia Ordinis in charactere consistat, patet etc.</p>
          <p xml:id="bb-d4e32038-d1e141">Contra : Innocentius dicit, et habetur in littera : <quote xml:id="bb-d4e32038-Qd1e143">Constat eum qui honorem
              amisit, honorem dare non posse</quote> ; sed talis est haereticus : ergo etc.</p>
          <p xml:id="bb-d4e32038-d1e147">Item, <ref xml:id="bb-d4e32038-Rd1e149" source="http://scta.info/resource/gd-p2c1q1-d1e166">Causa I, quaestione
              1</ref> : <quote xml:id="bb-d4e32038-Qd1e152">Benedictio illi in maledictionem convertitur, qui ad hoc quod fiat
              haereticus ordinatur.</quote> Ergo, si per maledictionem nullus promovetur ad Ordinem,
            patet etc.</p>
          <p xml:id="bb-d4e32038-d1e156">Item, plus est aliquem ad Ordinem promovere quam absolvere vel ligare ; sed haereticus
            praecisus nullum potest absolvere vel ligare ; ergo nullum potest ad sacros Ordines
            promovere.</p>
          <p xml:id="bb-d4e32038-d1e159">Item, inferior potestas non potest agere nisi per continuationem cum superiori et
            propria potestate ; sed potestatis plenitudo est in Summo Pontifice, a quo separatus et
            disiunctus est haereticus praecisus : ergo videtur quod nihil omnino possit dare de eis
            quae spectant ad ecclesiasticas potestates.</p>
        </div>
        <div xml:id="bb-d4e32038-Dd1e163">
          <head xml:id="bb-d4e32038-Hd1e165">Conclusio</head>
          <head xml:id="bb-d4e32038-Hd1e168" type="question-title">Apud haereticos ordo potest dispensari quoad veritatem, non
            quoad utilitatem</head>
          <p xml:id="bb-d4e32038-d1e171">Respondeo : Dicendum quod, et si ista quaestio aliquando fuerit dubia multum apud
            praeclaros doctores de omnibus sacramentis, tam de Baptismo quam de aliis, quod non
            essent apud haereticos, tamen per illustrissimum doctorem <name ref="#Augustine">Augustinum</name> aperte est nobis haec quaestio patefacta, quod sacramenta
            ecclesiastica apud haereticos, qui formam Ecclesiae servant et intentionem habent
            faciendi quod facit Ecclesia, sunt quantum ad veritatem, quamvis non sint quantum ad
            utilitatem, quia sacramenta dispensant, sed tamen fructum sacramentorum non reportant,
            pro eo quod Spiritus Sanctus non est extra catholicam Ecclesiam. Et ideo in omnibus
            sacramentis, quae habent veritatem differentem ab utilitate, generaliter verum est quod
            apud haereticos possunt esse ; omnia autem sacramenta sunt talia, praeter sacramentum
            Poenitentiae, cuius res est interior contritio, sine qua nulla vera est absolutio et cum
            qua nulla absolutio est vana vel inutilis : ideo omnia possunt.dispensare et dispensant
            veraciter, praeter solam absolutionem Poenitentiae ; et ideo nulla iterantur praeter.
            illam, nisi forte Unctio Extrema. Et sic, cum Ordo habeat characterem qui praeter
            Spiritus Sancti gratiam, qua peccata delentur, existit, dicendum quod apud eos potest
            veraciter dispensari.</p>
        </div>
        <div xml:id="bb-d4e32038-Dd1e179">
          <head xml:id="bb-d4e32038-Hd1e181">Ad rationes</head>
          <p xml:id="bb-d4e32038-d1e184">1-2. Ad illud ergo quod obicitur de Innocentio et de <name ref="#GregoryGreat">Gregorio</name>, ad illas duas auctoritates dicendum quod ideo dicitur recipere
            maledictionem, quia gratiam non recipit ; ideo dicitur non recipere honorem, quia non
            recipit exsecutionem qui ordinatur ab haeretico praeciso, qui ideo dicitur Ordinem
            amisisse, pro eo quod Ordinis exsecutionem amisit, non quia amisit characterem, qui
            deleri non potest.</p>
          <p xml:id="bb-d4e32038-d1e190">Ad illud quod obicitur de potestate absolvendi, dicendum quod non est simile, quia
            absolutio sacerdotalis aut nulla est aut sine fictione est ; nullus autem. scienter ab
            haeretico absolvitur qui careat fictione. Aliter tamen potest dici quod potestas
            quadruplex reperitur in ministris Ecclesiae. Quaedam namque est fundata super Ordinem
            principaliter, ut potestas conficiendi ; quaedam super iurisdictionem canonicam
            principaliter, ut potestas excommunicandi ; quaedam super Ordinem et eminentiam, ut
            potestas ordinandi ; quaedam super Ordinem et iurisdictionem, ut potestas absolvendi et
            ligandi in foro poenitentiali. Et quoniam character auferri non potest, ideo potestas,
            quae consequitur characterem, de facto auferri non potest. Sed quoniam iurisdictio
            descendit ordinate a superiori ad inferius, ita quod plenitudo est in Summo Pontifice,
            ideo potest auferre eam et potestatem quae eonsequitur ipsam. Unde potest excommunicando
            auferre potestatem absolvendi et excommunicandi, sed non ordinandi.</p>
          <p xml:id="bb-d4e32038-d1e193">Et per hoc patet responsio ad multa et ad sequens etiam. Quod enim obicitur, quod in
            Summo Pontifice est plenitudo potestatis, verum est secundum quod potestas consequitur
            iurisdictionem ; quae maxima et in termino est in eo, sed non in quantum sequitur
            characterem, quia ille immediate a Deo imprimitur et est in omnibus aequalis ; tamen
            exsecutio omnis potestatis debet fieri secundum eius regimen ; et ideo, si ipse
            prohibeat, non potest talis potestas licite exire in actum ; tamen, quia ab ipso non
            dependet secundum rem de facto, facit, sicut et alius. Et sic patet totum.</p>
        </div>
      </div>
    </body>
  </text>
</TEI>