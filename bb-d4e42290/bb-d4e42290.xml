<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e42290">
        <head xml:id="bb-d4e42290-Hd1e108">Dubia</head>
        <div xml:id="bb-d4e42290-Dd1e111">
          <head xml:id="bb-d4e42290-Hd1e113">Dub. I.</head>
          <p xml:id="bb-d4e42290-d1e116">In parte ista sunt dubitationes circa litteram et primo quaeritur de hoc quod dicit
            quod evidenter apparet non posse contrahi Matrimonium ab his qui sunt diversae fidei.
            Videtur enim ex hoc quod, si aliquis vult baptizari et est fidelis, quod etiam ante
            Baptismum contrahi possit cum illo.</p>
          <p xml:id="bb-d4e42290-d1e119">Respondeo : Dicendum quod fides non tantum accipitur pro habitu credendi, quantum
            acccipitur pro sacramento fidei. Et hoc probatur per illud quod dicitur Causa XXVIII,
            quaestione 1, Cave, christiane, et infra : Si christiana sit, non est satis nisi ambo
            initiati sitis sacramento Baptismi. Unde <name ref="#HughOfStVictor">Hugo</name> fuit
            istius opinionis, quod hoc intelligitur quantum ad sacramentum Baptismi, scilicet
            disparitas cultus. Quamvis ergo talis fidem habeat, quia tamen non habet fidei
            sacramentum, ideo non est persona ad contrahendum legitima.</p>
        </div>
        <div xml:id="bb-d4e42290-Dd1e126">
          <head xml:id="bb-d4e42290-Hd1e128">Dub. II</head>
          <p xml:id="bb-d4e42290-d1e131">Item, quaeritur de hoc quod dicit : Apostolus, ne fiat, consilio caritatis suadet.
            Videtur enim male dicere, quia ex hoc videtur quod fidelis licite possit infideli
            cohabitare. Sed contra : <ref xml:id="bb-d4e42290-Rd1e133" target="http://scta.info/resource/gd-p2c28q1-d1e270">Causa
              XXVIII, quaestione 1, Iudaei etc.</ref> : <quote xml:id="bb-d4e42290-Qd1e136">Non potest infidelis in eius
              permanere coniunctione, quae iam in christianam translata est fidem</quote> ; et in
            duobus capitulis subsequentibus idem dicitur.</p>
          <p xml:id="bb-d4e42290-d1e140">Respondeo : Dicendum quod ad hoc voluerunt aliqui distinguere quod illud Apostoli
            intelligitur de paganis, qui ad fidem facilius convertuntur. Sed ille canon intelligitur
            de Iudaeis, qui obstinati sunt adeo quod potius perverterent conversos quam per ipsos
            proficerent. Sed, cum omnes sint in malitia nunc obstinati, ista distinctio non habet
            locum nunc, sed in principio, cum tam Iudaei quam gentiles passim converterentur ad
            fidem et cum modico adiutorio, propter salutem coniugum concessit et consuluit Apostolus
            tunc cohabitare. Sed postmodum Iudaei adeo sunt obstinati in malitia quod potius
            volebant pervertere quam converti, adhuc gentilibus ad fidem intrantibus ; et tunc
            concedebatur cohabitare gentilibus, non Iudaeis. Nunc autem, quia utrique sunt in
            malitia obstinati, propter periculum corruptionis evitandum neutris conceditur
            cohabitare, quia semper praesumitur, nisi velint converti, quod nolint cohabitare sine
            contumelia Creatoris.</p>
        </div>
        <div xml:id="bb-d4e42290-Dd1e144">
          <head xml:id="bb-d4e42290-Hd1e146">Dub. III.</head>
          <p xml:id="bb-d4e42290-d1e149">Item quaeritur de hoc quod dicit : Quod propter quaslibet illicitas concupiscentias
            potest vir dimittere uxorem ; et hoc idem supra probavit. Sed in contrarium obicitur,
              <name ref="#Jerome">Hieronymus</name> : Si uxor peccat in animam suam, non est polluta
            viro suo. Ergo vir non potest eam dimittere. Et hoc etiam videtur ratione, quia vir non
            habet potestatem animae uxoris, sed tantum corporis ; sed omne peccatum, quodcumque
            fecerit homo, excepta fornicatione, est extra corpus ; alia enim peccata animam
            offendunt : ergo etc. Item, per deductionem ad inconveniens improbatur hoc ipsum, quia,
            cum vix reperiantur de saecularibus personis aliqui qui non peccent aliquando, tunc fere
            omnia Matrimonia possent licite separari.</p>
          <p xml:id="bb-d4e42290-d1e155">Respondeo : Dicendum quod non est concessum propter fornicationem fieri Matrimonii
            divisionem, nisi eatenus qua per illam fornicationem alter laeditur vel offenditur qui
            est matrimonialiter copulatus.</p>
          <p xml:id="bb-d4e42290-d1e158">Secundum hoc nota quod fornicatio tripliciter dicitur : proprie, communiter,
            communissime. Proprie dicitur fornicatio esse peccatum circa actum carnis, utpote quia
              <unclear>coit</unclear> cum non sua vel non suo. Communiter dicitur fornicatio in
            Scriptura idololatria, per quem modum Prophetae ipsos idololatras meretricibus
            fornicariis frequenter comparant, sicut patet Ieremiae 2, 20. Communissime dicitur
            fornicatio omnis concupiscentia inordinata, qua offenditur Deus et relinquitur. Prima
            fornicatio non potest fieri ab uxore scienter, quin fiat iniuria viro ; et ideo per
            illam potest fieri divortium, etiam pro unico solo actu, si possit probari, etiam
            quantumcumque fornicans poeniteat. Secunda vero tunc est in iniuriam coniugis, quando
            coniux in illa perseverat, quia tunc est via ducendi ad corruptionem ; et ideo per illam
            potest fieri separatio, si coniux nolit poenitere ; si autem vult poenitere et redire,
            non potest repudiare eam. Tertia fornicatio tunc est in damnum coniugis, quando dat ei
            occasionem scandali, ut quando non vult cum eo quiete vivere, nisi consentiat male
            facere ; et tunc potest eam dimittere, vel quantum ad torum vel quantum ad
            cohabitationem, non simpliciter, si ambo sunt fideles.</p>
          <p xml:id="bb-d4e42290-d1e164">Et per istum modum sunt intelligendae auctoritates ad hoc inductae. Nam propter alia
            genera peccatorum non potest dimittere, nec quantum ad torum nec quantum ad
            cohabitationem, nisi praestent magnam occasionem ruinae et vehementer timeatur de lapsu.
            Tunc enim licet dimittere, sicut dicitur hic, et dicitur Causa XXVIII, quaestione 1, et
            Matthaei 18, 9 : Si oculus tuus scandalizat te, Glossa : In manu et in oculo dextro
            possunt accipi frater, uxor et propinqui. Alias non debet dimitti, sed debet corrigi, ut
            Extra, De divortiis, Quaesivit, et infra : Mulier pro furto vel alio crimine viri sui,
            nisi religionem suae fidei corrumpere velit, ab eo separari non debet. Et. sic patent
            obiecta.</p>
        </div>
        <div xml:id="bb-d4e42290-Dd1e168">
          <head xml:id="bb-d4e42290-Hd1e170">Dub. IV.</head>
          <p xml:id="bb-d4e42290-d1e173">Item quaeritur de hoc quod dicit : Filii, vestri, qui de hac copula nascuntur, immundi
            erunt. Est hic quaestio, utrum natus ex patre fideli et matre infideli debeat sequi
            patrem aut matrem. Et quod matrem, videtur, quia, sicut in praecedentibus habitum est,
            partus sequitur ventrem. Item, proles in principio magis indiget materno solatio quam
            paterno : ergo magis debet relinqui matri ; sed mater est Iudaea vel infidelis. Sed
            contra : <ref xml:id="bb-d4e42290-Rd1e175" target="http://scta.info/resource/gd-p2c28q1-d1e270">Causa XXVIII,
              quaestione 1, Iudaei</ref>, et infra : <quote xml:id="bb-d4e42290-Qd1e178">Illi qui procreati sunt de infidelibus
              mulieribus et fidelibus viris, christianam sequantur religionem, non Iudaicam
              superstitionem</quote>.</p>
          <p xml:id="bb-d4e42290-d1e182">Respondeo : Dicendum quod proles aut pervenit ad adultam aetatem aut non. Si pervenit,
            cum salus sua pendeat ex libera eius voluntate, eius est requirendus consensus ; et si
            non vult consentire, cum iustitiam Deus nulli invita tribuat, potest cum infideli matre
            vel patre remanere. Si autem minor est, cum salus sua sit a parentibus procuranda, qui
            etiam ad cultum Dei debuerunt procreare, et genuerunt filium irae, recte secundum ius
            vetus et etiam novum, sicut patet De conversione infidelium, Ex litteris, debet sequi
            fidelem in favorem fidei et salutis illius et parvuli et boni Matrimonii ; nec potest
            mater recipere propter parvitatem qua indigeat eius solatio, nec allegare laborem,
            propter periculum damnationis quod imminet, ne ipsum detineat in infidelitatis errore.
            Et hoc totum probatur per illud quod habetur in praedicta decretali De conversione
            infidelium, Ex litteris.</p>
        </div>
        <div xml:id="bb-d4e42290-Dd1e187">
          <head xml:id="bb-d4e42290-Hd1e189">Dub. V.</head>
          <p xml:id="bb-d4e42290-d1e192">Item quaeritur de hoc quod dicit : Si ambo crediderint, per agnitionem Dei confirmatur
            coniugium. Ponatur quod primo credat unus, et alter discedat et nolit cohabitare vel
            fornicetur, et postea convertatur, utrum reddendus sit ei vir suus, an ille possit
            excipere de iniuria dimissionis vel fornicationis. Et quod debeat reddi, videtur per
            litteram istam. Item, quod non possit excipere, videtur, quia in Baptismo omnia sunt
            dimissa quoad culpam et poenam. Sed in contrarium videtur littera praecedens, quia
            contumelia Creatoris solvit : ergo, si solutum est, videtur quod, altero nolente, non
            sit redintegrandum. Item, iste fidelis statim, ut dimissus fuit, potuit contrahere :
            ergo statim fuit absolutus a ligamine : ergo non videtur quod uxor possit eum
            repetere.</p>
          <p xml:id="bb-d4e42290-d1e195">Respondeo : Dicendum quod, si coniuges successive ad fidem veniant, si neuter alterum
            dimisit nec fornicationem commisit, compellendi sunt insimul cohabitare et affectione
            maritali se invicem tractare. Si autem alter ab altero discesserit, refert quis : utrum
            fidelis ab infideli an e converso. Si fidelis ab infideli, hoc libere potuit et sine
            culpa ; unde in nullo sibi praeiudicatur. Si infidelis a fideli, potest fidelis, etiam
            postquam venit ad fidem, excipere, et si vult, potest eam recipere ; tamen compelli non
            debet, quia statim est ab ea absolutus. Sed de fornicatione distinguendum, quia primo
            conversus aut dedit occasionem fornicandi, utpote quia repudiavit, aut non. Si dedit,
            non potest propter fornicationem excipere ; si vero non dedit, tunc potest excipere.</p>
          <p xml:id="bb-d4e42290-d1e198">Ad illud quod obicitur, quod omnia crimina dimittuntur in Baptismo, dicendum quod verum
            est quantum ad Deum ; sed non oportet quod dimittantur, ita quod libertas proximi
            iniuriatur. Et sic patet illud, sicut supra dictum est de poenitentia.</p>
        </div>
      </div>
    </body>
  </text>
</TEI>