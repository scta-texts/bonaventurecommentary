<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 6</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 6</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e24997">
        <head xml:id="bb-d4e24997-Hd1e108">Quaestio 6</head>
        <head xml:id="bb-d4e24997-Hd1e111" type="question-title">Utrum aliquis possit absolvi invitus ab excommunicatione.</head>
        <p xml:id="bb-d4e24997-d1e114">Sexto quaeritur de absolutione, et quaeritur, utrum aliquis possit absolvi invitus.</p>
        <div xml:id="bb-d4e24997-Dd1e117" type="rationes-principales">
          <head xml:id="bb-d4e24997-Hd1e119">Rationes principales</head>
          <p xml:id="bb-d4e24997-d1e122">Et quod sic, videtur : Quia pater carnalis multa bona praestat filio invito : ergo pari
            ratione, immo multo fortiori, cum magis pius debeat pater spiritualis esse, videtur quod
            possit solvere subditum, ipso invito.</p>
          <p xml:id="bb-d4e24997-d1e125">Item, pronior debet esse ad miserendum quam ad condemnandum ; sed aliquis de iure
            potest excommunicare invitum : ergo multo magis absolvere.</p>
          <p xml:id="bb-d4e24997-d1e128">Item, excommunicatio est poena inflicta exterius propter emendationem : ergo, si
            peccator non emendatur, sed deterior efficitur, cum, cessante causa cesset effectus,
            videtur quod possit et debeat talis etiam nolens absolvi.</p>
          <p xml:id="bb-d4e24997-d1e131">Sed contra : Nullus potest nec debet absolvere invitum in foro poenitentiali : ergo
            pari ratione nec in foro iudiciali.</p>
          <p xml:id="bb-d4e24997-d1e135">Item, dictum est Petro : <quote xml:id="bb-d4e24997-Qd1e137" source="http://scta.info/resource/mt16_19">Quodcumque ligaveris super
              terram</quote> etc. : ergo conformari debet ligatio quae fit in terris ei ligationi
            quae fit in caelis et e converso, alioquin non fit ut debet ; sed in caelis nullus
            absolvitur invitus : ergo nec in terris debet.</p>
          <p xml:id="bb-d4e24997-d1e141">Item, manente causa, manere debet et effectus ; sed causa, propter quam infligitur
            excommunicatio, est rebellio et contumacia ; sed quamdiu non vult absolvi, est rebellis
            et contumax : ergo invitus non debet absolvi.</p>
          <p xml:id="bb-d4e24997-d1e144">Iuxta hoc quaeritur, quis sit modus secundum quem debet absolvi. Quaeritur etiam a quo
            possit absolvi.</p>
        </div>
        <div xml:id="bb-d4e24997-Dd1e148">
          <head xml:id="bb-d4e24997-Hd1e150">Conclusio</head>
          <head xml:id="bb-d4e24997-Hd1e153" type="question-title">Iuste excommunicatus non potest absolvi secundum voluntatem
            praelati, praecipue autem iniuste excommunicatus</head>
          <p xml:id="bb-d4e24997-d1e156">Respondeo : Dicendum quod est loqui de potentia absolvendi et excommunicandi prout
            potest in hos actus vel de iure vel de facto. Differt enim facere et iuste facere. Si
            loquamur de facto, si episcopus excommunicet non contumacem, praetermisso iuris ordine,
            in facie Ecclesiae excommunicatus est, quamvis iniuste lata sit sententia ; et tenetur
            eam sustinere, alioquin ex hoc ipso contemptu efficitur dignus excommunicari et ligatur
            apud Deum. De iure autem est excommunicatus, quando secundum iuris ordinem ab eo qui
            habet iurisdictionem canonicam fertur sententia in contumacem ; et haec ligat apud Deum.
            Similiter intelligendum in absolutione, quod potest aliquis absolvi de iure vel de
            facto. De iure nullus excommunicatus absolvi potest, nisi cesset a contumacia ; de facto
            absolvi potest secundum voluntatem praelati, in cuius potestate fuit sententiam ferre et
            revocare. Unde, si talis absolvatur, non peccat nec est excommunicatus qui ei communicat
            ; et hoc dico, sive qui absolvitur sit ligatus iusta sententia sive iniusta. ; et hoc
            maxime verum est de domino Papa.</p>
          <p xml:id="bb-d4e24997-d1e159">Verumtamen, sicut rationes probant, talis absolvi non debet, si iuste excommunicatus
            est, nec de iure absolvi potest. Si autem excommunicatus fuisset iniuste, posset eum
            praelatus absolvere etiam invitum, non propter suum meritum, sed ad revocandum errorem
            proprium.</p>
        </div>
        <div xml:id="bb-d4e24997-Dd1e164">
          <head xml:id="bb-d4e24997-Hd1e166">Ad rationes</head>
          <p xml:id="bb-d4e24997-d1e169">Ad illud ergo quod primo obicitur, quod pater corporalis beneficia praestat invito
            filio, dicendum quod non est simile, quia illa sunt beneficia temporalia, quae
            praestantur contra voluntatem et in quibus non consideratur aequitas ex parte
            suscipientis ; non sic autem est hic ; et praeterea, talia beneficia prosunt invitis,
            sed beneficium absolutionis nulli invito prodest, immo obest. Unde sicut fastidiosis non
            est ingerendus cibus corporalis, propter hoc quod obest et illum proiciunt, vel, si
            suscipiunt, magis gravantur, sic in proposito est intelligendum.</p>
          <p xml:id="bb-d4e24997-d1e172">Ad illud quod obicitur, quod potest excommunicare invitum, dicendum quod excommunicatio
            est sicut correctio de contumacia, et ideo utilis est talis contumaci et nolenti ;
            econtra absolutio est utilis redeunti, non in contumacia existenti ; et ideo talem
            excommunicatum absolvere potius est praestare iram quam misericordiam, sicut facit ille
            qui dimittit iniuriam inulta. Unde sicut melius est quod satanae tradatur corpus quam
            spiritus, sic melius est isti permaneat in vinculo quam quod detur beneficium cum
            contemptu.</p>
          <p xml:id="bb-d4e24997-d1e175">Ad illud quod obicitur, quod est inflicta ad emendationem, dicendum quod non tantum ad
            emendationem, immo etiam ad instructionem aliorum, ut alii discant non contradicere et
            rebellare, sicut Datan et Abiron ; et ideo, ne alii sumant exemplum malum, debet in
            talibus excommunicatio continuari, ut aliis prosit ad vitandum casum. Verumtamen, quia
            nescitur utrum Deus det ei spiritum bonum quamdiu vivit, ideo semper exspectanda est
            conversio eius, et ideo non est ante absolvendus, quantumcumque incorrigibilis videatur.
            Nemo enim est omnino incorrigibilis per privationem quamdiu viator est ; et ideo
            excommunicatio medicina est.</p>
          <p xml:id="bb-d4e24997-d1e178">Ad illud quod quaeritur, qualiter debeat fieri, dicendum quod excommunicatio ex
            triplici causa potest esse inflicta, scilicet quaedam propter contumaciam pure, quaedam
            propter offensam manifestam, quaedam propter offensam occultam, ut quando aliquis
            incidit in canonem ex peccato aliquo quod non est publicum.</p>
          <p xml:id="bb-d4e24997-d1e182">Primus debet absolvi, recepto ab eo sacramento quod stabit mandatis Ecclesiae, et illi
            debet mandari quod pareat iuri, et si quid aliud in sententia excommunicationis iuste
            lata continetur, utpote quando condemnatur in expensis. Si autem est excommunicatus
            propter offensam manifestam per sententiam vel facti evidentiam, tunc ante absolutionem
            debet praestare emendam. Si autem propter occultam, tunc sufficit ad relaxandam
            sententiam si sufficiens cautio praebeatur parendi mandato. Ad illud quod quaeritur : a
            quo quis potest absolvi ? dicendum quod de minori excommunicatione absolvi potest a
            quolibet habente potestatem absolvendi a peccato ; unde duo excommunicati minori
            excommunicatione invicem se absolvere possunt. Pro regula autem habendum est quod de
            omni excommunicatione lata a iure, sive maiore sive minore, potest quis absolvi a
            proprio episcopo sive a sacerdote, exceptis sex casibus, in quibus sibi reservavit iuris
            conditor potestatem. Primus, si verberat clericum ; in quo casu non potest absolvi nisi
            a domino Papa vel eius legato, octo casibus exceptis. Secundus casus est de illo qui
            incedit ecclesiam et denuntiatus est ab episcopo ; talis non potest absolvi. Tertius
            casus est de illo qui frangit ecclesiam et denuntiatus est. Quartus casus est de eo qui
            scienter et sponte participat cum excommunicatis a Papa et recipit eos in officiis,
            maxime quando nominatim exprimuntur. Quintus de illo qui falsat litteras apostolicae
            Sedis. Sexto de illo qui communicat excommunicato in crimine ; tunc enim debet absolvi
            ab eo qui excommunicavit, etiam si non sit eius subditus. Quod si difficile est ei
            accedere ad ipsum, praestita iuratoria cautione quod parebit eius mandato, potest
            absolvi ab episcopo vel a sacerdote proprio.</p>
          <p xml:id="bb-d4e24997-d1e185">A primo autem casu excipiuntur octo casus : primus est, si sit in articula mortis.
            Secundus est, si fuit ostiarius potentis et percussit non ex odio vel proposito.
            Tertius, si percutiens clericum sit mulier. Quartus, si regularis regularem. Quintus, si
            sit servus et non graviter laesit et dominus eius damnificaretur de eius absentia et
            ipse dominus est sine culpa. Sextus, si sit pauper. Septimus, si sit impubes vel senex
            vel valitudinarius. Octavus, si habet inimicitias capitales.</p>
          <p xml:id="bb-d4e24997-d1e188">De excommunicatione vero mata a iudice nullus potest absolvi nisi ab ipso vel eius
            superiori, excepto solo articula mortis.</p>
        </div>
      </div>
    </body>
  </text>
</TEI>