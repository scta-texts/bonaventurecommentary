<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 28, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 28, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e26608">
        <head xml:id="bb-d1e26608-Hd1e119">III, D. 28, Dubia</head>
        <div xml:id="bb-d1e26613">
          <head xml:id="bb-d1e26608-Hd1e124">Dub. I.</head>
          <p xml:id="bb-d1e26608-d1e127">In parte ista sunt dubitationes circa litteram. Et primo quaeritur de hoc quod dicit : Nec
      speciali praecepto opus erat hoc tradi, ut quisque se vel corpus suum diligat etc. Hoc enim
      non videtur verum, quia, si praecepta data sunt ad dirigendum affectiones nostras, cum
      maxime contingat unumquemque errare circa dilectionem sui, videtur quod de hoc maxime debuit
      praeceptum dari. Item, in praeceptis caritatis non praecipitur amor carnalis, sed
      spiritualis ; sed difficillimum est se ipsum spiritualiter diligere : si hoc ergo
      necessarium est ad salutem, videtur quod hoc debuerit specialiter praecipi. Si dicas quod
      non oportuit praecipere, quia in aliis duobus praeceptis includitur, tunc quaeritur : quare
      dilectio proximi non includitur, sed exprimitur ?</p>
          <p xml:id="bb-d1e26608-d1e130">Respondeo : Dicendum quod triplex est ratio quare non oportet speciale mandatum dari de
      dilectione sui vel corporis : una est, quam reddit <name ref="#Augustine">Augustinus</name>, et habetur in littera, quia
      satis intelligiur per hoc quod dicitur : Sicut te ipsum. Alia ratio est, quia ad hoc ipsum
      inclinat natura. Tertia ratio est, quia diligere Deum ex toto corde et ex tota anima et ex
      tota mente, hoc est se ipsum spiritualiter amare. Ille enim se spiritualiter amat qui cor et
      corpus ad honorem Dei totaliter exponit ; et sic dilectio sui implicatur in illis duobus
      mandatis, et qui bene exsequitur primum mandatum facilitatem habet et rectitudinem ad
      diligendum se ipsum ; et propterea non oportuit tertium mndatum addi, secundum quod dicit
      <name ref="#Augustine">Augustinus</name>.</p>
          <p xml:id="bb-d1e26608-d1e139">Et per hoc patet determinatio obiectorum. Nam illud quod obicit, quod circa dilectionem sui
      est obliquatio et difficultas, iam patet, quia satis instruitur homo per illa duo mandata ad
      obliquitatis ei difficultatis illius remotionem.</p>
          <p xml:id="bb-d1e26608-d1e142">Ad illud quod ultimo quaeritur : quare non sic implicite datur mandatum de dilectione
      proximi, sicut de dilectione sui ? Dicendum quod ratio huius est, quia non est ita in
      inclinatione et appetitu naturae converti ad alterum, sicut converti ad se ipsum ; et
      praeterea, difficillimum est proximum diligere, maxime quando est ei adversarius : ideo
      congruum fuit de hoc speciale mandatum dari.</p>
        </div>
        <div xml:id="bb-d1e26637">
          <head xml:id="bb-d1e26608-Hd1e148">Dub. II.</head>
          <p xml:id="bb-d1e26608-d1e151">Item quaeritur de hoc quod dicit : Manifestum est omnem hominem proximum esse deputandum.
      Obicitur enim de beata Virgine : si enim proximus est ille qui est iuxta nos, et beata Virgo
      non tantum supra nos, sed supra angelos exaltata est, non videtur quod tantum diligenda sit
      ut proxima, sed magis ut domina. Item, honoranda est beata Virgo speciali honore, qui
      dicitur hyperdulia : ergo speciali amore amanda : non ergo videtur quod sub nomine proximi
      intelligatur, per quem intelligimus illud quod est iuxta.</p>
          <p xml:id="bb-d1e26608-d1e154">Respondeo : Dicendum quod nomine proximi intelligitur omnis homo cuiuscumque sexus,
      cuiuscumque dignitatis, cuiuscumque virtutis. Unde et dilectio gloriosae Virginis includitur
      sub dilectione proximi.</p>
          <p xml:id="bb-d1e26608-d1e157">Ad illud vero quod obicitur, quod non est iuxta nos, sed magis supra, dicendum quod, licet
      sit supra nos ratione dignitatis gratiae et conceptionis nobilissimae, est tamen iuxta nos
      secundum conformitatem naturae ; et quoniam dilectio respicit similitudinem, honor autem
      respicit dignitatem, hinc est quod dilectio eius generaliter sub dilectione proximi
      continetur, quamvis veneratio ipsius aliis superponatur. Verum est tamen quod ipsa speciali
      affectu ab omnibus debet diligi ; sed ex hoc non sequitur quod dilectio eius non debeat sub
      dilectione proximi contineri, quia, quantumcumque aliqua creatura magno affectu sit amanda,
      per prius ipsa caritas ordinat animum ad diligendam salutem propriam, sicut melius infra
      manifestabitur. Per hoc patet responsio ad obiecta, quoniam ipse arguit de dignitatis
      sublimitate, cum obicit, quod beata Virgo est supra nos, secundum quam est veneranda ; sub
      nomine vero proximi continetur quantum ad naturae conformitatem, secundum quam est
      diligenda.</p>
        </div>
        <div xml:id="bb-d1e26652">
          <head xml:id="bb-d1e26608-Hd1e163">Dub. III.</head>
          <p xml:id="bb-d1e26608-d1e166">Item quaeritur de hoc quod dicit : Manifestum est praecepto dilectionis proximi etiam
      sanctos angelos contineri. Sed contra : sancti angeli quantum ad dignitatem naturae et
      quantum ad eminentiam gratiae et quantum ad excellentiam gloriae supra nos sunt. Ergo
      videtur quod non debant proximi nostri, sed domini reputari. Item, Christus dominus noster
      est, qui fuit paulo minus ab angelis minoratus, secundum quod dicitur in Psalmo [8, 6] :
      ergo videtur quod ipsi angeli sint sicut domini nostri, non sicut proximi reputandi.</p>
          <p xml:id="bb-d1e26608-d1e169">Respondeo : Dicendum quod, quamvis angeli supra nos sint sive quantum ad dignitatem naturae
      sive quantum ad sublimitatem gratiae, tamen quantum ad actum dilectionis non sunt supra nos
      diligendi, pro eo quod caritas nostra principaliter respicit summum Bonum, in quod facit
      tendere et ad quod inclinat ; secundo vero respicit subiectum, quod informat ; tertio vero
      respicit aliud subiectum consimile, cum quo ligat ; unde quantumcumque creatura sit in se
      ipsa excellens, tamen secundum legem caritatis iuxta est, et ideo sub nomine proximi debet
      contineri.</p>
          <p xml:id="bb-d1e26608-d1e172">Ad illud ergo quod obicit, quod supra nos sunt sub ratione naturae, gratiae et gloriae, iam
      patet responsio, quia, quamvis sint supra nos secundum ordinem universi, non tamen sunt
      supra nos secundum ordinem caritatis. Potest etiam aliter dici quod, quamvis sint supra nos
      ratione simplicitatis ; spiritualitatis et incorruptibilitatis sunt tamen iuxta nos ratione
      imaginis, secundum quam nos et ipsi habemus immediate in Deum ordinari ; et ratione huius
      possunt nostri proximi appellari.</p>
          <p xml:id="bb-d1e26608-d1e175">Et per hoc patet responsio ad illud quod obicitur de Christo, quod illud dicitur ratione
      passibilitatis assumptae.</p>
        </div>
        <div xml:id="bb-d1e26670">
          <head xml:id="bb-d1e26608-Hd1e181">Dub. IV.</head>
          <p xml:id="bb-d1e26608-d1e184">Item : quaeritur de hoc quod dicit : Christum, in quantum homo est, sicut nos diligere
      debemus. Contra : Christus est caput nostrum secundum conformitatem naturae assumptae sed
      caput magis est diligendum quam aliud membrum : ergo plus debemus diligere Christum secund
      um quod homo quam nos. Item, tantum debemus diligere Redemptorem, quantum et Creatorem ; sed
      Creator est diligendus plus quam nos : ergo et Redemptor. Sed Christus, in quantum homo, est
      Redemptor : ergo Christum, in quantum est homo, debemus diligere plus quam nos.</p>
          <p xml:id="bb-d1e26608-d1e187">Respondeo : Dicendum quod, cum dicitur : Christus, in quantum homo, diligendus est quantum
      nos vel plus quam nos, haec determinatio <mentioned> in quantum </mentioned> potest
      importare unitatem personae vel conditionem naturae, iuxta illud quod dictum fuit supra,
      distinctione undecima. Et si importet unitatem personae, sic diligendus est supra nos, quia
      sic est noster creator, redemptor et salvator. Si vero importet conditionem naturae
      assumptae, sic diligendus est iuxta nos, et sic est proximus noster. Unde si consideremus
      Christum solum ratione humanitatis, hoc est pure ratione naturae creatae, non debetur ei
      principalitas dilectionis sicut nec adoratio latriae ; nec hoc modo dicitur redemptor noster
      vel caput, quia tam ratio redemptoris quam capitis respicit personam secundum utramque
      naturam. Et per hoc patet responsio ad obiecta.</p>
        </div>
      </div>
    </body>
  </text>
</TEI>