<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e45871">
        <head xml:id="bb-d4e45871-Hd1e108">Quaestio 2</head>
        <head xml:id="bb-d4e45871-Hd1e111" type="question-title">Utrum deformitates resurgant in corporibus damnatorum.</head>
        <p xml:id="bb-d4e45871-d1e114">Secundo quaeritur, utrum deformitates resurgant in corporibus damnatorum.</p>
        <div xml:id="bb-d4e45871-Dd1e117" type="rationes-principales">
          <head xml:id="bb-d4e45871-Hd1e119">Rationes principales</head>
          <p xml:id="bb-d4e45871-d1e122">Et quod sic, videtur : Per <name ref="#Augustine">Augustinum</name>, in Enchiridio :
              <quote xml:id="bb-d4e45871-Qd1e127">Nulla debet esse quaestio de pulcritudine, ubi est certitudo de
              damnatione</quote>. Si ergo certi sumus quod reprobi damnabuntur, certi sumus etiam
            quod pulcritudine non decorabuntur.</p>
          <p xml:id="bb-d4e45871-d1e131">Item, a corporibus damnatorum non tolletur tarditas nec passibilitas : ergo nec
            deformitas consimili ratione. Prima patet, quoniam passibilia erunt damnatorum corpora
            et gravia : ergo etc.</p>
          <p xml:id="bb-d4e45871-d1e134">Item, quod deformitates tollantur ab electis, hoc gratiae est ; sed nulla gratia debet
            fieri damnatis ; ergo ab eis deformitates non debent auferri.</p>
          <p xml:id="bb-d4e45871-d1e137">Item, deformitates animarum ab animabus non tolluntur : ergo nec a corporibus ratione
            consimili, immo, a causa, quia deformitas culpae est causa deformitatis poenae.</p>
          <p xml:id="bb-d4e45871-d1e141">Item, corpus damnatis animabus redditur, non propter perfectionem, sed propter maiorem
            punitionem ; sed deformitas corporis redundat in poenam animae ; cum ergo non debeat in
            eis poena minui, sed augeri, non debet corpus eorum deformitatibus exui, sed
            reindui.</p>
          <p xml:id="bb-d4e45871-d1e144">Contra : Deformitates in effectu veniunt ex errore virtutis producentis : sed corpora
            resurgentium sola virtus divina reficiet : ergo, si illa non potest errare, impossibile
            est quod habeant deformitatem.</p>
          <p xml:id="bb-d4e45871-d1e147">Item, artifex, qui effectum cum deformitatibus producit, non dicitur reformator, sed
            deformator. Ergo, si Deus corpora damnatorum cum deformitatibus facit resurgere, non
            debet dici reformator, sed deformator ; sed hoc est facere contumeliam ipsi artifici,
            quam oportet longe a Deo relegare : ergo nullo modo cum deformitatibus producit.</p>
          <p xml:id="bb-d4e45871-d1e150">Item, optimi est optimum producere : si ergo Deus optimus est artifex, ergo optima
            artificiata producit ; sed ipse est artifex in resurrectione, et corpora deformia non
            sunt bene facta nec ordinata : ergo etc.</p>
          <p xml:id="bb-d4e45871-d1e153">Item, est ordo partium in toto et ordo rei ad finem, et primus respicit sapientiam,
            secundus respicit bonitatem ; sed Deus, cum sit bonus, non potest facere rem fine
            carentem sive a fine deordinatam : ergo, cum sit summe sapiens, non potest rem producere
            deordinatam quantum ad ordinem, qui est partium in toto : ergo nec deformitates.</p>
          <p xml:id="bb-d4e45871-d1e156">Item, a damnatis auferetur deformitas quae est per diminutionem ; unde, si caret manu,
            non carebit manu : ergo pari ratione et deformitas quae est ex superfluitate, et ita, ut
            videtur, omnis deformitas.</p>
        </div>
        <div xml:id="bb-d4e45871-Dd1e160">
          <head xml:id="bb-d4e45871-Hd1e162">Conclusio</head>
          <head xml:id="bb-d4e45871-Hd1e165" type="question-title">Corpora reproborum resurgent cum suis deformitatibus</head>
          <p xml:id="bb-d4e45871-d1e168">Respondeo : Dicendum quod <name ref="#Augustine">Augustinus</name>, in Enchiridio,
            istam quaestionem dimittit insolutam, quasi non sit magnae utilitatis ; attamen, cum
            assignet rationem quare circa hoc non debet laborari, determinationem quaestionis nobis
            tribuit. Dum enim dicit quod non debet nos molestare inquisitio circa pulcritudinem, ubi
            est certitudo circa damnationem, si enim ad hoc resurgunt ut damnentur, non ut melioris,
            sed ut peioris sint conditionis, manifeste apparet quod non dabitur eis pulcritudo quam
            non habuerunt nec auferetur deformitas quam habuerunt. Unde Deus quantum ad eos est
            purus reformator, quia secundum eamdem formam reformat quam eis natura dedit in
            generatione primaria. In qua reformatione apparet Dei saplentia et iustitia : sapientia,
            quia scit omnino eodem modo reparare, sicut ante fuit ; iustitia, ut sicut qui meruit in
            corpote pulcro, remuneretur in eius pulcritudine : sic qui in turpi peccavit, in eius
            turpitudine cruciari debet ; nec debet auferri, sed potius confirmari. Et rationes hoc
            ostendentes concedendae sunt.</p>
        </div>
        <div xml:id="bb-d4e45871-Dd1e176">
          <head xml:id="bb-d4e45871-Hd1e178">Ad rationes</head>
          <p xml:id="bb-d4e45871-d1e181">Ad illud ergo quod obicitur primo, quod venit ex errore virtutis, dicendum quod verum
            est in operatione naturae, quae producit effectum quanto melius potest ; sed non sic in
            operatione Dei, qui non reparat secundum quod melius potest, sed secundum quod meritis
            eius melius congruit.</p>
          <p xml:id="bb-d4e45871-d1e184">Ad illud, quod producens effectum deformem est deformator, dicendum quod effectus
            deformis productus potest dupliciter considerari : aut absolute aut in comparatione. Si
            absolute, verum est ; si autem in comparatione ad meritum aut ad praecedentem statum,
            non est verum. Et quoniam effectus competit meritis damnatorum, competit nihilominus
            statui praeterito, ideo talis reparatio non deformatio, sed reformatio et conformatio
            debet dici. Et est exemplum in artifice, qui picturam diaboli facit turpem ; ipse enim
            non dicitur deformator sed conformator, quia conformem statui diabolico picturam facit,
            quamvis in se pictura sit deformis. Sic etiam in proposito intelligendum.</p>
          <p xml:id="bb-d4e45871-d1e187">Ad illud quod obicitur, quod optimi est optima producere, dicendum quod verum est in
            ordine, et corpus deforme optime ordinatur in inferno, sicut pulcrum in caelo.</p>
          <p xml:id="bb-d4e45871-d1e190">Ad illud quod obicitur de ordine duplici, dicendum quod ordo creaturae quantum ad finem
            est dupliciter : vel quantum ad finem creatum vel quantum ad finem ultimum, qui Deus
            est, qui est finis universalis. Similiter ordo partium est duplex, scilicet partium in
            toto et rerum in universo. Et sicut creatura non potest produci a Deo deordinata a fine
            ultimo, ita quod illam deordinationem habeat a Deo, sic nec ab ordinatione quae est in
            universo ; et quamvis deforme corpus sit deordinatum in se, est tamen ordinatum in
            Mundo.</p>
          <p xml:id="bb-d4e45871-d1e194">Ad illud quod obicitur, quod auferetur deformitas per diminutionem : ergo etc.,
            dicendum quod hoc est propter perfectam punitionem voluntatis, quae, quoniam omnium
            membrorum fuit rectrix et omnia habere voluit, licet non habuerit, ideo in omnibus
            puniri debet et torqueri.</p>
        </div>
      </div>
    </body>
  </text>
</TEI>