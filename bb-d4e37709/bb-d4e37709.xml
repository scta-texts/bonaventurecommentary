<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e37709">
        <head xml:id="bb-d4e37709-Hd1e108">Quaestio 3</head>
        <head xml:id="bb-d4e37709-Hd1e111" type="question-title">Utrum virginitatis praemium sit aureola.</head>
        <p xml:id="bb-d4e37709-d1e114">Tertio quaeritur de virginitate per comparationem ad praemium ; et dicitur communiter
          quod praemium virginitatis est aureola.</p>
        <div xml:id="bb-d4e37709-Dd1e117" type="rationes-principales">
          <head xml:id="bb-d4e37709-Hd1e119">Rationes principales</head>
          <p xml:id="bb-d4e37709-d1e122">Et hoc probatur : Per figuram, <ref xml:id="bb-d4e37709-Rd1e124" ana="#ex25_25">Exodi 25, 25</ref>, praeceptum est
            fieri supra magnam coronam aliam parvam coronulam ; et secundum hanc figuram duplex est
            praemium, ut dicunt magistri : substantiale, et hoc dicitur aurea, ad similitudinem
            magnae coronae ; et accidentale, et hoc dicitur aureola, ad similitudinem parvae. Si
            ergo coronari debet illa corona anima decora, et maxime Christi sponsa, et talis est
            virgo ; ergo etc.</p>
          <p xml:id="bb-d4e37709-d1e128">Item, hoc ostenditur per Scripturam, Apocalypsis 12, 1 : <quote xml:id="bb-d4e37709-Qd1e130" source="http://scta.info/resource/ap12_1">Mulier
              amicta sole ; et in capite eius corona stellarum duodecim</quote>. Si hoc de beata
            Virgine recte exponitur, sicut Christus vincentibus communicat thronum, sic beata Virgo
            perfecte continentibus coronam ; et sic etc.</p>
          <p xml:id="bb-d4e37709-d1e134">Item, corona debetur certanti ; sed maxima pugna est in carne : ergo qui ipsam perfecte
            vincit et notabiliter, debet notabiliter coronari. Sed perfecte vincunt virgines : ergo
            sunt notabiliter coronandi, ergo aliquam coronam habebunt, quam non coniugati.</p>
          <p xml:id="bb-d4e37709-d1e137">Sed contra : Omne meritum caritatis est, ergo et praemium : ergo, si caritas omnes
            virtutes movet et omnibus communicat meritum, ergo et praemium ; ergo nullum praemium
            reddendum est virginitati magis quam alii virtuti. Si dicas quod verum est de praemio
            substantiali, contra : nullum praemium debetur ei qui caret caritate, nec substantiale
            nec accidentale : ergo omne praemium debetur caritati.</p>
          <p xml:id="bb-d4e37709-d1e141">Item, si virginitati debetur aliquod praemium superadditum, aut hoc est ratione
            difficultatis aut ratione perfectionis. Si difficultatis, sed difficilius est suam
            voluntatem omnino abnegare et pro Christo mendicare quam continentiam servare : ergo
            multo fortius tali actui debetur aureola. Si ratione perfectionis ; sed multo perfectius
            est diligere inimicos : ergo etc.</p>
          <p xml:id="bb-d4e37709-d1e144">Item, si virginitati debetur praemium speciale, aut ergo ratione incorruptionis carnis
            aut mentis. Si carnis, ergo corrupta violenter non haberet aureolam, cuius contrarium
            habetur per verbum Luciae : <quote xml:id="bb-d4e37709-Qd1e146">Si invitam me violaveris, castitas mihi duplicabitur
              ad coronam</quote>. Si secundum incorruptionem mentis, aut quia nunquam corrupta, aut
            quia reparata. Si quia nunquam corrupta, tunc ergo paucissimis debetur aureola, et etiam
            non beato Ioanni, quia voluit nubere, sicut dicitur, et tamen eius virginitas multum
            commendatur. Si quia reparata, ergo quantumcumque fuit luxuriatus quis, dummodo perfecte
            poeniteat, habebit aureolam. Si secundum utramque, redit adhuc maius inconveniens, quia
            nullis aut paucis aureola debetur.</p>
          <p xml:id="bb-d4e37709-d1e150">Item, cum virginitati debeatur fructus centesimus, et constat quod hoc non est praemium
            substantiale, sed accidentale, videtur ergo quod idem sit aureola quod fructus ; sed cum
            fructus conveniat statui viduali, quare non aureola ? Quaeritur ergo differentia.</p>
        </div>
        <div xml:id="bb-d4e37709-Dd1e154">
          <head xml:id="bb-d4e37709-Hd1e156">Conclusio</head>
          <head xml:id="bb-d4e37709-Hd1e159" type="question-title">Virginitati debetur non tantum praemium substantiale sive
            aurea propter radicem caritatis, sed etiam fructus contesimus propter perfectionem
            status, et aureola propter decorum.</head>
          <p xml:id="bb-d4e37709-d1e162">Respondeo : Dicendum quod triplex praemium legimus in Scriptura, scilicet praemium
            aureae, praemium quod est fructus, et praemium aureolae. Distinguitur autem a diversis
            hoc diversimode.</p>
          <p xml:id="bb-d4e37709-d1e165">Dicunt enim quidam quod praemium aureae debetur radici caritatis, praemium fructus
            debetur ratione refrenationis pronitatis, sed aureolae ratione incorruptionis. Quia enim
            caritas influit in omnes virtutes, ideo aurea omni virtuti et actui debetur. Et quoniam
            vis concupiscibilis quantum ad generationem est corrupta et infecta, ideo in ipsa viget
            pronitas ; ideo soli continentiae, quae illam refrenat, praemium fructus debetur. Quia
            vero incorruptio attenditur quantum ad fidem contra fermentum erroris et falsitatis,
            quantum ad carnem contra voluptatem, et quantum ad constantiam usque ad mortem, ideo
            tribus actibus debetur aureola, scilicet praedicationi, continentiae virginali et ipsi
            martyrio. Unde secundum hos aurea est gaudium de Deo, fructus gaudium de pronitatis
            restrictione, sed aureola gaudium de incorruptione. Sed haec positio non videtur
            conveniens, quoniam incorruptio non tantum est in his quibus debetur aureola, sed etiam
            in iustitia, quae est perpetua et immortalis, et in caritate, quae nunquam excidit ; et
            ideo modus iste sumendi non videtur conveniens.</p>
          <p xml:id="bb-d4e37709-d1e168">Aliter dicunt alii, quod praemium aureae debetur ipsi radici caritatis, sed fructus
            ratione difficultatis et aureola ratione perfectionis ; unde quia difficultas maxima,
            est in continendo omnino, immo quoddam martyrium, et in sustinendo terribilia quae
            mortem inducunt, ideo fructus debetur martyribus et continentibus. Perfectio vero maxima
            est in actibus tribus ipsius animae, scilicet rationalis, concupiscibilis et irascibilis
            ; et hoc dupliciter : per conversionem ad Deum, et ita debetur eis perfectio aureae ; et
            per comparationem ad bonum inferius, et ita debetur aureola, quae est diminutivum, quia
            est remuneratio in bono creato ; et secundum actum perfectum triplicis potentiae
            assignatur vel redditur aureola. Nam perfectissimus actus rationalis, per comparationem
            ad inferius, est veritatem fidei praedicare, concupiscibilis carnem omnino a coitu
            refrenare, irascibilis mortem sustinere, et ideo tribus debetur aureola triplex. Sed
            haec adhuc positio non videtur omnino conveniens, quia tantae est perfectionis omnia
            relinquere et se ipsum abnegare, sicut praedicare et omnino continere ; et ideo non
            videtur quod secundum perfectionem vel ratione perfectionis virginitati debeatur
            aureola.</p>
          <p xml:id="bb-d4e37709-d1e172">Aliter igitur dicendum, quod, sicut dictum est supra, quod in virginitate tria
            considerantur, scilicet habitus, status et decor ; habitui respondet aurea, statui
            fructus, sed decori integritatis aureola. Et quod habitui aurea, hoc non est dubium.
            Quod vero statui fructus, hoc patet sic : quia sicut fructus maior et minor, quem ponit
            Dominus in Evangelio, attenditur secundum nobilitatem terrae, sic fructus maior et minor
            secundum statum. Esto enim quod tres in tribus statibus contineant secundum quod melius
            possunt, adhuc excedit continentia vidualis coniugalem, et virginalis vidualem. Unde
            quia in continentia mxime status diversi considerantur et secundum illam distinguuntur,
            ideo soli continentiae praemium fructus aptatur, non quin et aliis possit aptari, si est
            diversos status assignare. Quod autem aureola respondeat alicui decori exteriori, patet,
            quia aureolae assignantur his actibus qui considerant aliquid extrinsecum, ut puta quod
            est infra, ut corpus ; vel quod est iuxta, ut proximus, quem convertit et ad patriam per
            bonam doctrinam ducit. Unde decor quidam erit doctoribus de conversis per ipsos ; et
            quidam etiam decor et gaudium erit martyribus in corpore, qui se pro Christo passionibus
            exposuerunt ; quidam decor virginibus in corpore, quod pro Christo incorruptum
            servaverunt ; et ille decor vel gaudium de illo decore aureola recte dicitur. Credo
            tamen quod melius decor aureola dicatur quam gaudium, quia omnes gaudebunt de decore,
            non tamen omnes habebunt aureolam ; sed ut totum ad unum dicatur, melius est dicere quod
            utrumque, scilicet decor cum gaudio et gaudium cum decore. His visis, patent
            obiecta.</p>
        </div>
        <div xml:id="bb-d4e37709-Dd1e177">
          <head xml:id="bb-d4e37709-Hd1e179">Ad rationes</head>
          <p xml:id="bb-d4e37709-d1e182">1-3. Quod enim obicitur, quod debetur radici caritatis omne meritum, dicendum quod
            verum est de praemio substantiali ; de accidentali non est verum primo et per se, sed
            non sine illo ; unde est causa sine qua non. Similiter patet quare virginitati debeatur
            aureola, non ratione perfectionis, sed ratione decoris. Ratione perfectionis status
            debetur fructus centesimus, sed ratione decoris aureola.</p>
          <p xml:id="bb-d4e37709-d1e185">Ad illud quod quaeritur, ratione cuius incorruptionis debeatur aureola, dicendum quod
            ad hoc est triplex opinio. Quidam enim dicunt quod, cum meritum consistat in anima, quod
            incorruptioni mentis debeatur aureola ; similiter perfectae voluntati sustinendi mortem
            pro Christo ; et hoc confirmant per illud quod dicitur de beato Martino : 0 beata anima,
            qua etsi gladius persecutoris non abstulit, palmam tamen martyrii non amisit. Sed ista
            positio non videtur conveniens, quia quantumcumque velit aliquis praedicare, nisi exeat
            in opus, non credo quod habeat aureolam. Unde illud beati Martini de praemio essentiali
            intelligendum est, quia aequalis fuit martyribus propter magnitudinem caritatis.</p>
          <p xml:id="bb-d4e37709-d1e188">Alia opinio est quod debetur actui exteriori ; unde si aliquis non martyrizetur actu,
            non habebit aureolam, similiter si auferatur virginitas violenter, perditur aureola.
            Unde Leo Papa dicit quod corruptae per violentiam se non audeant sacris virginibus
            comparare, nec etiam anulo desponsantur. Et secundum hos, quantumcumque homo praedicet,
            reportat praemium, sed non aureolam, nisi aliquem convertat. Sed durum est dicere,
            quodsi violetur omnino per violentiam, quod aliquid ibi perdat, dum nullus consensus
            interveniat, nulla culpa.</p>
          <p xml:id="bb-d4e37709-d1e191">Et ideo tertio modo dicendum quod aureola debetur actui interiori per comparationem ad
            decorem exteriorem, et exteriori relata ad interius. Unde si virgo velit corrumpi et non
            corrumpatur et post poeniteat, quia salvata est incorruptio in carne, ideo aureolam
            habebit. Item, si nolit corrumpi et corrumpatur, corruptio illa non est iudicanda
            corruptio decoris virtutis ; et ideo manet decor integer, quia decoratio virtutis ab
            interiori procedit. Et hoc est quod dicitur in littera : Non potest corrumpi caro, nisi
            prius mens corrumpatur, scilicet corruptione quae obviet virginitati. Unde quod dicitur,
            quod se non audeant sacris virginibus comparare, hoc est propter periculum, quia
            fortassis in actu illo consenserunt ; unde semper est eis timendum.</p>
          <p xml:id="bb-d4e37709-d1e195">Ex his potest patere quando virginitas amittatur. Cum enim ad perfectam virginitatem
            duo concurrant, scilicet incorruptio mentis et incorruptio carnis : incorruptio mentis
            est sicut formate et complementum ; incorruptio carnis est sicut materiale. Si ergo
            utrumque pereat, totum perditum est et nunquam recuperari potest. Si autem amittatur
            incorruptio carnis, salva incorruptione mentis, manet quod formate et completivum est
            virginitatis, ideo meritum et praemium, quamvis etiam illud quod materiale erat sit
            perditum ; unde perdita est secundum quid, manet tamen simpliciter ; perdita est in
            conspectu hominum, non in conspectu Dei. Et hoc est quod dicit <name ref="#Ambrose">Ambrosius</name>, et habetur in littera. Si autem perdatur incorruptio mentis, salva
            incorruptione carnis, tunc perditur quod formate est et manet quod est materiale ; et
            quia illa redit ad suum propositum et habet materiale substratum, redeunte virginitate,
            virgo iudicanda est, licet non in tanta gloria, in quanta esset, si nunquam
            consensisset. Et hoc sentire videtur esse magis pium.</p>
        </div>
      </div>
    </body>
  </text>
</TEI>