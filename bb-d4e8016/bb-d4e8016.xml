<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e8016">
        <head xml:id="bb-d4e8016-Hd1e108">Quaestio 1</head>
        <head xml:id="bb-d4e8016-Hd1e111" type="question-title">Utrum Confirmatio conferat gratiam gratum facientem.</head>
        <div xml:id="bb-d4e8016-Dd1e114" type="rationes-principales">
          <head xml:id="bb-d4e8016-Hd1e116">Rationes principales</head>
          <p xml:id="bb-d4e8016-d1e119">Et quod conferat gratiam gratum facientem, ostenditur : Primo per auctoritatem <name ref="#RabanusMaurus">Rabani:</name>
            <quote xml:id="bb-d4e8016-Qd1e124">Per impositionem manus summi sacerdotis Spiritus Sanctus traditur
              baptizato</quote>; sed non dicitur dari Spiritus Sanctus nisi quando datur gratia
            gratum faciens : ergo in sacramento Confirmationis gratia gratum faciens datur.</p>
          <p xml:id="bb-d4e8016-d1e128">Item, ratione videtur, quia hoc sacramentum confirmat in bono : sed sicut solius
            gratiae gratum facientis est revocare a malo, ita et confirmare in bono : ergo etc.</p>
          <p xml:id="bb-d4e8016-d1e131">Item, gratia collata in hoc sacramento est completiva et confirmativa et augmentativa
            gratiae baptismalis, sicut dicit <name ref="#Lombard">Magister</name>, quia maius
            augmentum virtutum praestat ; sed gratia gratis data nec complet nec confirmat nec auget
            gratum facientem : ergo non confertur in sacramento Confirmationis talis gratia, sed
            potius gratum faciens</p>
          <p xml:id="bb-d4e8016-d1e137">Contra : Habens gratiam gratum facientem, accedens ad Baptismum, ipsam non suscipit.
            Ergo, si omnis accedens digne ad Confirmationem habet gratiam gratum facientem, ergo non
            dat eam Confirmatio.</p>
          <p xml:id="bb-d4e8016-d1e141">Item, esse spirituale, potest esse sine esse robusto, sicut et naturale esse potest
            esse sine robusto esse, quia hoc est bene esse ; sed omne illud sine quo potest stare
            esse spirituale est gratia gratis data, non gratum faciens ; ergo, cum Confirmatio
            conferat tale esse, non. confert nisi gratiam gratis datam.</p>
          <p xml:id="bb-d4e8016-d1e144">Item, inter hanc gratiam et illam hoc interest quod gratia gratis data respicit poenam,
            sed gratum faciens culpam ; sed Confirmatio est contra poenam : ergo etc.</p>
          <p xml:id="bb-d4e8016-d1e147">Item, videmus Christum libere confiteri multos in mortali peccato, actus ergo ille
            potest esse a gratia gratis data. Si ergo ad hoc confertur Confirmatio, non est necesse
            quod det gratiam gratum facientem.</p>
        </div>
        <div xml:id="bb-d4e8016-Dd1e151">
          <head xml:id="bb-d4e8016-Hd1e153">Conclusio</head>
          <head xml:id="bb-d4e8016-Hd1e156" type="question-title">Confirmatio gratiam gratum facientem confert scilicet
            secundam</head>
          <p xml:id="bb-d4e8016-d1e159">Respondeo : Dicendum quod, sicut innuit <name ref="#RabanusMaurus">Rabanus</name> et
              <name ref="#Lombard">Magister</name> dicit et communiter concordant doctores,
            Confirmatio dat gratiam gratum facientem. Sed notandum quod gratia gratum faciens
            dupliciter dicitur : aut gratum faciens de non grato, et talis est gratia baptismalis et
            poenitentialis ; aut magis gratum faciens de iam grato, et talis est gratia
            Confirmationis, quae gratiam acceptam ampliat et confirmat.</p>
        </div>
        <div xml:id="bb-d4e8016-Dd1e169">
          <head xml:id="bb-d4e8016-Hd1e171">Ad rationes</head>
          <p xml:id="bb-d4e8016-d1e174">Et per hoc patet responsio ad primum obiectum in contrarium, quia, quamvis baptizatus
            habeat gratiam gratum facientem, non tamen habet ad illum effectum nec in illo statu in
            quo habet post Confirmationem ; et ideo recipitur hoc sacramentum ad perfectionem illius
            gratiae et confirmationem, et hoc per gratiam in hoc sacramento collatam, quae nondum
            habetur. Non sic est de gratia baptismali, quia baptismus flaminis dat primam gratiam
            iustificantem sicut Baptismus fluminis. Nihilominus tamen non est negandum quod in
            Baptismo fluminis tribuatur gratia gratum faciens etiam prius grato, non ad
            iustificandum, sed ad augendum ; et hoc principaliter est in Confirmatione.</p>
          <p xml:id="bb-d4e8016-d1e177">Ad illud quod obicitur, quod esse spirituale est sine gratia Confirmationis, dicendum
            quod gratia augmentans utique gratum faciens est ; et tamen sine ea est esse spirituale
            : et ideo illa propositio est falsa : omne illud etc.</p>
          <p xml:id="bb-d4e8016-d1e180">Ad illud quod obicitur, quod gratia gratum faciens est contra culpam, dicendum quod non
            tantum est contra culpam, sed etiam coritra poenam, eatenus qua ordinata est ad culpam ;
            et talis est pusillanimitas.</p>
          <p xml:id="bb-d4e8016-d1e183">Ad ultimum dicendum quod, quamvis possit aliquis Christum confiteri sine gratia
            Confirmationis, non tamen ita faciliter nec ita utiliter nec ita salubriter sicut cum
            gratia gratum faciente, quoniam ex ipsa est confessio laudabilis et Deo accepta.</p>
        </div>
      </div>
    </body>
  </text>
</TEI>