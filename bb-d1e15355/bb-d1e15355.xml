<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 16, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 16, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e15355">
        <head xml:id="bb-d1e15355-Hd1e119">III, D. 16, Dubia</head>
        <div xml:id="bb-d1e15360">
          <head xml:id="bb-d1e15355-Hd1e124">Dub. I.</head>
          <p xml:id="bb-d1e15355-d1e127">In parte ista sunt dubitationes circa litteram. Et incidit quaestio circa verba Hilarii,
      quae videntur esse falsa et dubia et erronea ; quae si dicamus esse retractata, iuxta quod
      prius tactum fuit, semota erit omnis calumnia ; quia tamen scriptura huius retractationis
      non est propalata, ideo sunt verba Hilarii, secundum quod possumus, verificanda.</p>
          <p xml:id="bb-d1e15355-d1e130">Primo enim est dubium de illo verbo, quod dicit : Passus quidem Christus dum caeditur, dum
      suspenditur, dum moritur etc. Videtur enim dicere duo contraria, quod in corpore Christi
      fuerit vera passio et tamen non fuerit verus dolor, quod non videtur esse intelligibile quod
      corpus animatum vere patiebatur et tamen vere non dolebat. Et si tu velis dicere quod hoc
      intelligat quantum ad personam Verbi, hoc nihil est, quia sicut dolor est alienus a persona
      Verbi, ita et passio ; et Hilarius dicit quod passus fuit, licet non doluerit. Similiter si
      tu dicere velis quod non doluit, id est, non habuit causam et meritum doloris, similiter
      potes dicere quod non habuit meritum passionis.</p>
          <p xml:id="bb-d1e15355-d1e133">Respondeo : Dicendum quod ista verba Hilarii, etsi videantur esse contra fidem, tamen pro
      fide sunt ; et hoc patet, si attendatur causa dicendi. Contra enim illos loquitur Hilarius
      qui dicebant Christum omnino succubuisse passioni et a passione esse superatum ; contra quos
      dicit Hilarius quod, etsi Christus vere passus fuerit, non tamen doluit, hoc est,
      passionibus non succubuit. Non enim vult negare sensum et experimentum passionis, sed vim et
      domi.nium passionis. Et quod iste sit intellectus, patet ex modo loquendi et ex serie
      verborum et ex proprietate verborum, quia dolor dicit comparationem ad voluntatem, secundum
      quod dicit <name ref="#Augustine">Augustinus</name>, XIV De civitate Dei, quod dolor est dissensus ab his rebus quae nobis
      nolentibus accidunt. Quoniam ergo nec voluntas Christi divina nec voluntas creata
      passionibus succubuit, ideo non concedit Hilarius Christum doluisse, hoc est, ipsum nolentem
      passionibus subiacuisse. Unde cum dicit : Virtus corporis sine sensu poenae vim poenae in se
      desaevientis excepit etc., virtus corporis dicitur voluntas rationalis, regitiva illius
      corporis ; haec excepi vim poenae sine sensu poenae, hoc est sine dissensu a poena, quia
      voluit pati. Et hoc ostendit series litterae sequentis. Probat enim quod corpus illud non
      potuit dolere, quia potuit undis superferri. Constat enim quod corpus Christi non
      superferebatur undis per naturam ipsius corporis, quod ponderosum erat, sed per imperium
      voluntatis. Hoc ipsum patet per aliam rationem, quam subdit : quia caro Christi concepta
      fuit de Spiritu Sancto, ideo ille homo fuit habens corpus ad patiendum, sed naturam non
      habens ad dolendum. Ex cuius rationis et litterae intellectu manifestatur esse verum quod
      prius dictum est. Quia enim caro illa concepta fuit de Spiritu Sancto, ideo passibilitatem
      habuit, non contra voluntatem, sed ex voluntate ; et hoc est quod dicit : habens corpus ad
      patiendum, passus est, scilicet ex voluntate ; sed naturam non habens ad dolendum, id est ad
      patiendum contra dissensum voluntatis.</p>
        </div>
        <div xml:id="bb-d1e15378">
          <head xml:id="bb-d1e15355-Hd1e142">Dub. II.</head>
          <p xml:id="bb-d1e15355-d1e145">Item dubitabile est de hoc quod dicit : Nec fieri potest, ut eius timor significetur in
      verbis, cuius fiducia continetur in factis. Videtur enim contradicere ei quod dicitur Marci
      14, 33 : Coepit Iesus pavere et taedere. Videtur etiam contradicere aliis Sanctis, qui
      dicunt eum vere timuisse. Videtur etiam contradicere sibi ipsi, quia dicit quod Christus pro
      Apostolis tristatus fuit usque ad mortem. Si tristis fuit, quare non similiter timuit ?</p>
          <p xml:id="bb-d1e15355-d1e148">Respondeo : Dicendum quod Hilarius non intendit removere fimorem a Christo secundum quod
      timorem ei attribuit Scriptura et Sancti, sed secundum quod attribuebant haeretici, qui
      dicebant eum timuisse ex defectu securitatis ; et talis est timor pusillanimitatis, de quo
      indubitanter verum est quod non fuit in Christo. Unde valde attendendum est quod Hilarius a
      Christo non removet tristitiam, removet tamen timorem, quia timor consuevit consurgere ex
      defectu virtutis et pusillanimitate, tristitia vero surgit frequenter ex virtute et pietate.
      Et quod iste sit intellectus, patet ex probatione sequenti. Probat enim quod iri Christo non
      fuit infirmitas nec fuit pusillanimitas. Pusillanimitas non fuit, quia armatis obvius
      prodiit ; infirmitas non fuit, quia ad eius occursum consternata persequentium agmina,
      supinatis corporibus, conciderunt. Unde non exdudit a Christo timorem, sed timorem obviantem
      voluntati ; sic etiam dolorem, sicut patet aspicienti seriem litterae.</p>
        </div>
        <div xml:id="bb-d1e15390">
          <head xml:id="bb-d1e15355-Hd1e154">Dub. III.</head>
          <p xml:id="bb-d1e15355-d1e157">Item dubitabile est tertio de hoc quod dicit in illa notula tracta De synodis : Pati potuit
      et passibilis esse non potuit. Videtur enim verbum illud implicare contradictionem in
      semetipso, quia cuius est potentia, eius est actus : ergo, si fuit passibilis, potuit pati ;
      et si potuit pati, fuit passibilis. Praeterea, passibile nihil aliud est quam potens pati :
      ergo videtur quod in praedicta locutione idem removetur a se.</p>
          <p xml:id="bb-d1e15355-d1e160">Respondeo : Dicendum quod praedicta littera exponi potest triplici modo secundum triplicem
      modum exponendi praecedentia : uno modo, ut illud referatur ad Verbum increatum, de quo
      concedit Hilarius, quod potuit pati, sed non esse passibile, quia, licet passionibus se
      subdiderit, non tamen est demutatum patiendo. Alio modo potest exponi, sicut exponit
      <name ref="#Lombard">Magister</name>, ut per hoc quod est passibile notetur dispositio consurgens ex culpae merito, quam
      removet Hilarius a Christo, quamvis in eo vere fuerit passio. Tertio modo potest exponi, ut
      per hoc quod est passibile notetur plena subiecto patientis respectu passionis ; et
      huiusmodi in Christo non fuit, cuius mens, ratio et voluntas passionibus superferebatur. Et
      quod iste sit intellectus, patet per litteram sequentem. Ait enim sic : Pati potuit,
      passibilis esse non potuit, quia passibilitas naturae infirmae est significatio, passio
      autem est eorum quae sunt illata perpessio. Et sic vult Christo attribuere passionis
      sufferentiam et removere subiacentiam.</p>
        </div>
        <div xml:id="bb-d1e15405">
          <head xml:id="bb-d1e15355-Hd1e169">Dub. IV.</head>
          <p xml:id="bb-d1e15355-d1e172">Item quaeritur de hoc quod ultimo dicit Christum de omni statu hominis aliquid accepisse,
      quia secundum hoc videtur quod Christus fuit in quadruplici statu. Nos autem non ponimus
      Christum fuisse nisi in statu viatoris et comprehensoris. Item, falsum videtur dicere, cum
      dicit quod Christus de tertio statu assumpsit plenitudinem gratiae, quia gratia non
      perficitur nisi per gloriam, iuxta illud quod dicit Apostolus, I ad Corinthios 13, 10 : Cum
      venerit quod perfectum est, evacuabitur quod ex parte est. Ergo plenitudo gratiae non fuit
      assumpta secundum statum viae, sed secundum statum patriae.</p>
          <p xml:id="bb-d1e15355-d1e175">Respondeo : Dicendum quod ille quadruplex status reduci habet ad duplicem. Sub statu enim
      viae comprehenduntur tres status, scilicet innoceritiae, naturae lapsae et status sub lege
      gratiae. Illos autem quatuor status enumerat <name ref="#Lombard">Magister</name> ad maiorem declaratione conditionum
      ipsius naturae assumptae.</p>
          <p xml:id="bb-d1e15355-d1e181">Ad illud quod obicitur, quod plenitudo gratiae non habetur nisi secundum statum gloriae,
      dicendum quod est plenitudo gratiae vel simpliciter vel respectu operis meritorii :
      plenitudo gratiae simpliciter spectat ad statum gloriae, sicut obicit ; plenitudo vero
      respectu operis meritorii spectat ad statum viae. Et de hac intelligit <name ref="#Lombard">Magister</name> in littera,
      sicut patet aperte.</p>
        </div>
      </div>
    </body>
  </text>
</TEI>