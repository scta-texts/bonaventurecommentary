<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 36, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 36, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e34491">
        <head xml:id="bb-d1e34491-Hd1e119">III, D. 36, Dubia</head>
        <div xml:id="bb-d1e34491-Dd1e122">
          <head xml:id="bb-d1e34491-Hd1e124">Dub. I.</head>
          <p xml:id="bb-d1e34491-d1e127">In parte ista sunt quaestiones circa litteram et primo quaeritur de hoc quod obicitur : Ubi
      et caritas, quid est quod possit deesse ? Si enim hoc verum est, quicumque habet caritatem,
      habet omne quod sufficit ad salutem : ergo videtur quod superfluant ceterae virtutes. Si
      dicas, quod hoc dicitur quia caritas habet alias virtutes sibi annexas, tunc similiter
      potest dici de qualibet aliarum virtutum ; omnes enim connectuntur cuilibet virtuti sicut et
      caritati. Item, gratiae gratis datae non necessario connexae sunt ipsi caritati ; et tamen
      ipsae sunt valde utiles et opportunae ipsi Ecclesiae : videtur ergo quod, etiam ubi caritas
      reperitur, multa deesse possint.</p>
          <p xml:id="bb-d1e34491-d1e130">Respondeo : Dicendum, quod, cum dicit quod ubi est caritas, nihil deest, hoc intelligit de
      his quae sunt necessaria ad salutem ; nam iste defectus proprie defectus est, aliorum vero
      defectus pro modico est habendus ; hoc autem attribuit ipsi caiitati ratione connexionis
      aliarum virtutum. Qui enim habet caritatem habet unde possit Legem implere, habet etiam per
      consequens ceteras virtutes quae habilltant ad Legis impletionem.</p>
          <p xml:id="bb-d1e34491-d1e133">Ad illud vero quod obicitur, quod similiter posset dici de qualibet alia virtute, dicendum
      quod non est simile, quia caritas non tantum aliis connectitur, sed etiam est principium
      connexionis, eum sit vinculum perfectionis et quodam modo mater omnis boni, sicut ipse
      <name ref="#Lombard">Magister</name> dicit.</p>
        </div>
        <div xml:id="bb-d1e34491-Dd1e140">
          <head xml:id="bb-d1e34491-Hd1e142">Dub. II.</head>
          <p xml:id="bb-d1e34491-d1e145">Item quaeritur de hoc quod dicit : Non placuisse auctoribus nostris, immo ipsi Veritati,
      omnia peccata esse paria. Videtur enim hoc debere placere ipsi Veritati, quia, secundum quod
      dicit <name ref="#Anselm">Anselmus</name>, <quote xml:id="bb-d1e34491-Qd1e150">peccatum nihil est</quote> ; in his autem quae nihil sunt unum non
      est maius altero : ergo videtur quod peccatum unum non possit alterum excellere, igitur
      habent paritatem. Item, quodlibet peccatum mortale totaliter privat hominem gratia et
      inducit mortem ; sed in privatione omnimoda non est ponere maius et minus, quia in his quae
      mortua sunt non est dicere magis mortuum unum quam reliquum : ergo in genere peccatorum
      mortalium unum peccatum non excedit alterum.</p>
          <p xml:id="bb-d1e34491-d1e154">Respondeo : Dicendum quod, quia peccatum est privatio ordinis et diminutio habilitatis, et
      per unum genus peccati anima magis deordinatur et inhabilior efficitur quam per aliud, sicut
      manifeste apparet, indubitanter est verum quod peccata aequalia non sunt. Concupiscentia
      enim plus inclinat ad unum appetibile quam ad reliquum, et ideo magis facit Deum contemnere
      et ab ipso elongari et recedere in uno genere peccat quam in alio.</p>
          <p xml:id="bb-d1e34491-d1e157">Ad illud quod obicitur, quod peccatum nihil est, dicendum quod, etsi nihil sit,
      essentialiter loquendo, alicuius tamen est sicut subiecti et aliciuus oppositi ; unde
      ratione boni maioris vel minoris, quod privatur in diversis peccatis, peccatum unum habet
      excedere alterum.</p>
          <p xml:id="bb-d1e34491-d1e160">Ad illud quod obicitur, quod totaliter privat gratiam et inducit mortem, dicendum quod,
      licet omne peccatum totaliter privet gratiam, non tamen totaliter tollit habilitatem ad
      gratiam ; licet omne peccatum inducat mortem, non tamen tollit habilitatem ad vitam ; et
      ideo, licet aliquid non sit magis et minus mortuum et magis et minus gratia privatum per
      diversa peccata quantum ad ipsam gratiam et vitam gratiae in se, est tamen magis et minus
      quantum ad habilitatem naturae respectu gratiae ; et ratione illius diversa peccata habent
      sese invicem excedere. Unde non est simile de corporali morte, in qua totaliter fit privatio
      et impossibilitas redeundi ad vitam.</p>
        </div>
        <div xml:id="bb-d1e34491-Dd1e164">
          <head xml:id="bb-d1e34491-Hd1e166">Dub. III.</head>
          <p xml:id="bb-d1e34491-d1e169">Item quaeritur de hoc quod dicit : Omnia ad duo mandata caritatis pertinent, quia per
      caritatem implentur et ad caritatem tamquam ad finem referri debent. Videtur enim duo
      opposita in se implicare. Si enim per caritatem implentur, potius debent referri ad
      caritatem sicut ad principium, quam sicut ad finem.</p>
          <p xml:id="bb-d1e34491-d1e172">Respondeo : Dicendum quod, sicut tactum fuit supra, distinctione vigesima septima, caritas
      simul ponit ipsarum virtutum quantum ad opera meritoria principium sive caput et forma sive
      vinculum et finis ad quem ordinantur ; et hoc est quia ipsa caritas, dum immediate coniungit
      ipsi summo Bono, quodam modo supereminet ceteris et ceteras virtutes movet et imperat ; et
      ideo caput et principium est earum. Ulterius, quia movendo facit opera eorum meritoria, ideo
      dicitur esse forma. Postremo, quia ideo facimus opera meritoria, ut Deo fruamur et per
      caritatem in Deo quiescamus, hinc est quod caritas ceterarum virtutum et praeceptorum est
      finis. Et sic tres causae incidunt in unum et idem. Nec mirum, cum caritas faciat Deo
      conformem, qui habet in se respectu creaturae intentionem triplicis causae. Unde nulla est
      contrarietas cum eo quod <name ref="#Lombard">Magister</name> dicit in littera.</p>
        </div>
        <div xml:id="bb-d1e34491-Dd1e179">
          <head xml:id="bb-d1e34491-Hd1e181">Dub. IV.</head>
          <p xml:id="bb-d1e34491-d1e184">Item quaeritur de hoc quod dicit : Inimicus enim iustitiae est qui poenae timore non
      peccat. Nullus enim iustitiae effectus iustitiae inimicatur ; sed poena est iustitiae
      effectus ; cum ergo poena faciat se timeri, videtur quod non faciat divinae iustitiae
      inimicari. Item, nihil quod facit declinare a malo facit inimicari iustitiae ; sed timor
      poenae, quo quis cessat a peccato, facit declinare a malo : ergo talis non est inimicus
      iustitiae.</p>
          <p xml:id="bb-d1e34491-d1e187">Respondeo : Dicendum quod verbum illud intelligitur praecise et per concomitantiam :
      praecise, ut dicatur inimicus iustitiae qui timore poenae non peccat, hoc est qui a peccato
      recedit solo timore poenae, non amore iustitiae ; talis, inquam, qui ex solo timore movetur,
      dicitur iustitiae inimicus, non per causam, sed per concomitantiam. Licet enim timor ille
      non causet inimicitiam, concomitatur tamen ipsam concupiscentiam malam, per quam sumus
      inimici Dei ; nam qui amicus est huius mundi, inimicus Dei constituitur. Et per hoc patet
      responsio ad illa duo quae obicit, quoniam ipse opponit ac si verbum illud intelligeretur
      dictum esse per causam.</p>
        </div>
        <div xml:id="bb-d1e34491-Dd1e192">
          <head xml:id="bb-d1e34491-Hd1e194">Dub. V.</head>
          <p xml:id="bb-d1e34491-d1e197">Item quaeritur de boc quod ultimo concludit quod omnium divinarum Scripturarum plenitudo
      est dilectio Dei et proximi. Si enim natura operatur quanto brevius potest et non facit per
      plura quod potest facere per pauciora, videtur similiter quod hoc modo operari debeat divina
      Sapientia. Si ergo in tota Scriptura nihil plus continetur quam verbum de mandato caritatis,
      videtur tunc quod circa hoc solum Sacra scriptura deberet versari et de nullo alio ibi
      tractari.</p>
          <p xml:id="bb-d1e34491-d1e200">Respondeo : Dicendum quod plenitudinem alicuius contineri in aliquo, hoc est dupliciter :
      vel integraliter vel causaliter. Plenitudo autem divinorum Eloquiorum in caritate non
      continetur integraliter, quia multae aliae virtutes ibi docentur et praecipiuntur, quae sunt
      diversae et distinctae a caritate ; sed quod dicitur contineri, hoc est causaliter, quia
      tota Sacra Scriptura finaliter ordinatur ad hoc ut diligamus Deum et proximum.</p>
          <p xml:id="bb-d1e34491-d1e203">Et si tu obicias, quod qui diligit proximum Legem implevit : ergo illud solum mandatum
      deberet in Lege contineri, dicendum quod mandata et documenta in Sacra Scriptura
      multiplicantur propter duo, videlicet propter removendam caecitatem ex parte intellectus et
      propter excludendum fastidium ex parte ipsius affectus. Necesse est enim quod sciamus modos
      secundum quos debemus ordinari ad proximum et ad Deum ; et quia illi varii sunt et nos
      ignorantes sumus nec possumus simul illa capere, ideo oportuit divisim per diversa documenta
      distinguere. Rursus, quia affectus noster fastidit unum et delectatur in varietate, ideo
      diversis modis Scriptura docet et insinuat unum et idem, ut affectus noster, dum in diversis
      et variis idem invenit, proficiat in unitate et delectetur in varietate, ut tanto profectus
      sit maior, quanto delectabilior. Et propterea modo in ipsa Sacra Scriptura reperiuntur
      mandata obligatoria, modo exempta attractiva, modo monita salutaria, modo documenta
      Prophetarum, modo Evangelistarum, ut ex omnibus his excludatur fastidium et homo perfectius
      dirigatur ad unum. Et ex hoc convinci potest quod Sacra Scriptura, etsi magna sit, tamen
      opime tradita est et nihil continet superfluum, nihil etiam diminutum.</p>
        </div> 
      </div>
    </body>
  </text>
</TEI>