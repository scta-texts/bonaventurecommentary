<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 26, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 26, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e24250">
        <head xml:id="bb-d1e24250-Hd1e119">III, D. 26, Dubia</head>
        <div xml:id="bb-d1e24250-Dd1e122">
          <head xml:id="bb-d1e24250-Hd1e124">Dub. I.</head>
          <p xml:id="bb-d1e24250-d1e127">In parte ista sunt quaestiones circa litteram. Et primo quaeritur de illa definitione, quam
      ponit, cum dicit : Spes est virtus, qua spiritualia et aeterna bona sperantur. Si enim bonum
      aeternum est unum solum, videtur quod male dicat pluraliter : qua aeterna bona sperantur.
      Item, nullum aeternum est temporale ; sed omne futurum est temporale : igitur, cum per spem
      exspectantur futura bona, sicut dicitur in alia definitione, videtur quod per ipsam non
      exspectentur bona aeterna.</p>
          <p xml:id="bb-d1e24250-d1e130">Propter hoc quaeritur, quae sit differentia inter illa duo membra, videlicet inter
      spiritualia bona et aeterna.</p>
          <p xml:id="bb-d1e24250-d1e133">Respondeo : Dicendum quod spes definitur hic per comparationem ad obiectum proprium.
      Obiectum autem ipsius spei est ipsum bonum aeternum et gloriosum. Hoc autem est duplex,
      scilicet creatum et increatum ; et respectu utriusque est spes, principaliter tamen respectu
      Boni increati. Et secundum hoc dupliciter potest intelligi praedicta definitio. Et si
      intelligatur de Bono increato, tunc spes dicitur exspectare aeterna bona, quae quidem,
      quantum est in se, carent principio et fine. Si autem intelligatur de bono creato, tunc
      dicitur exspectare bona aeterna, id est perpetua. Utroque tamen modo pluraliter dicitur
      exspectare bona aeterna, non quia plura sint bona summa, sed quia bonum aeternum, quod est
      ipsa immensa Bonitas, omnia bona excellit per sui eminentiam ; et bonum perpetuum, quod est
      beatitudo creata, omnia bona comprehendit per aequivalentiam. Et ideo pluraliter dixit
      aeterna, non propter aeternitatis multitudinem, sed propter boni exspectati omnimodam
      plenitudinem.</p>
          <p xml:id="bb-d1e24250-d1e136">Ad illud vero quod obicitur, quod est exspectatio boni futuri, dicendum quod nihil impedit
      aliquod bonum esse aeternum in se et temporaliter ab aliquo haberi in praemio ; et sic est
      in mercede quae exspectatur per spem, quod aeterna est in se et tamen futura est
      exspectanti, qui ad eam nondum pervenit.</p>
          <p xml:id="bb-d1e24250-d1e140">Ad illud quod quaeritur, quae differentia sit inter illa duo membra, dicendum quod primum
      membrum explicatur per secundum, quia ibi ponitur et pro id est, ut sit sensus :
      spiritualia, id est aeterna. Vel potest dici quod per hanc differentiam spiritualia
      distinguitur spes ab affectione naturali ; per hoc autem quod dicitur aeterna distinguitur a
      virtute cardinali et tangitur propria ratio spei ; quae est in bonum sub ratione aeterni.
      Vel potest dici quod per hoc quod dicitur spiritualia tangitur obiectum generale, quod habet
      rationem materialis, secundum quod consuevit dici quod spes quaedam est veniae, quaedam
      gratiae, quaedam gloriae. Per hoc autem quod dicitur aeternum tangitur obiectum proprium et
      formale sive motivum.</p>
        </div>
        <div xml:id="bb-d1e24250-Dd1e144">
          <head xml:id="bb-d1e24250-Hd1e146">Dub. II.</head>
          <p xml:id="bb-d1e24250-d1e149">Item quaeritur de alia definitione quam ponit ibi : Spes est certa exspectatio futurae
      beatitudinis, proveniens ex gratia et meritis, quia, secundum quod dicit <name ref="#Aristotle">Philosophus</name>,
       <quote xml:id="bb-d1e24250-Qd1e154">peccat qui definit quod est in motu per id quod est in quiete et e
      converso</quote>. Sed exspectare est quiescere, sperare quodam modo est tendere in rem
      speratam : ergo male definitur per exspectationem. Item, <quote xml:id="bb-d1e24250-Qd1e157">omnis notificatio debet dari
       per propria</quote> ; sed beatitudo et gratia et merita sunt ceteris virtutibus communia :
      ergo inconvenienter spes definitur per illa.</p>
          <p xml:id="bb-d1e24250-d1e161">Iuxta hoc quaeritur : cum <quote xml:id="bb-d1e24250-Qd1e163">unius rei sit tinum esse, et ita una definitio</quote>,
      quomodo differt praedicta notificatio ab aliis notificationibus quae consueverunt assignari
      de spe ?</p>
          <p xml:id="bb-d1e24250-d1e167">Respondeo : Diendum quod spes est nomen affectionis et est nomen virtutis. Secundum quod
      est nomen affectionis, sic definitur a <name ref="#Aristotle">Philosopho</name> : <quote xml:id="bb-d1e24250-Qd1e172">Spes est suspicio futuri
       boni</quote>. Secundum autem quod est nomen virtutis et nominat habitum, sic habet
      definiri et notificari per suum actum. Actus autem ille tripliciter potest comparari : vel
      ad obiectum tantum, et sic est illa definitio <name ref="#Lombard">Magistri</name> : <quote xml:id="bb-d1e24250-Qd1e178">Spes est virtus, qua
       spiritualia et aeterna bona sperantur</quote> ; vel ad obiectum et principium, et sic est
      illa Haymonis : <quote xml:id="bb-d1e24250-Qd1e181">Spes est certa exspectatio futurae beatitudinis, veniens ex gratia et
       meritis</quote> ; vel ad obiectum et habitum praeambulum, et sic est illa <name ref="#Augustine">Augustini</name>, De
      civitate Dei : <quote xml:id="bb-d1e24250-Qd1e188">Spes est virtus qua quis se ad illud quod credit perventurum
       praesumit</quote>.</p>
          <p xml:id="bb-d1e24250-d1e192">Aliter etiam potest assignari distinctio inter istas tres notificationes, quod prima sit
      formalis, data per genus et differentias ; secunda causalis, data per actum et causam ;
      tertia vero partim causalis, partim formalis, quia datur per genus spei et aliam virtutem
      praeambulam, scilicet fidem, quae tangitur in verbo credendi.</p>
          <p xml:id="bb-d1e24250-d1e196">Ad illud ergo quod obicitur, quod exspectatio est quies, dicendum quod, quamvis sit quies
      corporalis, tamen est quaedam sollicitatio mentis. Qui enim exspectat adventum desiderat
      expectati ; exspectatio vero, secundum quod ponitur in definitione spei, non est exspectatio
      corporalis, sed magis mentalis, quae est quaedam inhiatio et protensio respectu finis
      assequendi.</p>
          <p xml:id="bb-d1e24250-d1e199">Ad illud quod obicitur, quod haec notificatio data est per communia, dicendum quod illa
      communia, secundum quod in hac notificatione ponuntur, sunt appropriata. Nam beatitudo
      appropriatur ipsi spei ratione ultimae dotis, quae quidem est perfecta tentio, correspondens
      ipsi spei, et ea ratione qua nomine beatitudinis. intelligimus bonum excellens et
      indeficiens. Similiter gratia et merita eidem appropriantur prout iunguntur insimul. Gratia
      enim respicit Dei benignitatem et misericordiam, merita vero Dei aequitatem et iustitiam.
      Quoniam vero virtutis spei est proprie utrumque respicere, ut liberet a desperatione et
      praesumptione, quae solmnmodo alterum intuentur, ideo proprie convenit ipsi spei quod
      dicitur veniens ex gratia et meritis : meritis, inquam, praecedentibus vel in proposito vel
      in radice vel in usu, sicut in praecedentibus fuit ostensum.</p>
        </div>
        <div xml:id="bb-d1e24250-Dd1e203">
          <head xml:id="bb-d1e24250-Hd1e205">Dub. III.</head>
          <p xml:id="bb-d1e24250-d1e208">Item quaeritur de hoc quod dicit : Et sicut fides, ita et spes est de invisibilibus.
      Videtur enim falsum dicere, quia, si fides et spes communicant in obiecto, ergo sunt eadem
      virtus. Item, in temporalibus ita bene potest quis sperare pecuniam quam videt sicut
      pecuniam quam non videt. Ergo pari ratione et in spiritualibus : ergo spes non debet dici
      esse de invisibilibus. Item, spes respicit ipsum affectum, visibile autem et invisibile
      respicit intellectum : ergo, si obiectum et habitus respiciunt eamdem potentiam, male
      dicitur spes esse de invisibilibus.</p>
          <p xml:id="bb-d1e24250-d1e211">Respondeo : Dicendum quod in aeternis bonis perfecte videre habere est, sicut dicit
      <name ref="#Augustine">Augustinus</name> ; propter quod dicitur Ioannis 17, 3 : <quote xml:id="bb-d1e24250-Qd1e216">Haec est vita aeterna, ut
       cognoscant te verum Deum</quote> etc. Ideo respectu eorumdem bonorum spiritualium non
      videre et non habere se mutuo concomitantur. Quoniam ergo spes est de non habitis - quia
      nemo sperat illud quod habet, sed illud quod habendum est et respectu aeternorum bonorum non
      habitum est non visum -hinc est quod <name ref="#Lombard">Magister</name> dicit quod sicut fides est de invisibilibus,
      ita et spes. In hoc tamen est differentia, quod fides est de invisibilibus secundum quod
      sunt invisibilia, spes autem est de invisibilibus secundum quod sunt non habita, sed
      habenda. Et per hoc patet responsio ad obiecta.</p>
          <p xml:id="bb-d1e24250-d1e223">Ad illud enim quod primo obicitur, quod communicant in obiecto, dicendum quod non sub eadem
      ratione respiciunt illud obiectum, sed sub alia et alia.</p>
          <p xml:id="bb-d1e24250-d1e226">Ad illud quod obicitur, quod in temporalibus bene potest quis sperare quod videt, sic et in
      spiritualibus, dicendum quod non est simile, quia videre corporalia non est illa habere ;
      sed bona aeterna videre est illa possidere.</p>
          <p xml:id="bb-d1e24250-d1e230">Ad illud quod obicitur, quod invisibile respicit intellectum, dicendum quod verum est sub
      ratione invisibilis ; nihilominus potest respicere affectum sub ratione non habiti.</p>
        </div>
        <div xml:id="bb-d1e24250-Dd1e234">
          <head xml:id="bb-d1e24250-Hd1e236">Dus. IV.</head>
          <p xml:id="bb-d1e24250-d1e239">Item quaeritur de hoc quod dicit : Spes non est nisi bonarum rerum nec nisi futurarum et ad
      eum pertinentium qui sperat. Contra hoc enim obicitur primo ratione primi membri, quia dicit
      poeta :</p>
          <p xml:id="bb-d1e24250-d1e242">Hunc ego si potui tantum sperare dolorem.</p>
          <p xml:id="bb-d1e24250-d1e245">Ergo spes est malarum rerum. Item, sicut aliquis exspectat propriam exaltationem, ita
      exspectat adversarii sui confusionem : ergo sicut exspectat bonum suum, ita exspectare
      potest malum alienum.</p>
          <p xml:id="bb-d1e24250-d1e248">Item, obicitur contra secundum membrum, quod dicit non nisi futurarum , quia beatitudo non
      est futura nec habenda a praescito : ergo, si spes non est nisi rerum futurarum, nullus
      praescitus habet spem.</p>
          <p xml:id="bb-d1e24250-d1e252">Item, obicitur contra tertium membrum, quo dicitur ad eum pertinentium, quia Lucae ultimo,
      21 dicitur : Nos autem sperabamus quod ipse redempturus esset Israel. Ergo contingit sperare
      bonum commune : non ergo tantum spes est respectu boni proprii.Item, <name ref="#Augustine">Augustinus</name> dicit quod
      de nemine desperandum est, dum est in via ; sed de quo contingit desperare, et sperare :
      ergo videtur quod de alio contingit sperare. Item, cum fides et caritas possint non
      tantummodo esse de bonis propriis, sed et de bonis communibus, quare non similiter est hoc
      reperire de spe ?</p>
          <p xml:id="bb-d1e24250-d1e258">Respondeo : Dicendum quod spes est respectu futuri, respectu futuri boni et respectu futuri
      boni proprii, secundum quod accipitur proprie pro ipsa virtute. Respectu futuri est, in
      quantum distinguitur a gaudio et dolore, et convenit cum timore, quia illae duae affectiones
      sunt respectu praesentium, sed istae duae respectu futurorum. Respectu boni est, in quantum
      distinguitur a timore, quia timor est respectu disconvenientis, spes respectu convenientis.
      Respectu boni proprii est in quantum non solum distinguitur ab aliis affectibus, sed etiam
      in quantum distinguitur ab aliis virtutibus, utpote a credulitate fidei ; ipsa enim spes
      procedit ex gratia et meritis. Et quoniam meritum non assecurat de beatitudine nisi eum qui
      meretur, quia unicuique retribuetur secundum merita sua, hinc est quod per virtutem spei
      nemo sperat nisi sibi. Et secundum hoc patet quod illa differentia, quam assignat <name ref="#Augustine">Augustinus</name>
      inter fidem et spem, recte et convenienter assignatur ; sumitur enim spes proprie pro ipsa
      virtute. Si autem accipiatur spes communiter pro ipsa suspicione, sic potest esse non tantum
      boni, sed etiam mali ; et sic accipit poeta.</p>
          <p xml:id="bb-d1e24250-d1e264">Et per hoc patet responsio ad primum obiectum : ille enim est extensus et improprius modus
      accipiendi ipsam spem. Si vero spes dicatur minus communiter de quacumque exspectatione
      boni, sic potest esse exspectatio non solum proprii boni, sed etiam communis. Et sic
      accipitur Lucae ultimo, 21 et etiam ab <name ref="#Augustine">Augustino</name>. Et per hoc patet responsio ad illas duas
      auctoritates. Prout autem accipitur proprie pro ipsa spe, quae est exspectatio veniens ex
      gratia et meritis, sic non est nisi respectu proprii boni, quia nemo redditur securus de
      salute nisi per merita propria ; ideo non est simile de fide et caritate. Et per hoc patet
      responsio ad ultimo obiectum.</p>
          <p xml:id="bb-d1e24250-d1e270">Ad illud vero quod obicitur, quod si spes est tantum futurarum rerum, sic praescitus non
      habet spem, dicendum quod futurum dicitur dupliciter : vel quantum ad eventum vel quantum ad
      ordinem. Quantum ad eventum dicitur futurum quod evenit ; quantum ad ordinem dicitur futurum
      quod est ordinatum ad eveniendum ; vel futurum dicit eventum simpliciter, non respectu
      exspectationis. Et hoc ultimo modo dicitur spes esse futurorum ; ipse autem obicit prout
      accipitur priino modo, et ideo non valet.</p>
        </div>
        <div xml:id="bb-d1e24250-Dd1e275">
          <head xml:id="bb-d1e24250-Hd1e277">Dub. V.</head>
          <p xml:id="bb-d1e24250-d1e280">Item quaeritur de hoc quod dicit : Quibusdam non indocte videtur fidem spem in Christo non
      fuisse, sicut in Sanctis iam beatificatis vel in angelis non sunt. Obicitur contra primum,
      quia in Psalmo [30, 1] : <quote xml:id="bb-d1e24250-Qd1e282">In te, Domine, speravi</quote> etc., dicitur in Glossa :
       <quote xml:id="bb-d1e24250-Qd1e285">Hoc dicitur in persona Christi</quote>. Ergo Christus habuit spem. Item, hoc
      videtur ratione, quia Chritus fuit simil viator et comprehensor ; et in quantum viator
      defuit sibi stola corporis. Si ergo Christus fuit perfecte viator sicut et perfectus
      comprehensor, videtur quod debuit habere omnia dona gratiarum et omnes virtutes quae
      respiciunt statum viae.</p>
          <p xml:id="bb-d1e24250-d1e289">Item obicitur contra secundum de Sanctis iam beatificatis, quia dicitur Apocalypsis 6, 11
      quod dictum est eis ut exspectarent adhuc modicum tempus. Ergo, si spes est exspectatio
      videtur etc. Item, animae sanctae in patria exspectant glorificationem suorum corporum, quae
      est quaedam pars beatitudinis. Resumendo enim corpora perfectius contemplabuntur, quoniam,
      sicut dicit <name ref="#Augustine">Augustinus</name>, <quote xml:id="bb-d1e24250-Qd1e294">animae propter desiderium corporum retardantur ne omnino
       ferantur in summum caelum</quote>
          </p>
          <p xml:id="bb-d1e24250-d1e298">Item obicitur contra tertium, quia videtur quod angeli habeant spem. Dicitur enim I Petri 1
      , 12 : <quote xml:id="bb-d1e24250-Qd1e300">In quem desiderant angeli prospicere ; desiderium</quote> autem est respectu
      non habiti : ergo, si de eodem potest esse spes de quo et desiderium ; videtur ergo quod
      angeli sperent. Item, angelis accrescet gloria quaedam et decor de nostra glorificatione et
      beatitudine. Si ergo hanc exspectant et nondum habent, videtur quod habeant spem.</p>
          <p xml:id="bb-d1e24250-d1e304">Respondeo : Dicendum quod, sicut dicit <name ref="#Lombard">Magister</name>, nec Christus nec animae beatae nec sancti
      angeli, proprie loquendo, habent spem. Et ratio huius est, quia spes est exspectatio praemii
      substantiali ; omnes autem hi praedicti substantiale praemium habent : et ideo carent spe
      proprie dicta. Alia etiam ratio est, quia spes habet annexam fidem ; fides autem est
      cognitio aenigmatica. Et quia claritas visionis divinae tollit omne aenigma, per consequens
      evacuat fidem et evacuando fidem evacuat ipsam spem. Et ob hanc duplicem rationem, sicut
      <name ref="#Lombard">Magister</name> innuit in littera, convenienter dicitur quod nec Christus nec Sancti nec angeli
      beati habeant spem.</p>
          <p xml:id="bb-d1e24250-d1e314">Ad rationes autem ad oppositum respondetur faciliter, pro eo quod, licet in eis non ponatur
      spes proprie dicta, secundum quod est exspectatio praemii substantialis, potest tamen, large
      accipiendo spem pro quacumque exspectatione, videlicet stolae secundae et alicuius gaudii
      accidentalis, poni in Christo et in angelis et in animabus beatis. Sed quare spes-virtus non
      est respectu praemii accidentatis, sed substantialis et quare etiam in Sanctis evacuatur,
      hoc infra melius manifestabitur, cum agetur de evacuatione virtutum.</p>
          <p xml:id="bb-d1e24250-d1e317">Ad illud tamen quod obicitur de desiderio, dicendum quod non est simile de desiderio et
      spe, quia spes est respectu non habiti, sed desiderium potest esse respectu habiti, ut
      continuetur et tollatur fastidium ; et sic est in angelis. Similiter ad illud quod obictur
      de auctoritate Psalmi, consuevit dici quod hoc dicitur de Christo ratione membrorum. Alia
      satis patent.</p>
        </div>
        <div xml:id="bb-d1e24250-Dd1e321">
          <head xml:id="bb-d1e24250-Hd1e323">Dub. VI.</head>
          <p xml:id="bb-d1e24250-d1e326">Item quaeritur de hoc quod dicit : De antiquis vero Patribus, qui apud inferos tenebantur,
      dici potest quod fidem et spem habuerunt. Sed contra : spes se commetitur statui viae ; sed
      illi non erant in statu viae : ergo non habebant spem. Item, spes datur homini ad hoc quod
      mereatur. Ergo, si illi erant extra statum meriti, non videtur quod habuerint spem.</p>
          <p xml:id="bb-d1e24250-d1e329">Iuxta hoc quaeritur de animabus quae sunt in purgatorio, utrum habeant spem. Et quod sic,
      videtur, quia adhuc non habent apertam visionem per speciem : ergo spes non est evacuata in
      eis. Sed contra hoc est, quia ipsi certi sunt quod non possunt damnari : ergo videtur quod
      non indigeant fulcimento spei.</p>
          <p xml:id="bb-d1e24250-d1e332">Iuxta hoc quaeritur, utrum daemones aliquo modo habeant spem. Et quod sic, videtur, quia
      dicitur Iob 40, 28 de Behemoth : Ecce spes eius frustrabitur. Ergo ipse habet spem : Sed
      contra : sciunt peccatum suum esse irremediabile, ergo desperant : ergo non habent spem. Et
      <name ref="#Augustine">Augustinus</name> dicit de diabolo quod <quote xml:id="bb-d1e24250-Qd1e337">ad cumulum damnationis suae desperavit</quote>.</p>
          <p xml:id="bb-d1e24250-d1e341">Respondeo : Dicendum quod, quia spes non tollitur nisi per subsequens praemium et per
      contrarium habitum, et Sancti in limbo et animae in purgatorio nec erant assecuti praemium
      nec inciderant in contrarium habitum sive in defectum, hinc est quod spem habebant, sicut
      dicit Beda, et habetur in quarto libro, distinctione prima, quod <quote xml:id="bb-d1e24250-Qd1e343">Patres in limbo
       felici spe ingressum ianuae caelestis exspectabant</quote>. Daemones vero et alii damnati,
      qui habent contrarium habitum spei, scilicet desperationem, spem habere non possunt.
      Similiter sancti Beati assecuti sunt praemium, per quod spes evacuatur, sicut infra
      manifestabitur.</p>
          <p xml:id="bb-d1e24250-d1e348">Ad illud vero quod obicitur, quod spes commetitur se statui viae et datur ad merendum,
      dicendum quod sancti Patres quodam modo erant in via et nondum pervenerant ad patriam.
      Praeterea, meritum non respicit ipsam spem universaliter, sed secundum statum.</p>
          <p xml:id="bb-d1e24250-d1e351">Ad illud quod obicitur, quod in purgatorio certi sunt quod damnari non possunt, dicend um
      quod hoc non est propter assecutionem gloriae, sed propter confirmationem liberi arbitrii,
      quod est extra statum merendi et demerendi ; et illa confirmatio non evacuat spem, quamvis
      ponat extra statum vertibilitatis ipsius liberi arbitrii et ideo demeriti.</p>
          <p xml:id="bb-d1e24250-d1e354">Ad illud quod obicitur de Behemoth, dicendum quod spes accipitur ibi improprie pro
      exspectatione dilationis iudicii, in quo acrius quam modo punietur ; vel etiam pro
      exspectatione iudicii divini diutius continuandi super peccatores, quorum utroque
      frustrabitur diabolus in die iudicii et citius quam vellet iudicabitur. Et ex his patent
      illa dubia quae supra de subiecto spei quaerebantur.</p>
        </div>
      </div>
    </body>
  </text>
</TEI>