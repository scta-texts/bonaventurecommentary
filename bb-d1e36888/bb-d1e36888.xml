<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 39, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 39, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e36888">
        <head xml:id="bb-d1e36888-Hd1e119">III, D. 39, A. 2, Q. 2</head>
        <head xml:id="bb-d1e36888-Hd1e122" type="question-title">Ulrum liceat iurare per aliquod creatum.</head>
        <p xml:id="bb-d1e36888-d1e125">Secundo quaeritur, utrum liceat iurare per aliquod creatum.</p>
        <div xml:id="bb-d1e36899" type="rationes-principales">
          <head xml:id="bb-d1e36888-Hd1e130">Rationes Principales</head>
          <p xml:id="bb-d1e36888-d1e133">Et quod non, videtur. Primo, per ipsum textum Matthaei 5, 34 : <quote xml:id="bb-d1e36888-Qd1e135" ana="#mt5_34">Nolite iurare neque
       per caelum, quia thronus Dei est, neque per terram</quote> etc., ibi Glossa : <quote xml:id="bb-d1e36888-Qd1e138">Quod
       perfectionis, est docuit, cum dixit : Non iurare omnino ; quod vero superstitiosum est
       resecavit, cum subiunxit : Neque per caelum</quote> etc. Ergo iurare per creaturam est
      superstitiosum ; sed nihil tale est licitum : ergo etc.</p>
          <p xml:id="bb-d1e36888-d1e142">Item, Pius Papa, Causa XXII, quaestione 1 : <quote xml:id="bb-d1e36888-Qd1e144">Si quis per capillum Dei vel caput
       iuraverit, si in ecclesiastico ordine est, deponatur, si laicus, anathematizetur</quote>.
      Si ergo illicitum est iurare per membra Christi, cum ipsa sint sanctiora omnibus aliis
      creaturis, videtur quod per nullam aliam liceat iurare.</p>
          <p xml:id="bb-d1e36888-d1e148">Item, iurare per Deum est invocare Deum testem, ergo iurare per creaturam est invocare
      creaturam in testimonium ; sed irrationalis creatura non potest aliquo modo veritati
      testimonium perhibere : ergo stultum et vanum et inconveniens est per ipsam iurare.</p>
          <p xml:id="bb-d1e36888-d1e151">Item, qui iurat per idolum committit idololatriam, et hoc non est ob aliud nisi quia in
      iurando exhibet idolo quod debet exhibere Deo. Ergo iuratio spectat ad cultum latriae, qui
      debetur soli Maiestati divinae ; sed constat quod non est licitum creaturam aliquam venerari
      cultu latriae : ergo nullo modo est licitum per creaturam iurare.</p>
          <p xml:id="bb-d1e36888-d1e155">Sed contra : Genesis 42, 15, Ioseph iuravit per salutem Pharaonis. Si ergo ipse tamquam
      sanctus homo licitum iuramentum fecit, et salus Pharaonis erat quid creatum, videtur quod
      per creaturam iurare sit licitum et concessum.</p>
          <p xml:id="bb-d1e36888-d1e158">Item, Paulus, I ad Corinthios 15, 31 : Quotidie morior, per vestram gloriam, fratres ; ubi,
      secundum quod dicit <name ref="#Augustine">Augustinus</name>, iuravit Apostolus ; sed gloria eorum erat quid creatum :
      ergo etc.</p>
          <p xml:id="bb-d1e36888-d1e164">Item, forma iuramenti, qua maxime utitur universitas fidelium, est iurare per sancta Dei
      Evangelia ; sed Evangelium est quid creatum : ergo licitum est iurare per creaturam.</p>
          <p xml:id="bb-d1e36888-d1e167">Item, quotidie fideles iurant per Sanctos, utpote per beatam Virginem et per beatum Petrum
      ; nec illud iuramentum arguitur : ergo videtur quod forma iuramenti licita non solum habeat
      fieri per Creatorem, sed etiam per creaturam.</p>
          <p xml:id="bb-d1e36888-d1e170">Iuxta hoc quaeritur : quare magis iuratur per Evangelia quam per creaturas alias ?
      Quaeritur etiam utrum qui iurat falsum per lapidem sit periurus. Et quod non, videtur, quia
      lapidi nulla est exhibenda reverentia. Contrarium autem huius dicit <name ref="#Augustine">Augustinus</name>, super illud
      ad Romanos 1, 9 : Testis est mihi Deus, et habetur in littera. Quaeritur ergo quomodo et
      qualiter liceat iurare per creaturam.</p>
        </div>
        <div xml:id="bb-d1e36948">
          <head xml:id="bb-d1e36888-Hd1e179">Conclusio</head>
          <head xml:id="bb-d1e36888-Hd1e182" type="question-title">Iurare per creaturas, et quidem omnes, licite fieri potest duobus
      modis.</head>
          <p xml:id="bb-d1e36888-d1e185">Respondeo : Dicendum quod iuramentum assertorium dupliciter habet fieri : quoddam per
      imprecationem, quoddam per ipsius Veritatis testimonii invocationem. Per imprecationem autem
      iuratur, cum dicitur : ita vivat filius meus vel pater, hoc est dicere : nisi ego implevero
      quod promitto vel nisi implevero quod iuro, non vivat filius vel pater meus. Et in hac forma
      iurandi creatura ad testificandum non invocatur, sed potius ipsi Creatori
       <quote xml:id="bb-d1e36888-Qd1e187">oppigneratur</quote>, secundum quod dicit <name ref="#Augustine">Augustinus</name>. Et hoc quidem est licitum,
      quia, quamvis omnis creatura sit ipsius Creatoris, tamen bonum vel solatium, quod ex
      creatura percipimus et a Deo nobis concessum est, Deo tamquam nostrum oppignerare possumus ;
      et ideo licita est haec forma, licet <quote xml:id="bb-d1e36888-Qd1e193">hoc iuramenti genus, secundum quod dicit
       <name ref="#Augustine">Augustinus</name>, in littera, sit gravissimum</quote>.</p>
          <p xml:id="bb-d1e36888-d1e200">Illud vero iuramentum fit per ipsius Veritatis testimonii invocationem, quando aliquis
      iurat per aliquem ad invocandum illum in testem. Potest autem creatura dupliciter advocari
      in testimonium : aut secundum se aut in quantum est vestigium Veritatis divinae. Si secundum
      se, hoc modo non licet, quia sic crederetur quod aliquid numinis esset in ea, ratione cuius
      veritas dicti possit per huiusmodi testimonium confirmari. Secundo vero modo, in quantum in
      ea relucet vestigium divinae Veritatis, licitum est iurare per creaturam. Hoc enim nihil
      aliud est quam iurare per eum qui in creatura relucet ; et tunc non veneratur quis
      creaturam, sed Creatorem. Unde sicut <quote xml:id="bb-d1e36888-Qd1e202">honor, qui exhibetur imagini, refertur ad
       prototypum</quote>, id est ad exemplar primum, sicut dicit <name ref="#JohnDamascenus">Damascenus</name>, ita hoc modo
      iuratio facta per creaturam refertur ad ipsarum creaturarum auctorem. Et hoc est quod
      dicitur Causa XXII, quaestione 1 : <quote xml:id="bb-d1e36888-Qd1e208">Sciendum est quod Sancti non tam per creaturas
       quam per creaturarum auctorem iurabant, nec in creaturis aliud quam ipsarum Creatorem
       venerabantur, sicut Ioseph, qui, per Pharaonem iurando, hoc in eo venerabatur quod Dei
       iudicio positus erat in irtfinimis</quote>. Et quoniam in omni creatura isto modo relucet
      Deus, per omnem creaturam licite potest fieri hoc modo iuramentum. Quia vero principaliter
      relucet in Sanctis, et maxime in verbis evangelicae Legis, per quae divina nobis Veritas
      illuxit, hinc est quod per Sanctos et maxime per Evangelia consuevit frequentari forma
      iurationis, qua quidem iuratur per creaturam. Concedendum est igitur quod per creaturam
      licitum est iurare, sive imprecando sive Creatorem eius in testimonium invocando. Et sic
      procedunt rationes ad hanc partem inductae.</p>
        </div>
        <div xml:id="bb-d1e36985">
          <head xml:id="bb-d1e36888-Hd1e216">Ad Rationes</head>
          <p xml:id="bb-d1e36888-d1e219">Ad illud ergo quod primo obicitur in contrarium, quod Dominus prohibet iuramentum per
      creaturas, et Glossa dicit illud iuramentum esse superstitiosum, dicendum quod hoc
      intelligitur secundum quod ipsae creaturae secundum se consideratae in veritatis testimonium
      invocantur ; et hoc modo est ibi superstitio, quia eis reverentia ultra debitum exhibetur.
      Et quantum ad hoc intelligi habet Glossa et textus.</p>
          <p xml:id="bb-d1e36888-d1e222">Ad illud quod obicitur de auctoritate Pii Papae, dicendum quod canon loquitur contra illos
      qui credebant Deum secundum divinitatem habere caput et capillos, et tales erant blasphemi ;
      aut certe contra illos qui irreverenter nominant membra Christi et qpodam exquisito modo
      iurandi dividunt ipsum quasi membratim ; qui valde rationabiliter sunt arguendi.</p>
          <p xml:id="bb-d1e36888-d1e225">Ad illud quod obicitur, quod qui iurat per aliquid invocat ipsum in testimonium, dicendum
      quod illud non est semper verum, immo aliquando invocat ipsum in testimonium, aliquando non
      ipsum invocat, sed illud potius ad quod ipsum refertur, vel etiam obligat et Deo oppignerat.
      Et his modis, non praemissis, licitum est et concessum iurare per irrationalem
      creaturam.</p>
          <p xml:id="bb-d1e36888-d1e228">Ad illud quod obicitur, quod qui iurat per idolum veneratur ipsum, dicendum quod hoc est
      quia ille qui iurat per idolum invocat ipsum in testimonium tamquam Deum ; et propterea est
      ibi idololatriae peccatum. Non sic autem est quando iurat per alias creaturas, quia
      iuramentum illud refertur totum ad Veritatem aeternam.</p>
          <p xml:id="bb-d1e36888-d1e232">Ad illud vero quod ulterius quaeritur, quare magis iuratur per Evangelia quam per alias
      creaturas, iam patet responsio per ea quae dicta sunt. Sicut enim crucem Christi magis
      veneramur, propter hoc quod magis refertur ad ipsum Crucifixum ; et Sanctos, quia quadam
      maiori propinquitate se habent ad Deum : sic etiam intelligendum est in ipsis Evangeliis,
      quae directe et immediate ducunt in ipsam aeternam Veritatem. Et si tu obicias, quod, licet
      creatura ducat in Creatorem, tamen propter hoc non quaelibet creatura est adoranda, sed illa
      sola quae est ad hoc instituta, sicut imago Crucifixi, dicendum quod non est simile, quia
      exhibitio honoris et cultus latriae respicit illud quod honoratur secundum illud quod est in
      eo dignissimum, et hoc est proprium et singulare ; sed invocatio in assertione respicit
      ipsius Veritatis infallibilitatem et luminositatem ; et haec in singulis creaturis relucet,
      sed secundum plus et minus. Ideo non est simile hinc et inde. Ad illud quod quaeritur utrum
      ille qui iurat falsum per lapidem sit periurus, dicendum quod sic, secundum quod dicit
      <name ref="#Augustine">Augustinus</name>, quoniam iurans per lapidem aut in tendit ipsi lapidi reverentiam exhibere aut
      auctori lapidis. Et si ipsi lapidi intendat reverentiam exhibere, dupliciter peccat ; si
      vero auctori lapidis, tunc absque dubio peierat, quia ipsi Creatori lapidis contumeliam
      facit, dum nomen eius, per effectum creaturae intellectum, assumit in vanum. Si quis ta.men
      non serio iuraret, sed quodam modo ludere intenderet, sicut mos est aliquibus per bottas
      suas iurare, non esset dicendum periurium, quia iurare non intendit, sed potius ludere ; est
      tamen talis modus loquendi satis reprehensibilis et caveri debet a viris perfectis.</p>
        </div>
      </div>
    </body>
  </text>
</TEI>