<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e6984">
        <head xml:id="bb-d4e6984-Hd1e108">Quaestio 1</head>
        <head xml:id="bb-d4e6984-Hd1e111" type="question-title">Utrum aliquis in utro possit baptizari</head>
        <div xml:id="bb-d4e6984-Dd1e114" type="rationes-principales">
          <head xml:id="bb-d4e6984-Hd1e116">Rationes principales</head>
          <p xml:id="bb-d4e6984-d1e119">Et quod aliquis possit baptizari in utero, ostenditur sic : Maior est gratia
            sanctificationis quam gratia baptismalis ; sed parvulus in utero est susceptibilis
            gratiae sanctificationis, sicut patet de Ioanne Baptista et Ieremia : de Ioanne, Lucae
            1, 15 : <quote xml:id="bb-d4e6984-Qd1e121" source="http://scta.info/resource/lc1_15">Spiritu Sancto replebitur adhuc ex utero matris
              suae</quote>. Si ergo parvulus in utero est capax gratiae sanctificationis, videtur
            similiter quod et gratiae baptismalis.</p>
          <p xml:id="bb-d4e6984-d1e125">Item, pronior est Deus ad miserandum quam ad condemnandum ; sed parvulus in utero non
            tantum est susceptibilis culpae, sed etiam poenae : ergo videtur quod Deus debeat in
            utero remedium praeparare. Sed remedium contra culpam originalem est Baptismus : ergo
            videtur quod homo possit in utero baptizari.</p>
          <p xml:id="bb-d4e6984-d1e128">Sed contra : <name ref="#Augustine">Augustinus</name> dicit, et habetur in littera
            <!-- IV, d. 6, c. 3 --> : <quote xml:id="bb-d4e6984-Qd1e135">Non potest quis renasci antequam sit natus</quote> ;
            sed baptizari est renasci : ergo non potest baptizari antequam nascatur.</p>
          <p xml:id="bb-d4e6984-d1e139">Item, originalis culpa contrahitur ex carne corrupta : ergo quamdiu parvulus est
            coniunctus carni corruptae, est coniunctus causae morbi, quia semper nutritur sanguine
            menstruo : ergo non debet quis purificari in loco infectionis nisi separetur : ergo non
            debet baptizari antequam nascatur et a matre separetur.</p>
          <p xml:id="bb-d4e6984-d1e143">Item, Baptismus est sacramentum exterius, et omne aliud sacramentum : ergo nullus est
            susceptibilis Baptismi nisi exterius prodeat in lucem : non ergo baptizabilis est
            quamdiu in utero latet.</p>
        </div>
        <div xml:id="bb-d4e6984-Dd1e147">
          <head xml:id="bb-d4e6984-Hd1e149">Conclusio</head>
          <head xml:id="bb-d4e6984-Hd1e152" type="question-title">Baptismus non potest dari existentibus in utero</head>
          <p xml:id="bb-d4e6984-d1e155">Respondeo : Ad praedictorum intelligentiam est notandum quod ratio quare quis non
            purificatur nec baptizatur in utero est divina institutio, quae sic instituit. Ratio
            autem divinae institutionis assignatur congruitatis, non necessitatis, quia posset
            utique aliter esse, si Deus vellet. Et secundum diversos plures et diversae congruentiae
            assignantur.</p>
          <p xml:id="bb-d4e6984-d1e158">Fuerunt enim qui dixerunt quod ratio sumitur ex parte aequitatis divini iudicii, quae
            nec parvulum nec adultum iustificat sine aliquantula poena ; et ideo debuit circa
            parvulum aliquid fieri poenale ad hoc ut iustificaretur ; et illud dicunt fuisse omni
            tempore. Sed ista ratio non videtur conveniens, quia non est generalis. Nam tempore
            legis ; naturae, ut dicit <name ref="#GregoryGreat">Gregorius</name>, iustificabantur in
            sola fide parentum. Praeterea, esto quod parvulus baptizetur in aqua calida sive tepida,
            potius esset ei solatium quam poena, et ita haec ratio non sufficit.</p>
          <p xml:id="bb-d4e6984-d1e164">Fuerunt alii qui dixerunt quod ratio sumitur ex parte sacramenti. Quia enim in
            originali peccato et est caro infecta et anima deformata, ideo sacramentum Baptismi duo
            habet, scilicet aquam et Spiritum, ut dicit Damascenus, et quodam modo est ibi
            purificatio et generatio carnis et spiritus : et ideo non tantum praesupponit
            nativitatem in utero, quae est in infusione animae, verum etiam nativitatem ex utero,
            quae est in egressu. Et ista quidem ratio bona est, sed particularis, quia non valet ad
            remedium legis naturae, quod non respiciebat parvuli carnem.</p>
          <p xml:id="bb-d4e6984-d1e168">Fuerunt et alii qui sumpserunt rationem ex parte culpae. Quia enim culpa originalis
            contracta est ex carne infecta et ex carne parentum secundum actum generationis, totum
            tempus generationis et cibationis ex illa carne infecta, ut puta ex sanguine menstruo,
            est tempus deputatum peccato, non remedio : et ideo ante necesse est a carne matris
            parvulum separari et totam generationis actionem corisummari quam superveniat
            benedictio, quoniam illud totum est tempus maledictionis. Et ista quidem ratio bona est,
            nisi etiam repugnaret sanctificationi, quoniam ibi datur gratia mundans a culpa
            originali.</p>
          <p xml:id="bb-d4e6984-d1e171">Fuerunt et quarti qui dixerunt quod ratio est ex parte gratiae. Quia enim gratiae est
            dare esse ordinatum et gratiae est regenerare ; et esse ordinatum praesupponit esse
            distinctum, et renasci praesupponit nasci : ideo necesse est quod ante Baptismum
            parvulus nascatur, ut sit perfecte natus secundum carneni ; sit etiam distinctus,
            quoniam, quamdiu est in ventre, coniungitur matrici per umbilicum, unde recipit
            alimentum. Et haec quidem ratio bona est, maxime quia consonat et ortum habet a verbis
            Sanctorum ; tamen adhuc per istam rationem posset ostendi quod parvulus non deberet
            sanctificari in utero sicut nec baptizari.</p>
          <p xml:id="bb-d4e6984-d1e174">Et propterea est dicendum quod ratio sumenda est ex parte sacramentalis remedii. Quia
            enim sacramentale remedium respicit operationem Ecclesiae, et operatio Ecclesiae non se
            extendit ad parvulum nisi extra uterum : ideo nullo tempore nec fide parentum nec aliquo
            sacramento iustificatus est parvulus antequam natus, quantum est de lege communi, quia
            Deus decrevit salvare puerum per sacramentum vel aliquid quod sit loco sacramenti.</p>
          <p xml:id="bb-d4e6984-d1e177">Ad hoc autem intelligendum est notandum quod triplex status distinguitur in homine post
            animae infusionem : primus est in utero ; secundus extra uterum in statu infantiae ;
            tertius in statu naturae adultae. In primo statu manifestus est Deo ; in secundo
            manifestus est nobis ; in tertio manifestus est sibi. In primo igitur statu, cum soli
            Deo sit notus, potest per eius voluntatem sanctificari, non per nostram cooperationem,
            cum non cognoscat eum Ecclesia nec sit de foro Ecclesiae. In secundo statu, quia notus
            est Deo et Ecclesiae, remedium potest habere a Deo, cooperante adiutorio alieno, non
            suo. In tertio. statu, cum sit omnibus modis notus, scilicet Deo et sibi et Ecclesiae,
            potest omnibus his modis adiuvari, ut non tantum Deus sua virtute faciat, sed adiuvet
            fides aliena quantum ad sacramentum et fides et devotio propria. Prima igitur
            sanctificatio est per divinam voluntaem et pertinet ad singulare privilegium. Secunda
            vero est per legem datam, sicut patet in circumcisione, patet etiam in Baptismate, cum
            dictum est Ioannis 3, 5 : Nisi quis renatus fuerit etc. Tertia est per legem inditam,
            quam Deus indidit ut ad Deum recurrat homo petere veniam pro offense. Et prima quidem
            est paucorum, ut puta illorum quos deputat ad aliquod magnum officium, et est praeter
            legem communem. Ita enim decrevit divina iustitia, ut, quantum est de lege communi, non
            relevetur qui cecidit nisi aliqua dispositio occurrat ; et parvulus quidem, sicut per
            alium cecidit, ita potest per alium relevari disponendo, ut puta per fidem alienam ;
            adultus autem per propriam, sicut per propriam voluntatem peccavit. Quia vero, in utero
            non potest per fidem alienam vel per sacramentum adiuvari, quoniam non est de foro
            Ecclesiae nec nobis notus, et hoc decrevit Deus de lege communi : ideo nullus in ventre
            purificatus est nisi de privilegio speciali. Quoniam igitur Baptismus respicit legem
            communem et legem datam, ideo non debet quis in utero baptizari. Et haec ratio communis
            est omnibus sacramentis secundum omne tempus.</p>
        </div>
        <div xml:id="bb-d4e6984-Dd1e181">
          <head xml:id="bb-d4e6984-Hd1e183">Ad rationes</head>
          <p xml:id="bb-d4e6984-d1e186">Et patet responsio ad illud quod obicitur de sanctificatione. Concedo enim quod Deus
            posset dare gratiam, si vellet, parvulo ; sed per sacramentum Baptismi vel aliud
            ecclesiasticum non debet fieri, non quia maius sit, sed quia alius est modus, qui non
            competit illi statui.</p>
          <p xml:id="bb-d4e6984-d1e189">Ad illud quod obicitur, quod Deus pronior est ad miserandum, dicendum quod verum est ;
            sed tamen cum misericordia currit iustitia : et ideo, quia iustitia dictabat ut aliqua
            satisfactio vel aliquod praeparatorium fieret sibi pro parvulo, ideo ante non remittebat
            culpam ; tamen <quote xml:id="bb-d4e6984-Qd1e191" source="http://scta.info/resource/ps76_10">non continet misericordiam suam in ira</quote>,
            quia hoc ipsum, quod conservat in utero et praeparat remedium extra, misericordiae est ;
            et si retribuisset Adae secundum peccatum suum, totam posteritatem eius delesset.</p>
        </div>
      </div>
    </body>
  </text>
</TEI>