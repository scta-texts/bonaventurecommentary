<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder, OCR correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2018-03-24">March 24, 2018</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="H" n="harv265">Harvard, lat ms. 265</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a diplomatic edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2018-03-24" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-l2d31a1q3">
        <head xml:id="bb-l2d31a1q3-Hd1e108">Quaestio 3</head>
        <head xml:id="bb-l2d31a1q3-Hd1e111" type="question-title">Utrum maior sit infectio generativae per originale peccatum quam alterius potentiae .</head>
 
        <p xml:id="bb-l2d31a1q3-d1e114">Tertio quaeritur, utrum maior sit infectio generativae per originale quam alterius potentiae.</p> 
        <div xml:id="bb-l2d31a1q3-Dd1e117" type="rationes-principales">
          <head xml:id="bb-l2d31a1q3-Hd1e119">Rationes principales</head>
          <p xml:id="bb-l2d31a1q3-d1e122">Et quod sic, videtur. Illa vis est in nobis magis corrupta per peccatum, in qua maior est rebellio et inobedientia ; sed talis est potentia generativa, sicut patet, quia membra illa non subiacent imperio rationis : ergo videtur quod illa vis est magis corrupta.</p>
          <p xml:id="bb-l2d31a1q3-d1e125">Item, illa vis est magis per peccatum infecta, in cuius actu est maior erubescentia ; sed maior est erubescentia in actu potentiae generativae quam in actu alterius potentiae : ergo etc.</p>
          <p xml:id="bb-l2d31a1q3-d1e128">Item, illa vis magis est in nobis corrupta, cuius actui magis necessaria est medicina ; sed talis est generativa, cuius actus non potest fieri absque peccato, nisi excusetur per sacramentum matrimonii ; quod quidem non contingit in aliis animae potentiis : ergo etc.</p>
          <p xml:id="bb-l2d31a1q3-d1e131">Item, illa vis magis est in nobis corrupta, in cuius actu maior est incurvatio ; sed talis est potentia generativa, nam in eius actu totaliter absorbetur ratio et efficitur homo totus caro : ergo maior est in ea corruptio.</p>
          <p xml:id="bb-l2d31a1q3-d1e135">Item, illa vis magis est in nobis corrupta, in qua magis regnat concupiscentia ; sed talis est vis generativa, sicut patet per pruritum qui sentitur in membris genitalibus : ergo illa vis maxime inter ceteras corrupta videtur per originalis concupiscentiae vitium.</p>

 
          <p xml:id="bb-l2d31a1q3-d1e138">Sed contra : <quote xml:id="bb-l2d31a1q3-Qd1e140" source="http://scta.info/resource/sap11_17">Per quae quis peccat, per haec et torquetur</quote>, ut dicitur Sapientiae 11, 17. Si ergo peccatum primorum parentum perpetratum fuit magis per nutritivam quam per generativam, immo minime per generativam, videtur quod nutritiva magis debuerit esse corrupta.</p>
          <p xml:id="bb-l2d31a1q3-d1e144">Item, illa potentia est magis corrupta, quae minus potest refrenari ; sed magis potest homo compescere appetitum potentiae generativae quam potentiae nutritivae : ergo videtur quod vis nutritiva magis sit corrupta.</p>
          <p xml:id="bb-l2d31a1q3-d1e147">Item, si corruptio animae est ex carne, videtur quod illa vis potissime sit corrupta quae primo in carne et per carnem exercet suam operationem ; sed talis est potentia nutritiva ; longe enim ante nutritur homo quam generet et prius appetit delectabilia gustus quam delectabilia tactus : ergo videtur idem quod prius.</p>
          <p xml:id="bb-l2d31a1q3-d1e150">Item, augmentativa tenet medium inter nutritivam et generativam : prius enim est nutriri et post-, modum augeri et tertio generare ; sed inter omnes vires animae augmentativa minime corrupta est : ergo, si medium saplt naturam extremorum, videtur similiter quod et generativa minime deberet esse corrupta.</p>

          <p xml:id="bb-l2d31a1q3-d1e153">Iuxta hoc quaeritur, quare inter omnes sensus tactus plus habet de corruptione ; et inter omnes potentias animae vegetativae generativa inter ceteras est in nobis magis corrupta.</p>
        </div>
        <div xml:id="bb-l2d31a1q3-Dd1e157">
          <head xml:id="bb-l2d31a1q3-Hd1e159">Conclusio</head>
          <head xml:id="bb-l2d31a1q3-Hd1e162" type="question-title">Per peccatu originale maxime corrupta est vis generativa</head>
 
          <p xml:id="bb-l2d31a1q3-d1e165">Respondeo : Dicendum quod absque dubio inter omnes potentias sensibiles maxime corrupta est vis generativa. Unde, sicut communiter consuevit dici, aliae vires solummodo dicuntur corruptae ; ipsa vero corrupta dicitur et infecta propter concupiscentiae pruritum et vehementiam quae residet in ipsa.</p>
 
          <p xml:id="bb-l2d31a1q3-d1e168">Ratio autem quare magis inficitur vis generativa quam alia potentia, sumitur ex hoc quod ipsa est vis non solum deserviens personae, sed etiam deserviens naturae. Et ideo originalis corruptio sive vitium, quod inest naturae ex corruptione personae, per prius respicit illam potentiam quam aliam ; deservit autem vis generativa naturae, in quantum per ipsam fit transfusio seminis in prolem. Et quoniam in illo semine est radix infectionis et corruptionis, hinc est quod illa vis, quae est illius seminis administrativa, plus habet in se de Infectione et corruptione originalis.
Rursus, quia potentiae generativae in nobis iunctus est sensus, et potentia sensitiva respicit ipsum hominem in se, quodam modo habet vis ista deservire personae. Et quoniam inter omnes sensus tactus est maxime materialis et apprehendens cum maiori adhaerentia sensibilitatis ad sensibile, et hic maxime viget in membris genitalibus ratione multitudinis nervorum, hinc est quod modica corruptio ratione magnitudinis sensus plus inficit illam potentiam quam inficeret aliam ; et propterea maxime in ea regnat pruritus et concupiscentia. Et quia post sensum tactus sensus gustus maxime est materialis inter alios, hinc est quod inter alias vires magis sentitur inordinatio circa actum nutritivae sive gustativae.
Ex hac igitur duplici ratione una colligitur ratio sufficiens quare anima per vitium originale plus inficitur in generativa quam in alia potentia. Et quia hoc probant rationes quae ad primam partem inducuntur, ideo concedendae sunt.</p>
        </div>
        <div xml:id="bb-l2d31a1q3-Dd1e173">
          <head xml:id="bb-l2d31a1q3-Hd1e175">Ad rationes</head>

          <p xml:id="bb-l2d31a1q3-d1e178">Ad illud ergo quod primo obicitur in contrarium, quod nutritiva debet magis puniri, quia peccatum fuit primo perpetratum per eam, dicendum quod ilia ratio tenet secundum quod peccatum Adae respiciebat personam, non secundum quod respiciebat naturam ; et verum est quod, quantum ad illam vim, acrius fuit punitus, quia fame et siti ; et etiam eius posteri puniuntur per ieiuniorum abstinentiam, in quibus maior est poena quam sit in carnis continentia.</p>
          <p xml:id="bb-l2d31a1q3-d1e181">Ad illud quod obicitur, quod nutritiva minus potest refrenari, dicendum quod aliquam potentiam minus posse refrenari, hoc est dupliciter : vel ratione vehementiae appetitus et delectationis vel ratione indigentiae naturalis. Et cum non potest de facili refrenari propter vehementiam appetitus et inclinationis, magis est vitiata et corrupta. Cum vero hoc habet ratione indigentiae naturalis, non sequitur ex hoc quod magis corrupta sit. Cum ergo dicitur quod nutritiva minus potest refrenari, hoc non est ratione maioris vehementiae appetitus, sed hoc est ratione indigentiae naturalis, quia non potest sustentari sine cibo. Non sic est de generativa, in qua non est improbitas appetitus propter necessitatem, sed propter corruptionis foeditatem. Et hinc est quod primi motus generati vae potius dicuntur peccata quam primi motus nutritivae.</p>
          <p xml:id="bb-l2d31a1q3-d1e184">Ad illud quod obicitur, quod nutritiva magis unitur carni et per prius habet actum suum in carne, dicendum quod ex hoc non concluditur quod corrumpatur intensius, sed quod eius corruptio sentiatur diuturnius.
Praeterea, unio non est tota causa, sicut praedictum est supra.</p>

          <p xml:id="bb-l2d31a1q3-d1e187">Ad illud quod obicitur de potentia augmentativa, dicendum quod potentia augmentativa pure movet naturaliter nec habet sensum coniunctum, ratione cuius sentiatur delectatio. Et quoniam non subiacet voluntati, ideo per peccatum non habet deordinari. Rursus, quia sensum adiunctum non habet, hinc est quod non est in ea delectatio concupiscentiae. Non sic autem est in nutritiva et generativa : utraque enim harum subiacet voluntatis imperio et utraque harum habet sensum adiunctum. Et quia plus est in potestate voluntatis abstinere a coitu quam a cibo, et sensus tactus, qui maxime materialis est, viget in organo generativae, hinc est quod maior est in ea corruptio, non solum respectu potentiarum animae vegetabilis, sed etiam respectu potentiarum animae sensibilis. Et per hoc patet illud quod ultimo quaerebatur.
</p>
        </div>
      </div>
    </body>
  </text>
</TEI>