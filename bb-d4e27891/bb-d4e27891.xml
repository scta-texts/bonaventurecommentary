<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e27891">
        <head xml:id="bb-d4e27891-Hd1e108">Quaestio 2</head>
        <head xml:id="bb-d4e27891-Hd1e111" type="question-title">Utrum aliquis Sanctorum evolet in caelum ante iudicium.</head>
        <p xml:id="bb-d4e27891-d1e114">Secundo quaeritur, utrum aliquis Sanctorum evolet in caelum ante iudicium.</p>
        <div xml:id="bb-d4e27891-Dd1e117" type="rationes-principales">
          <head xml:id="bb-d4e27891-Hd1e119">Rationes principales</head>
          <p xml:id="bb-d4e27891-d1e122">Et quod non, videtur : Ad Hebraeos 11, 39, Apostolus, loquens de viris sanctis et
            fidelibus, dicit : <quote xml:id="bb-d4e27891-Qd1e124" source="http://scta.info/resource/hebr11_39">Hi omnes non acceperunt repromissiones, Deo
              pro nobis aliquid melius providente, ne sine nobis consummarentur</quote>. Ergo, si
            Sancti priores non debuerunt consummari sine aliis sanctis Apostolis, cum usque ad diem
            iudicii crescat numerus Sanctorum, patet quod unus non evolet ante alium.</p>
          <p xml:id="bb-d4e27891-d1e128">Item, Matthaei 25, 33 : <quote xml:id="bb-d4e27891-Qd1e130" source="http://scta.info/resource/mt5_33">Statuet agnos a dextris, hoedos autem a
              sinistris ; et dicet his qui erunt a dextris : Venite, benedicti Patris mei, percipite
              regnum</quote>. Ergo videtur quod non sint ante illud iudicium gloriani percepturi ;
            si enim prius percepissent, non diceret Domitius : percipite regnum.</p>
          <p xml:id="bb-d4e27891-d1e134">Item, nullius possessio quae habetur per sententiam, obtinetur ante lationem sententiae
            ; sed vitae aeternae possessio habetur per sententiam : ergo, cum sententia detur in die
            iudicii, videtur quod ante diem iudicii non evolet aliqua anima in caelum.</p>
          <p xml:id="bb-d4e27891-d1e137">Item, magnifici regis eo modo est stipendia elargiri, per quem modum eius magnificentia
            magis declaratur ; sed hoc est praecipue, dum fit curia una ex multitudine et ex
            aggregatione multorum : ergo videtur quod Dominus reservet gloriam aeternam, ut eam
            simul omnibus conferat.</p>
          <p xml:id="bb-d4e27891-d1e141">Item, anima peccavit in carne, ergo videtur quod in carne debeat puniri : ergo nunquam
            perfecte purgatur nec punitur, quousque resumat corpus in quo purgetur ; sed ante
            perfectam purgationem non evolat anima in caelum : ergo non ante diem iudicii.</p>
          <p xml:id="bb-d4e27891-d1e144">Item, corpora non glorificabuntur ante diem iudicii, quantumcumque sit sanctus qui
            moritur : ergo pari ratione nec animae.</p>
          <p xml:id="bb-d4e27891-d1e147">Contra : Lucae 23, 43 dixit Dominus latroni : <quote xml:id="bb-d4e27891-Qd1e149" source="http://scta.info/resource/lc23_43">Hodie mecum eris in
              paradiso</quote>. Ergo anima latronis fuit cum Christo ; sed constat quod Christus
            quod promisit, postmodum non abstulit : ergo semper post fuit cum Christo. Sed Christus
            ascendit in caelum ; ergo anima latronis ascendit, ergo pari ratione aliae animae
            sanctae.</p>
          <p xml:id="bb-d4e27891-d1e153">Item, ad Philippenses 1, 23 : <quote xml:id="bb-d4e27891-Qd1e155" source="http://scta.info/resource/phil1_23">Cupio dissolvi et esse cum
              Christo</quote>, ita dicebat Apostolus ; sed constat quod desiderium suum non erat
            cassum : ergo statim post dissolutionem fuit cum Christo.</p>
          <p xml:id="bb-d4e27891-d1e159">Item, Apocalypsis 6, 11 : <quote xml:id="bb-d4e27891-Qd1e161" source="http://scta.info/resource/apo6_11">Datae sunt illis singulae stolae
            </quote>; sed non est stola nisi gloria animae et stola corporis : ergo etc.</p>
          <p xml:id="bb-d4e27891-d1e165">Item , caritas est pondus sufficienter inclinans sursum et elevans : ergo, si non sit
            retardans, statim per caritatem anima sursum evolat ; sed qui purgatur in purgatorio,
            post purgationem non habet aliquod retardans : ergo statim evolat.</p>
          <p xml:id="bb-d4e27891-d1e169">Item, differre mercedem mercenarii facit praeiudicium iustitiae ; sed Deus est summe
            iustus : ergo statim quando invenit hominem dispositum, statim retribuit.</p>
          <p xml:id="bb-d4e27891-d1e172">Item, <quote xml:id="bb-d4e27891-Qd1e174" ana="prov13_12">spes quae differtur, affligit animam</quote>. Si ergo
            differtur praemium Sanctorum usque ad iudicium, videtur quod sint in continua
            afflictione et gemitu et exspectatione : ergo, si Deus tantum differt, videtur quod ipse
            sit crudelissimus.</p>
        </div>
        <div xml:id="bb-d4e27891-Dd1e179">
          <head xml:id="bb-d4e27891-Hd1e181">Conclusio</head>
          <head xml:id="bb-d4e27891-Hd1e184" type="question-title">Erroneum est dicere, animas sanctas, quae non habent reatum
            poenae, non esse statim glrificandas, sed potius exspectare usque ad extremum diem
            iudicii</head>
          <p xml:id="bb-d4e27891-d1e187">Respondeo : Dicendum quod aliqui stulti circa hoc errant, dicentes animas non esse
            glorificandas, sed potius exspectare usque ad extremum diem iudicii. Hos stultos dixi,
            quoniam talis error nec fulcimentum habet ab auctoritate nec ab efficaci ratione, nec
            habuit ista positio aliquem magnum auctorem nec defensorem, sed imponitur quibusdam
            Graecis. Videtur tamen pro isto errore facere Glossa, quae est super Psalmum [36, 1] :
            Noli aemulari, ubi dicitur quod iusti qui moriuntur, non statim sunt ubi erunt post
            iudicium, sed in illa requie ubi erat Lazarus cum <name ref="#Abraham">Abraham</name>.
            Sed sicut patet in ipsa Glossa ex consequentibus, illud dictum est quantum ad stolam
            corporis, non quantum ad gloriam vel locum. Certum enim est quod Christus exspoliavit
            principatus et potestates, ac per hoc constat Sanctos, qui in limbo erant, ad caelum cum
            Christo esse sublimatos, ac per hoc et omnes iustos qui non habent reatum poenae.</p>
        </div>
        <div xml:id="bb-d4e27891-Dd1e195">
          <head xml:id="bb-d4e27891-Hd1e197">Ad rationes</head>
          <p xml:id="bb-d4e27891-d1e200">Ad illud ergo quod obicitur, quod non acceperunt repromissiones, dicendum quod
            Apostolus vocat consummationem quantum ad illius supernae civitatis impletionem, post
            quam nullus intrabit. Vel dicendum quod Apostolus intelligit quantum ad tempus gratiae,
            quod conservavit usque ad nos, ut nos, facti participes gratiae in abundantia,
            participes etiam fieremus et gloriae.</p>
          <p xml:id="bb-d4e27891-d1e203">Ad illud quod obicitur, quod statuet agnos etc., dicendum quod iudicium illud erit
            quantum ad consummatam glorificationem suscipiendam in anima et in carne, quam nondum
            habent mortui, quamvis animae sint beatae in caelo.</p>
          <p xml:id="bb-d4e27891-d1e206">Ad illud quod obicitur de sententia, dicendum quod sicut dupliciter contingit regnum
            obtinere, scilicet integre et perfecte sive in toto, et alio modo secundum animam sive
            in parte : sic duplex est iudicium sive etiam duplex sententia. Nam sicut homo
            glorificatur secundum partem, ita et particulariter iudicatur, et de eo sententia
            fertur, quando anima de corpore egreditur ; iudicium autem universale et sententia erit,
            quando homo erit glorificandus totaliter, et tunc consummabitur curia caelestis ; et sic
            duplex iudicium competit duplici modo possidendi gloriam. Et duplex modus competit
            duobus, scilicet divinae magnificentiae et nostrae indigentiae. Propter nostram
            indigentiam tollendam statim, quando anima est apta, sublimatur ad gloriam, quia frustra
            exspectaret, cum non possit amplius mereri. Propter divinam magnificentiam ostendendam
            reservatur generalis et universalis resurrectio corporum in fine saeculorum. Et sic in
            nullo praeiudicatur commodo nostro, dum anima assumitur in gloriam ; in nullo divinae
            gloriae, dum in fine flet, in resumptione corporum, totum quod fieret si gloria
            differretur ab animabus.</p>
          <p xml:id="bb-d4e27891-d1e209">4-6. Et per hoc patent illa tria, scilicet de possessione per sententiam, de Dei
            magnificatione et de corporum resuscitatione. De qua, quare differatur, suo loco habetur
            infra.</p>
        </div>
      </div>
    </body>
  </text>
</TEI>