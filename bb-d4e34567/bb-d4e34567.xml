<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 6</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 6</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e34567">
        <head xml:id="bb-d4e34567-Hd1e108">Quaestio 6</head>
        <head xml:id="bb-d4e34567-Hd1e111" type="question-title">An consensus debeat esse in carnalem copulam.</head>
        <p xml:id="bb-d4e34567-d1e114">Sexto et ultimo quaeritur, in quid debeat esse consensus.</p>
        <div xml:id="bb-d4e34567-Dd1e117" type="rationes-principales">
          <head xml:id="bb-d4e34567-Hd1e119">Rationes principales</head>
          <p xml:id="bb-d4e34567-d1e122">Et quod in carnalem copulam, videtur : Quia ita dicit <name ref="#Jerome">Hieronymus</name>, quod voveritibus virginitatem non solum nubere, sed etiam velle
            nubere damnabile est. Sed non esset damnabile nisi esset contra votum ; et non esset
            contra votum nisi consentirent in opus carnis : ergo necesse erat in illud
            consentire.</p>
          <p xml:id="bb-d4e34567-d1e128">Item, in omnia in quae consentit vir et uxor, possunt consentire frater et soror
            licite, excepta copula carnali. Ergo, si inter fratrem et sororem non potest licite
            contrahi Matrimonium, patet etc. Si tu dicas mihi quod oportet consentire in copulam
            coniugalem, quaero, quid vocetur copula coniugalis ; et tandem oportet ad hoc devenire
            quod ibi includatur copula carnalis.</p>
          <p xml:id="bb-d4e34567-d1e131">Item, <name ref="#Augustine">Augustinus</name> dicit, et habetur infra, distinctione
            trigesima, et loquitur de purissima Virgine : Committens virginitatem suam divinae
            dispositioni, consensit in carnalem copulam. Si ergo nullum Matrimonium purius illo,
            nullum sanctius, in omni oportet consentire.</p>
          <p xml:id="bb-d4e34567-d1e137">Item, si qua mulier dicat : consentio in te, ut tamen non cognoscas me, non est
            Matrimonium. Ergo, si ista conditio est contra substantiam Matrimonii, ergo tenetur
            consentire in carnalem copulam.</p>
          <p xml:id="bb-d4e34567-d1e141">Item, Matrimonium ad hoc institutum est, ut sint duo in carne una. Ergo necesse est, ad
            hoc quod sit Matrimonium, quod carnaliter uniantur vel in carne vel in voluntate : ergo
            non est Matrimonium sine carnali copula.</p>
          <p xml:id="bb-d4e34567-d1e144">Contra : <name ref="#Lombard">Magister</name> dicit in littera quod consensus
            cohabitationis vel carnalis copulae non facit coniugium.</p>
          <p xml:id="bb-d4e34567-d1e150">Item, in distinctione trigesima dicitur : Consensit Maria in copulam maritalem, sed non
            in copulam carnalem.</p>
          <p xml:id="bb-d4e34567-d1e153">Item, hoc ipsum expresse dicit <name ref="#HughOfStVictor">Hugo</name>, in libro De
            virginitate Mariae ; et tamen ex consensu suo Matrimonium contraxit : ergo non oportet
            in carnalem copulam consentire.</p>
          <p xml:id="bb-d4e34567-d1e159">Item, ratione videtur, quia nullus consentiens in actum carnis est virgo perfecte ;
            beatus loannes est virgo perfecte : ergo non consensit in actum carnis. Et consensit in
            Matrimonium, quia de nuptiis est a Domino vocatus : ergo etc.</p>
          <p xml:id="bb-d4e34567-d1e162">Item, nullus vovens continentiam virginalem, potest sine peccato consentire in actum
            carnis ; beata Virgo vovit, sicut dicit <name ref="#Augustine">Augustinus</name>, et
            ipsa innuit in responsione sua quam dixit : ergo peccavit, si in actum sive in carnalem
            copulam consensit. Et constat quod sine peccato nupsit : ergo etc.</p>
          <p xml:id="bb-d4e34567-d1e169">Item, possibile est inter duos esse plenum Matrimonium et perfectum sine commixtione
            carnali : ergo possibile est quod aliquis consentiat in Matrimonium, non consentiendo in
            commixtionem carnalem ; si hoc potest. esse in re et effectu, potest esse in consensu et
            causa.</p>
        </div>
        <div xml:id="bb-d4e34567-Dd1e173">
          <head xml:id="bb-d4e34567-Hd1e175">Conclusio</head>
          <head xml:id="bb-d4e34567-Hd1e178" type="question-title">Consensus, qui matrimonium facit, est consensus in mutuam
            suorum corporum potestatem, quae tamen aliter datur in contractione, et aliter in
            consummatione matrimonii</head>
          <p xml:id="bb-d4e34567-d1e181">Respondeo : Dicendum quod quorumdam opinio fuit, quod ad hoc quod contrahatur
            Matrimonium, necesse est absolute consentire in copulam carnalem. Et dicunt hi quod
            beata Virgo et Ioannes consensit, tamen sine peccato, quia Ioannes nec voverat nec
            proposuerat virginitatem servare ; beata Virgo, quia non voverat, sed tantum
            proposuerat. Sed haec opinio iniuriam facit Virgini gloriosae, quia, quamvis excuset a
            culpa, minuit tamen virginitatis eius gloriam, ut iam non debeat Virgo super omnes
            virgines nuncupari ; quod noster refugit animus pariter et auditus. Unde haec opinio
            satis convenienter a magistro <name ref="#HughOfStVictor">Hugone</name> reprobatur.</p>
          <p xml:id="bb-d4e34567-d1e187">Aliorum opinio fuit, et istius fuit Antissiodorensis, quod necesse est consentire in
            copulam carnalem, non in particulari, sed in universali, non explicite, sed implicite.
            Oportet enim consentire in copulam coniugalem, quae continet in se quatuor, scilicet
            cohabitatiohem et mutuum obsequium et mutuam corporum potestatem et copulam carnalem.
            Sed illud non videtur sufficiens, quia constat quod beata Virgo bene sciebat legem
            coniugii et sciebat explicite et cogitabat de actu coniugum ; aut ergo consentiebat aut
            dissentiebat. Si consentiebat, redit primum inconveniens ; si dissentiebat, ergo nec in
            generali nec in speciali consentiebat.</p>
          <p xml:id="bb-d4e34567-d1e190">Tertia opinio est quod oportet consentire in carnalem copulam, vel absolute vel sub
            conditione, videlicet nisi Deus aliter disponat. Vel si placuerit Deo ; et tali modo
            consensit Virgo beata, ut videtur dicere beatus <name ref="#Augustine">Augustinus</name>, et hoc non repugnat virginitati. Sed certe omnis quicumque recte
            consentit, taliter consentit. Praeterea, non est consensus conditionatus, sed absolutus,
            ille qui Matrimonium facit, et maxime cum non stet conditio ; Deus autem nolebat
            Virginem copulari carnaliter viro.</p>
          <p xml:id="bb-d4e34567-d1e197">Et propterea dicendum quod consensus, qui Mafrimonium facit, est consensus in mutuam
            suorum corporum potestatem ; et hoc sonant verba, cum dicunt : accipio te in meum vel in
            meam ; et sic consensit beata Virgo et Ioseph. Sed notandum quod aliter datur potestas
            corporis in contractione Matrimonii, aliter in consummatione. In contractione ita datur
            uni ut non possit, illo vivente, dari alii ; ita etiam datur illi ut ius habeat petendi
            et necesse sit reddere petenti, nisi moriatur mundo per votum castitatis solemne et
            ingressum in religionem. Quoniam igitur beata Virgo divina inspiratione noverat, vel
            fortassis ipsius Ioseph relatione, quod nunquam vellet uti eius corporis potestate, sed
            eius custodire virginitatem, ideo potuit et debuit ei committere sive dare. Sciebat
            etiam quod, si vellet exigere, quod posset publicando votum contraire ; et sic patet
            illud. Si ergo volumus istam mutuam corporum potestatem vocare copulam coniugalem, sic
            beata Virgo consensit in copulam ut omnes nubentes. In Matrimonii autem consummatione
            omnino transfertur potestas, ita quod nec voto privato nec solemni possit petenti
            debitum adversari. Unde gloriosa Virgo Matrimonium consensit contrahere, sed certa fuit
            quod nunquam Matrimonium consummaret, et hoc scivit Spiritus Sancti revelatione vel
            Ioseph relatione vel quia considerabat de voti publicatione, quia in Lege praeceptum
            erat servare, sed nullus fuerat ausus hoc vovere. Et hoc tangitur in libello illo, quem
            transtulit <name ref="#Jerome">Hieronymus</name>, De nativitate Mariae, qui, quamvis sit
            apocryphus, continet tamen multa verissima.</p>
        </div>
        <div xml:id="bb-d4e34567-Dd1e205">
          <head xml:id="bb-d4e34567-Hd1e207">Ad rationes</head>
          <p xml:id="bb-d4e34567-d1e210">Ad illud ergo quod obicitur, quod velle nubere damnabile est, dicendum quod <name ref="#Jerome">Hieronymus</name> loquitur de illis qui volunt nubere ex carnis
            petulantia, et tales magis appetunt coniunctionem corporum quam animorum.</p>
          <p xml:id="bb-d4e34567-d1e216">Ad illud quod obicitur, quod in omnia frater et soror, praeterquam in copulam carnalem,
            possunt consentire, dicendum quod falsum est ; non enim possunt sibi suorum corporum
            dare mutuam potestatem ; unde alter potest alii nubere, altero contradicente.</p>
          <p xml:id="bb-d4e34567-d1e219">Ad illud quod obicitur quod dicit <name ref="#Augustine">Augustinus</name> quod
            consensit in copulam carnalem, dicendum quod illud intelligitur, quia consensit in
            mutuam corporum potestatem, quae ad carnalem copulam ordinatur, non tamen de necessitate
            ; et beata Virgo in illam mutuam corporum potestatem absolute consensit, residuum vero,
            scilicet ordinationem in actum, divinae dispositioni commisit, credens semper quod
            Dominus ipsam servaret sine macula. Exemplum est de beata Caecilia.</p>
          <p xml:id="bb-d4e34567-d1e225">Ad illud quod obicitur, quod conditio illa impedit, dicendum quod verum est, contra
            collationem mutuae potestatis ; in consensu enim in copulam coniugalem datur potestas
            petendi debitum, licet non teneatur ad statim, sed viam habet per quam evadere possit ;
            quae, etsi non erat nota omnibus, erat tamen nota spiritualibus mentibus ; sicut certum
            est nobis de gloriosa Virgine et probabilius praesumitur de Ioseph, quoniam hoc non est
            iuris positivi, sed. magis est iuris divini.</p>
          <p xml:id="bb-d4e34567-d1e229">Ad illud quod obicitur, quod est propter carnalem copulam, dicendum quod verum est,
            quod prima et principalis institutio ad hoc fuit, et tamen hoc non est tota ratio sive
            causa Matrimonii, sicut melius patebit infra, immo etiam fidei et sacramenti et mutuae
            educationis ; et hoc supra determinatum est, ubi agitur utrum carnalis copula sit de
            integritate sacramenti.</p>
          <p xml:id="bb-d4e34567-d1e232">Haec autem sine praeiudicio dicta sint, maxime propter reverentiam Virginis. Non enim
            possumus negare quin inter Mariam et Ioseph fuerit verum coniugium, cum hoc dicat
            Scriptura evangelica, et Sancti. omnes in hoc consentiant. Rursus, pietas fidei et
            reverentia Virginis non patitur nos sentire ipsius beatissimam et purissimam et
            integerrimam animam ad opus carnis fuisse aliquantulum inclinatam ; nec credo ipsam in
            dubio se super hoc posuisse. Si quis tamen aliter dicat, dum tamen Virgini non faciat
            iniuriam, non est magna vis facienda. Cavendum est enim diligenter ut honor Dominae
            nostrae in nullo ab aliquo minuatur, qui etiam in periculo capitis debeat integer
            custodiri.</p>
        </div>
      </div>
    </body>
  </text>
</TEI>