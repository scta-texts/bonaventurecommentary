<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e20605">
        <head xml:id="bb-d1e20605-Hd1e119">III, D. 23, A. 2, Q. 1</head>
        <head xml:id="bb-d1e20605-Hd1e122" type="question-title">Utrum fides informis sit in genere virtutis an non.</head>
        <p xml:id="bb-d1e20605-d1e125">Circa primum sic proceditur et quaeritur de fide informi quantum ad genus suum, utrum
    videlicet sit in genere virtutis an non.</p>
        <div xml:id="bb-d1e20605-Dd1e128" type="rationes-principales">
          <head xml:id="bb-d1e20605-Hd1e130">Rationes Principales</head>
          <p xml:id="bb-d1e20605-d1e133">Et quod sit in genere virtutis, videtur. Primo, per illud quod dicit <name ref="#Augustine">Augustinus</name>, in libro
      qui intitulatur ab aliquibus De vera innocentia : <quote xml:id="bb-d1e20605-Qd1e138">Cum ceterae virtutes possint bonis
       et malis esse communes, sola dilectio est propria et specialis virtus piorum atque
       Sanctorum</quote>. Ergo fides virtus est communis bonis et malis ; sed in malis non
      reperitur nisi fides informi : ergo fides informis est virtus.</p>
          <p xml:id="bb-d1e20605-d1e142">Item, secundum quod vult <name ref="#Aristotle">Philosophus</name>, circa difficilia et ardua necessaria est ipsi menti
      rationali ars et virtus. Ergo, cum articuli fidei difficiles sint ad credendum, ad hoc quod
      facile credantur necessaria est ars vel virtus ; sed fides informis facit articulos facile
      credi, sicut patet in multis peccatoribus : ergo fides informis vel est ars vel virtus ; sed
      non est ars nec scientia : ergo videtur quod sit virtus.</p>
          <p xml:id="bb-d1e20605-d1e148">Item, maioris difficultatis est credere articulos fidei quam continere ab actu libidinis,
      quoniam illud potest ratio non elevata, hoc autem, scilicet credere, non potest nisi super
      se elevetur ; sed continere, caritate circumscripta, est actus virtutis : ergo et credere ;
      sed illud credere est fidei informis : ergo etc.</p>
          <p xml:id="bb-d1e20605-d1e151">Item, quod directe opponitur vitio et peccato virtus est ; sed habitus fidei informis
      directe opponitur ipsi haeresi et infidelitati, quae sunt vitia et peccata, nec potest cum
      eis stare : ergo necesse est fidem informem esse virtutem.</p>
          <p xml:id="bb-d1e20605-d1e155">Item, humilitas, qua quis humiliat se vel affectum suum sub mandatis divinae Maiestatis,
      habet rationem virtutis. Ergo pari ratione et illa humilitas qua quis se humiliai sub
      regulis divinae Veritatis, etiam praeter caritatem habet rationem virtutis ; sed fides
      informis est huiusmodi, per quam captivatur intellectus in obsequium Christi ad assentiendum
      ei in omnibus articulis : ergo fides informis est in genere virtutis.</p>
          <p xml:id="bb-d1e20605-d1e158">Sed contra : Iacobi 2, 26 : <quote xml:id="bb-d1e20605-Qd1e160">Fides sine operibus mortua est</quote>; sed nihil quod
      est mortuum habet in se rationem virtutis : si ergo fides sine gratia et caritate caret
      operibus fructuosis et sic mortua est, iam ergo non habet rationem virtutis.</p>
          <p xml:id="bb-d1e20605-d1e164">Item, sicut dicit <name ref="#Augustine">Augustinus</name>, et habitum est supra in secundo libro, distinctione vigesima
      septima : <quote xml:id="bb-d1e20605-Qd1e169">Virtus est bona qualitas virtus mentis, qua recte vivitur, qua nemo male
       utitur</quote>. Sed fide informi non recte vivitur et multi male utuntur : ergo fides
      informis sub genere virtutis non continetur.</p>
          <p xml:id="bb-d1e20605-d1e173">Item, omnis virtus aut est cardinalis aut theologica. Si ergo fides informis est virtus,
      aut est cardinalis aut theologica ; sed non est theologica, cum non tendat in Deum ; non est
      cardinalis, cum non circa bonum creatum : ergo non est in genere virtutis.</p>
          <p xml:id="bb-d1e20605-d1e176">Item, quando un us haereticus credit decem articulos et alios discredit, quamvis illi
      articuli sint supra rationem, tamen fides qua credit illos non dicitur virtus esse. Ergo, si
      eadem fide qua creduntur decem articuli possunt etiam omnes credi, videtur quod fides
      informis in malis Christianis nullo modo teneat rationem virtutis.</p>
          <p xml:id="bb-d1e20605-d1e179">Item, cum discipulus credit et assentit magistro in his quae sibi non videntur et sunt
      supra suum intellectum, quamvis assentiat in his quae sunt supra se, non tamen illa
      credulitas dicitur esse virtus. Ergo pari ratione videtur quod homo non indigeat aliqua
      virtute ad hoc quod ipsi primae Veritati assentiat ; sed fides informis nihil aliud facit
      nisi quod facit assentire primae Veritati propter se et super omnia : ergo videtur quod
      fides informis non sit virtus.</p>
        </div>
        <div xml:id="bb-d1e20605-Dd1e183">
          <head xml:id="bb-d1e20605-Hd1e185">Conclusio</head>
          <head xml:id="bb-d1e20605-Hd1e188" type="question-title">Fides informis est in genere virtutis communiter dictae.</head>
          <p xml:id="bb-d1e20605-d1e191">Respondeo : Dicendum quod virtus dupliciter consuevit accipi, cum dicimus aliquem habitum
      esse virtutem, proprie videlicet et communiter. Proprie namque dicitur virtus recta ratio
      perducens in finem ; et hoc modo virtus est principium operis meritorii et dicitur solummodo
      de habitu gratia informato, sine quo non contingit pervenire ad finem gloriae. Alio modo
      dicitur virtus communiter habitus rectificans potentiam aliqua rectitudine iustitiae et
      vigorans eam circa opus difficile, quamvis non perducat eam in finem. Et hoc modo accipiendo
      virtutem, habitus politici informes dicuntur esse virtutes ; hoc etiam modo fides informis,
      quae quidem est in malis Christianis, habet esse in genere virtutis. Per illum enim habitum
      quodam modo rectificatur intellectus hominis, dum captivatur in obsequium Christi ad
      assentiendum primae Veritati propter se et super omnia. Vigoratur etiam, ut credat vera non
      apparentia et vitet erronea et phantastica, sicut apparet in multis Christianis carentibus
      caritate, qui libenter et humiliter audiunt verba spectantia ad doctrinam fidei et
      constanter et viriliter abhorrent haereticam pravitatem. Et sic concedi potest quod fides
      informis sit in genere virtutis, secundum quod nomen virtutis accipitur large et extenditur
      ad habitum rectificantem et vigorantem potentiam in his actibus, circa quos consistit via
      iustitiae. Et quia hoc modo procedunt rationes ad partem primam, ideo concedendae sunt.</p>
        </div>
        <div xml:id="bb-d1e20605-Dd1e196">
          <head xml:id="bb-d1e20605-Hd1e198">Ad Rationes</head>
          <p xml:id="bb-d1e20605-d1e201">Ad illud quod obicitur, quod fides sine operibus mortua est, dicendum quod non dicitur
      mortua, quia careat omni utilitate et efficacia, sed quia caret vita gratuita, quae est vita
      perfecta ; et ideo ex hoc non potest concludi quod non sit simpliciter virtus, sed quod non
      sit virtus proprie dicta.</p>
          <p xml:id="bb-d1e20605-d1e204">Ad illud quod obicitur, quod virtus est bona qualitas mentis etc., dicendum quod <name ref="#Augustine">Augustinus</name>
      ibi definit virtutem proprie dictam, scilicet virtutem gratuitam ; et hoc modo concedendum
      est fidem informem non contineri sub virtutis genere. Ex hoc tamen non sequitur nullo modo
      eam contineri, secundum quod virtus large accipitur : immo est ibi locus sophisticus
      consequentis.</p>
          <p xml:id="bb-d1e20605-d1e210">Ad illud quod obicitur, quod omnis virtus aut est cardinalis aut theologica, dicendum quod
      illa divisio est virtutis formatae, secundum quod proprie accipitur virtus cardinalis et
      theologica ; et sic fides informis non continetur sub genere virtutis. Posset tamen dici
      quod sicut fides habet rationem virtutis incompletae, sic habet rationem virtutis
      theologicae, quia quodam modo in Deum dirigit, licet semiplene.</p>
          <p xml:id="bb-d1e20605-d1e213">Ad illud quod obicitur de haeretico qui credit decem articulos, dicendum quod, etsi
      haereticus habeat aliquam illuminationem respectu illorum articulorum verorum quos credit et
      aliquam habilitatem ad illos credendos, illa tamen habilitas et credulitas non debet dici
      virtus, quia nec potentiam rectificat nec vigorat. Non rectificat potentiam, quia non
      captivatur intellectus eius plene in obsequium Veritatis summae ; non vigorat, quia per
      illam non tespuit falsitatem oppositam veritati. Et haec duo requirebantur ad hoc quod
      habitus sortiretur nomen et rationem virtutis. Non sic autem est de fide informi, quae est
      in malis Christianis, quia ipsi assentiunt et adhaerent primae Veritati propter se et super
      omnia, ita quod in illo habitu est rectificatio et vigor et ex hoc quaedam perfectio. Unde
      sola illa fides informis est in genere virtutis qua creduntur omnes articuli vel explicite
      vel implicite, qua etiam respuuntur omnes errores. Haec enim sola est quae habet in se
      quamdam perfectionem rectitudinis et vigoris.</p>
          <p xml:id="bb-d1e20605-d1e217">Ad illud quod obicitur de discipulo assentiente magistro, quod non indiget habitu virtutis,
      dicendum quod non est simile, quia credulitas illa, qua discipulus assentit magistro, ita
      potest esse via in falsitatem sicut in veritatem, pro eo quod magister eius potest vera et
      falsa asserere. Non sic autem est de credulitate qua quis assentit primae Veritati, quae
      nullo modo potest esse via nisi in veritatem et rectitudinem. Et propter hoc, quia de se est
      rectificativa mentis, et credulitas, qua Christianus assentit Deo, est via salutis, ita quod
      nullo modo de se ordinatur ad oppositum : ideo magis sortitur rationem virtutis quam illa
      credulitas qua discipulus assentit magistro, quae quidem potestesse erroris occasio.</p>
        </div>
      </div>
    </body>
  </text>
</TEI>