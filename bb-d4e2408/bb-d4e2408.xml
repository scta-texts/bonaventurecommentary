<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e2408">
        <head xml:id="bb-d4e2408-Hd1e108">Quaestio 3</head>
        <head xml:id="bb-d4e2408-Hd1e111" type="question-title">De usu sive efficacia baptismi Ioannis</head>
        <p xml:id="bb-d4e2408-d1e114">Tertio quaeritur de usu baptismi Ioannis sive de efficacia, utrum scilicet. baptismus
          Ioannis cum impositione manuum aequipollens esset Baptismo Christi.</p>
        <div xml:id="bb-d4e2408-Dd1e117" type="rationes-principales">
          <head xml:id="bb-d4e2408-Hd1e119">Rationes principales</head>
          <p xml:id="bb-d4e2408-d1e122">Et quod sic, videtur: Ratione, quia ista duo completum faciunt Baptisma, scilicet
            baptizari in aqua et Spiritu ; sed per Ioannem baptizati sunt aqua, per manuum
            impositionem Spiritu : ergo aequipollent ista duo Baptismo Christi.</p>
          <p xml:id="bb-d4e2408-d1e125">Item, hoc videtur ratione alia, quia ad hoc quod Baptismus sit sacramentum completum,
            non est necesse aliquem simul lavari interius et exterius, sed successive, ut patet in
            accedente ficte. Ergo videtur quod ubi impositio manuum lavit interius per Spiritum, cum
            ablutione praecedenti exteriori fuit integrum sacramentum.</p>
          <p xml:id="bb-d4e2408-d1e128">Item, hoc videtur auctoritate <name ref="#Jerome">Hieronymi</name> et Magistri. Dicit
            enim <name ref="#Jerome">Hieronymus</name>, Super Ioelem : <quote xml:id="bb-d4e2408-Qd1e136">Baptizati a Ioanne in
              nomine venturi, quia dixerunt : Neque si Spiritus sanctus est, audivimus, iterum
              baptizati sunt</quote>: ergo haec est ratio, quia non cognoscebant Spiritum Sanctum :
            ergo, si haec est causa recta, oppositum est causa oppositi : ergo, si baptizati erant
            et fidem Trinitatis habebant, non erant rebaptizandi.</p>
          <p xml:id="bb-d4e2408-d1e140">Item, hoc videtur auctoritate Scripturae. Actuum 8, 16 dicitur de Samaritanis quod
              <quote xml:id="bb-d4e2408-Qd1e142" source="http://scta.info/resource/act8_16">baptizati erant in nomine Domini Iesu, et tunc imponebant manus
              super eos</quote> ; et Apostoli non faciebant aliud nisi imponere manus in nomine
            Domini Iesu ; sed tunc quaero : aut baptismus ille fuit Christi aut Ioannis, quo
            baptizati erant ? Non Christi, ut patet per textum : Nondum enim in quemquam illorum
            venerat etc. ; sed Baptismus Christi dabat Spiritum Sanctum, et Glossa dicit ibi :
            Baptizati, tantum aqua tincti, non Spiritu : ergo fuit baptismus Ioannis : ego non
            oportebat nisi manus imponi.</p>
          <p xml:id="bb-d4e2408-d1e147">Contra : Legitur Actuum 19, 5 quod Paulus rebaptizavit baptizatos baptismate Ioannis :
            ergo rebaptizandi sunt. Si dicas quod ideo rebaptizavit, quia non habebant fidem
            Trinitatis, tunc ergo, suppleta fide Trinitatis, non oportuit rebaptizari ; sed constat
            quod ante instruxit in fide quam baptizaret : ergo nullo modo debuit baptizare.</p>
          <p xml:id="bb-d4e2408-d1e150">Item, <name ref="#Augustine">Augustinus</name> assignat generalem differentiam inter
            baptismum Ioannis et Baptismum Christi, dicens : <quote xml:id="bb-d4e2408-Qd1e155">Baptizavit Iudas, et
              rebaptizatum non est ; baptizavit Ioannes, et rebaptizatum est</quote>: ergo
            generaliter omnes erant rebaptizandi.</p>
          <p xml:id="bb-d4e2408-d1e159">Item, ratione videtur, quia, sicut dictum est, baptismus Ioannis assuefaciebat et
            dirigebat ad Baptismum Christi ; unde ipse Ioannes dicebat : Ego baptizo vos aqua, ille
            baptizabit vos Spiritu Sancto. Ergo, si frustra assuescit aliquis ad faciendum aliquid
            quod non facit, frustra baptizati sunt baptismo Ioannis, nisi baptizarentur etiam
            Baptismo Christi.</p>
          <p xml:id="bb-d4e2408-d1e162">Item, impositio manuum habebat locum sacramenti Confirmationis ; sed Confirmationis
            sacramentum praesupponit sacramentum Baptismi et alias non valet : ergo, si nondum
            habebant plenum sacramentum Baptismi, nihil faciebat Confirmatio sive impositio manuum
            eis.</p>
          <p xml:id="bb-d4e2408-d1e165">Item, in Baptismo imprimitur character, qui est fundamentum Ordinis et aliorum
            sacramentorum ; sed character non imprimebatur in baptismo Ioannis nec in impositione
            manuum, quia non habebant cum illo aliquam similitudinem : ergo tales semper carerent
            charactere : ergo nunquam eis valerent alia sacramenta.</p>
        </div>
        <div xml:id="bb-d4e2408-Dd1e169">
          <head xml:id="bb-d4e2408-Hd1e171">Conclusio</head>
          <head xml:id="bb-d4e2408-Hd1e174" type="question-title">Communis opinio contra Magistrum docet, baptizatos baptismo
            Ioannis omnes rebaptizandos fuisse</head>
          <p xml:id="bb-d4e2408-d1e177">Respondeo : Dicendum quod duplex fuit super hoc opinio, una videlicet quod baptizati
            baptismo Ioannis, si non habebant fidem Trinitatis, rebaptizandi erant ; si autem
            habebant fidem Trinitatis, non oportebat eos rebaptizari, sed sufficiebat manus imponi.
            Et ratio huius positionis fuit quod, quia tales habebant ablutionem exteriorem et
            habebant fidem Trinitatis, qua interius insigniebantur tamquam charactere, et habebant
            Spiritum Sanctum per impositionem manuum ; et ideo tales non erant rebaptizandi. Haec
            autem opinio roboratur per auctoritatem quia, Actuum 8, 16, non sunt rebaptizati, et 19,
            5, sunt rebaptizati ; et ideo nec generaliter asserunt nec negant, sed distinguunt ad
            sustinendum hanc opinionem. Et dicunt quod pro tempore illo impositio manuum plus
            valebat quam nunc Confirmatio ; dabat enim Baptismum flaminis. Huius opinionis fuit
              <name ref="#Lombard">Magister</name> et alii qui eum sustinent.</p>
          <p xml:id="bb-d4e2408-d1e183">Alia opinio est quod omnes sunt rebaptizandi, quia ille baptismus Ioatmis solum
            assuefaciebat, non regenerabat ; impositio manuum non characteristicabat animam. Et ista
            est communis opinio modernorum magistrorum.</p>
        </div>
        <div xml:id="bb-d4e2408-Dd1e188">
          <head xml:id="bb-d4e2408-Hd1e190">Ad rationes</head>
          <p xml:id="bb-d4e2408-d1e193">1-2. Quod ergo obicitur, quod erat ablutio exterior et interior, dicendum quod non
            quaecumque ablutio exterior est sacramentum, sed in qua imprimitur character ; et talis
            non fuit in baptismo Ioannis. Ideo patet illud.</p>
          <p xml:id="bb-d4e2408-d1e196">Ad illud <name ref="#Jerome">Hieronymi</name> dicendum quo non vult ibi tangere causam
            rebaptizationis, sed insufficientiam fidei in alteram personarum ; et hoc patet, si
            inspiciantur antecedentia et consequentia.</p>
          <p xml:id="bb-d4e2408-d1e202">Ad aliud dicendum quod Samaritani baptizati erant a Philippa Baptismo Christi, sicut
            innuit Glossa. Et quod dicitur quod non receperant Spiritum Sanctum, intelligitur
            visibiliter, quia ille non erat Philippus Apostolus, sed discipulus ; et ideo baptizare
            potuit et praedicare, sed non manus imponere ad dandum Spiritum Sanctum visibiliter.
            Unde Glossa, Actuum 8, 14, super illud : Miserunt ad illos Petrum et Ioannem :
              <quote xml:id="bb-d4e2408-Qd1e204">Philippus, qui Samariae evangelizabat, unus de septem erat. Si enim Apostolus
              esset, manus imponere posset, quod solis episcopis convenit</quote>.</p>
          <p xml:id="bb-d4e2408-d1e208">Et ita patet quod haec opinio, quae dicit quod non erant omnes rebaptizandi, non habet
            fulcimentum ex Scriptura nec ex auctoritate evidenti nec etiam habet rationem cogentem.
            Alia vero opinio auctoritatem habet, scilicet quod omnes sunt rebaptizandi, sicut patet
            Actuum 19, 5. Et non est ratio, quia defectum haberent fidei ; quantumcumque enim
            aliquis est infidelis, non est rebaptizandus, sed erudiendus : ergo haec erat ratio,
            scilicet quia ille baptismus non computabatur pro sacramento. Et habet auctoritatem a
            Sanctis. <name ref="#Augustine">Augustinus</name> enim, Super Ioannem, homilia 5 3,
            dicit : <quote xml:id="bb-d4e2408-Qd1e213">Qui baptizati sunt baptismate Ioannis, non eis suffecit : baptizati enim
              sunt Baptismate Christi</quote>. Item Beda : <quote xml:id="bb-d4e2408-Qd1e216">Ad hoc Ioannes baptizabat ut ad
              Baptismum Christi dirigeret</quote>. Ad hoc facit Glossa super illud Ioannis 3, 23 :
              <quote xml:id="bb-d4e2408-Qd1e219">Quantum catechumenis</quote> , et haec supra habita est. Rationem etiam habet
            propter characterem qui imprimitur ; et quia Baptismus Christi erat ianua sacramentorum
            ; postremo, quia assuefactorius erat, frustra erat quia vana est assuefactio, ubi non
            consequitur illud ad quod est. Huic igitur opinioni tamquam securiori et rectiori
            consentiendum credo.</p>
        </div>
      </div>
    </body>
  </text>
</TEI>