<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 10, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 10, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e9821">
        <head xml:id="bb-d1e9821-Hd1e119">III, D. 10, A. 1, Q. 2</head>
        <head xml:id="bb-d1e9821-Hd1e122" type="question-title">Utrum haec sit vera Christus, secundum quod homo, est
    persona.</head>
        <p xml:id="bb-d1e9821-d1e125">Secundo quaeritur de hac : Christus, secundum quod homo, est persona ; et accipiatur illa
    determinatio secundum quod homo proprie. Nam in aliis acceptionibus non est dubium quin habeat
    veritatem, secundum quod dicit <name ref="#Lombard">Magister</name> in littera.</p>
        <div xml:id="bb-d1e9821-Dd1e131" type="rationes-principales">
          <head xml:id="bb-d1e9821-Hd1e133">Rationes pirncipales</head>
          <p xml:id="bb-d1e9821-d1e136">Et quod sit vera, videtur. Christus non est homo nisi quia est iste ; sed Christus,
      secundum quod est iste homo, est persona, quia proprium est pronominis pro proprio nomine
      poni et certam designare personam : ergo haec est vera et concedenda : Christus, secundum
      quod homo, est persona.</p>
          <p xml:id="bb-d1e9821-d1e139">Item, Christus, secundum quod homo, est res completa omni completione quae potest reperiri
      in rationali creatura ; sed personalitas est dignitas et proprietas nobilitatis reperta in
      creatura rationali completa : ergo reperitur in Christo secundum quod Christus est homo.</p>
          <p xml:id="bb-d1e9821-d1e142">Item, nobilior et perfectior est unio, secundum quam Verbum unitur naturae assumtae, quam
      unio, secundum quam tota Trinitas per gratiam unitur cuilibet animae iustae ; sed unio per
      gratiam inhabitantem nulli tollit personae dignitatem, immo quilibet homo iustus, secundum
      quod homo, est persona : ergo multo fortius Christus.</p>
          <p xml:id="bb-d1e9821-d1e145">Item, unio divinae naturae ad humanam nihil tollit divinitati, quae tamen dicitur
      humiliata, et multo fortius nihil tollit humanitati, cum humanitas dicatur per illam unionem
      exaltata ; sed haec est vera : Christus, secundum quod Deus, est persona : ergo multo
      fortius haec erit vera : Christus, secundum quod homo, est persona, cum homo nihil perdat
      dignitatis, sed acquirat per unionem illam.</p>
          <p xml:id="bb-d1e9821-d1e149">Item, esto per impossibile quod Verbum dimitteret naturam humanam, tunc ille homo, qui
      dicitur Iesus, secundum quod homo, esset persona ; sed constat quod nihil sibi accresceret
      propter illam separationem : ergo verum est nunc quod Iesus, secundum quod homo, est
      persona.</p>
          <p xml:id="bb-d1e9821-d1e152">Sed contra : Nihil convenit Christo secundum quod homo, quod non sit assumtum vel
      coassumtum ; sed Filium Dei assumsisse personam est falsum et haereticum, sicut supra,
      distinctione quinta, dicit <name ref="#Lombard">Magister</name> et <name ref="#Augustine">Augustinus</name>, et multipliciter fuit probatum : ergo
      falsum est Christum esse personam secundum quod homo.</p>
          <p xml:id="bb-d1e9821-d1e161">Item, si Christus, secundum quod homo, est persona, et humanitas coepit in Christo, ergo et
      personalitas. Igitur Christus incepit esse persona : ergo non est persona aeterna : igitur
      non est unigenitus Filius Patris, cum Filius sit coaeternus Patri. Sed hoc est impium : ergo
      restat quod illud ex quo hoc sequitur est falsum.</p>
          <p xml:id="bb-d1e9821-d1e164">Item, impossibile est idem praedicatum inesse eidem secundum naturas differentes. Cum ergo
      Christus sit persona secundum quod Deus, aut non conveniret ei esse personam secundum quod
      homo, aut alia persona erit secundum quod homo ; et si alia persona est secundum quod homo
      et alia secundum quod Deus : ergo Christus est duae personae : ergo non est unus, et ita non
      est. Sed hoc est falsum : restat igitur quod aliud membrum est verum, scilieet quod Christo
      non convenit esse personam secundum quod homo.</p>
          <p xml:id="bb-d1e9821-d1e167">Item, personalitas cuilibet rei inest ratione eius quod est in ipsa dignissimum : pertinet
      enim nomen personae ad notabilem dignitatem ; sed constat quod dignissimum in Christo non
      est humana natura, sed divina ; ergo falsum est Christum secundum hominem sive secundum
      humanam naturam esse personam.</p>
          <p xml:id="bb-d1e9821-d1e170">Item, hoc ipsum ostenditur per nominis etymologiam. Sic enim arguit <name ref="#Lombard">Magister</name> in littera :
      Persona dicitur quasi per se sonans vel per se unum ; nihil autem tale est alii coniunctum,
      saltem digniori : ergo, si humana natura in Christo unita est digniori, scilicet divinae,
      videtur etc.</p>
        </div>
        <div xml:id="bb-d1e9821-Dd1e177">
          <head xml:id="bb-d1e9821-Hd1e179">Conclusio</head>
          <head xml:id="bb-d1e9821-Hd1e182" type="question-title">Locutio: Christus, secundum quod homo, est persona, neganda
      est</head>
          <p xml:id="bb-d1e9821-d1e185">Respondeo : Dicendum quod absque dubio, si haec dictio secundum accipiatur prout importat
      rationem formae vel causae, neganda est simpliciter, pro eo quod personalitas Christo
      secundum humanam naturam convenire non potest. Ipsa enim coniuncta est rei digniori, et ideo
      non potest habere rationem personae, quae attenditur secundum excellentiam dignitatis in eo
      de quo dicitur ; nec tantum coniuncta est rei digniori quacumque coniunctione, sed
      coniunctione sive unione personali. Et ideo necesse est esse in Christo respectu duarum
      naturarum unam personam ; sed illa non potest attendi penes naturam creatam et penes naturam
      assumtam : necesse est igitur ipsam attendi secundum naturam assumentem et increatam. Et
      propterea haec admittitur Christus, secundum quod Deus, est persona ; haec respuitur
      Christus, secundum quod homo, est persona, sicut probant rationes ad secundam partem
      inductae ; et ideo sunt concedendae.</p>
        </div>
        <div xml:id="bb-d1e9821-Dd1e190">
          <head xml:id="bb-d1e9821-Hd1e192">Ad rationes</head>
          <p xml:id="bb-d1e9821-d1e195">Ad illud quod obicitur de hac : Christus, secundum quod iste homo, est persona : ergo etc.,
      dicendum quod haec est distinguenda, quia iste potest demonstrare naturam humanam in atomo,
      scilicet compositum ex illa anima et illo corpore ; et hoc modo falsum est Christum,
      secundum quod est iste homo, esse personam. Nec valet quod obicit, quod pronomen demonstrat
      certam personam ; persona enim ibi tantum valet quantum suppositum ; unde convenienter
      dicitur : ista albedo. Si autem hoc quod est iste demonstrat personam, tunc est vera, et est
      sensus : Christus, secundum quod est iste qui est homo, est persona. Sed tunc non sequitur :
      ergo secundum quod homo ; immo est sophisma secundum accidens. Generaliter autem posset
      resisti illi modo arguendi. Non enim sequitur : Petrus est individuum secundum quod hic homo
      : ergo est individuum secundum quod homo.</p>
          <p xml:id="bb-d1e9821-d1e198">Ad illud quod obicitur quod Christus secundum quod homo, est res completa omni completione,
      dicendum quod verum est de completione absoluta ; de completione autem respectiva, quae est
      dignitas superexcellentiae, veritatem non habet ; nam humana natura in Christo non est
      nobilissimum eius sicut in aliis hominibus. Nec ex hoc sequitur quod minor sit dignitas in
      Christo secundum quod homo quam in aliis hominibus, propter hoc quia illa dignitas
      recompensatur per dignitatem improportionabiliter nobiliorem. Multo enim nobilius est esse
      personam personalitate aeterna quam personalitate creata.</p>
          <p xml:id="bb-d1e9821-d1e201">Ad illud quod obicitur, quod unio per gratiam non tollit dignitatem personae, dicendum quod
      non est simile, quia, quamvis anima per gratiam uniatur rei digniori, scilicet Deo, non
      tamen unitur unione naturali, sed magis voluntaria ; nec unitur in unitatem hypostasis, sed
      in conformitatem voluntatis. Et ideo non est necesse Spiritum esse unius personae cum anima
      quam inhabitat, sed conformis voluntatis. Non sic autem est in Christo, in quo personalis
      unio est.</p>
          <p xml:id="bb-d1e9821-d1e204">Ad illud quod obicitur, quod, quamvis natura divina sit unita humanae, tamen Christus est
      persona secundum quod Deus, dicendum quod non est simile, duplici ex causa. Persona quidem
      duo dicit, scilicet hypostasim, in qua est substantia totius esse rei, et proprietatem
      supereminentis dignitatis ; et in illa beata unione utrumque horum reperitur in Christo
      secundum quod Deus. Nam hypostasis divina est illa in qua substantificatur totum esse
      Christi, non humana ; proprietas etiam dignitatis inest illi secundum illam naturam quae non
      potest uniri digniori. Utrumque autem horum deficit humanae naturae, quoniam ipsa
      substantificatur in hypostasi alterius naturae, propter quod quodam modo dicitur vergere in
      accidens ; unitur etiam digniori naturae. Et ideo ex ipsa sui unione et nobilitate caret
      proprietate personae secundum se, quamvis non careat, immo habeat in assumente.</p>
          <p xml:id="bb-d1e9821-d1e208">Ad illud quod obicitur, quodsi Verbum dimitteret humanam naturam, quod Iesus, secundum quod
      homo, esset persona, dicendum quod verum est, quia tunc illa natura haberet alium modum
      existendi ; non enim esset unita alii digniori nec haberet suppositum alterius naturae. Nunc
      autem est e contrario ; et in illo processu nulla est necessitas inferendi, quia non
      servatur convenientia similitudinis. Et si tu obicias, quod nulla dignitas ccrescit,
      dicendum quod ille homo sit persona secundum quod homo, hoc non est propter dignitatis
      crementum, sed propter minorationem ex illa separatione, quia tunc natura illa prius haberet
      pro supposito personam aeternam, nunc autem post separationem habet personam temporalem.
      Multo autem dignius est habere personam aeternam alterius naturae quam personam temporalem
      sibi omnino connaturalem. Nam primo modo persona faciebat ipsum vere dici et esse Deum,
      secundo modo hominem purum. </p>
        </div>
      </div>
    </body>
  </text>
</TEI>