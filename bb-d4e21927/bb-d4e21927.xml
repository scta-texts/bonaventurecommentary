<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e21927">
        <head xml:id="bb-d4e21927-Hd1e108">Dubia</head>
        <div xml:id="bb-d4e21927-Dd1e111">
          <head xml:id="bb-d4e21927-Hd1e113">Dub. 1</head>
          <p xml:id="bb-d4e21927-d1e116">In parte ista sunt dubitationes circa litteram. Et primo de hoc quod dicit Cassiodorus
            : Votum pro operatione iudicatur. Videtur enim male dicere, quia secundum hoc tantum
            valet si quis habet voluntatem confitendi, quantum si confitetur : frustra ergo
            confitetur. Item, aut sacramentum confert aliquid habenti bonam voluntatem aut nihil. Si
            aliquid, ergo non est idem et aequivalens velle et sacramentum suscipere. Si nihil
            confert habenti bonam voluntatem, et nulli alii confert, ergo etc.</p>
          <p xml:id="bb-d4e21927-d1e119">Respondeo : Dicendum quod votum hic dicitur firmum propositum, et hoc computatur pro
            operatione, non quia tantum valeat omnino, sed quia hoc etiam Deus acceptat ; et si
            adsit votum et desit facultas, Deus excusatum habet. Concedo ergo bene quod semper
            aliquid recipit qui opere accipit sacramentum et aliquam utilitatem habet ; tamen ubi
            deest facultas, Deus reputat sufficiens ad impetrandum ipsum votum ; et ubi adest,
            antequam perveniat ad opus, reputat conveniens ad obtinendum gratiam. Nec tamen frustra
            confitetur ; si nim pro loco et tempore, non confiteretur, verum votum non esset aut
            esse desisteret, si prius esset.</p>
        </div>
        <div xml:id="bb-d4e21927-Dd1e123">
          <head xml:id="bb-d4e21927-Hd1e125">Dub. II.</head>
          <p xml:id="bb-d4e21927-d1e128">Item quaeritur de hoc quod dicit, quod nemo potest confiteri nisi suscitatus. Videtur
            enim non esse verum quod dicit, quia secundum hoc, cum nullus mortuus teneatur ad sui
            suscitationem, quia hoc est impossibile, nullus peccator tenetur ad confessionem ; quod
            est inconveniens.</p>
          <p xml:id="bb-d4e21927-d1e131">Respondeo : Dicendum quod posse confiteri est dupliciter : aut peccatum detegendo, ut
            sit confessio manifesta, et sic potest fieri etiam a peccatore ; aut ut sit confessio
            vere reconciliativa, et sic non potest fieri nisi a iusto et suscitato. Si enim alias
            fiat, absolvitur exterius, sed non interius. Nihil enim ad salutem valet alicui poenam
            temporalem taxare, quousque Dominus absolvat ab aeterna.</p>
        </div>
        <div xml:id="bb-d4e21927-Dd1e135">
          <head xml:id="bb-d4e21927-Hd1e137">Dub. III.</head>
          <p xml:id="bb-d4e21927-d1e140">Item quaeritur de hoc quod dicit : Ut anima vita corporis, ita eius vita Deus est.
            Videtur enim esse falsum, quia anima vivificando informat corpus, sed Deus non est forma
            animae. Item, corpus privatum animae vita non resuscitatur nisi per miraculum. Ergo
            videtur quod iustificatio sit miraculosa ; quod non videtur, cum nemo admiretur hoc nec
            sit insolitum.</p>
          <p xml:id="bb-d4e21927-d1e143">Respondeo : Dicendum quod sic Deus est vita animae, sicut anima corporis, quodam modo,
            et quodam modo non sic. In hoc enim est similitudo, quod quemadmodum corpus indiget
            anima et ab ipsa vivificatur, quamdiu illi coniungitur, et per eius separationem
            vilescit, sic, quamdiu anima unitur Deo per caritatem, vivificatur, et quando separatur
            ab eo, moritur et vilescit. In hoc autem est dissimilitudo, quia anima coniungitur
            naturaliter et naturaliter ex corruptione naturae separatur, ita quod appetitus et
            indigentia est in utroque, quia constituunt tertium ; ex Deo autem et anima non fit
            unum. Et praeterea, coniunctio illa est voluntatis ex utraque parte ; et hinc est quod,
            quia voluntas nostra naturaliter est vertibilis et divina misericordia prompta est
            misereri, quod resuscitatio animae non est miraculosa, sed ut proprius loquamur, est
            mirabilis.</p>
        </div>
        <div xml:id="bb-d4e21927-Dd1e147">
          <head xml:id="bb-d4e21927-Hd1e149">Dub. IV.</head>
          <p xml:id="bb-d4e21927-d1e152">Item quaeritur de hoc quod dicit, quod non meretur iustificari qui in vita sua non vult
            peccatum confiteri. Videtur enim improprie loqui, quia iustificatio antecedit omne
            meritum : ergo nullus iustificari meretur. Item quaeritur : cum omnes virtutes dentur
            homini, scilicet fides, caritas etc., quare magis vocatur iustificatio deletio culpae
            quam aliud ? Item, cum anima dicatur iustificari, vivificari, sanari et renovari,
            quaeritur, quae sit differentia inter haec.</p>
          <p xml:id="bb-d4e21927-d1e155">Respondeo : Dicendum quod iustificatio non cadit sub merito condigni, cadit tamen sub
            merito congrui. Dicitur autem reparatio animae iustificatio. Peccatum enim actuale est
            deordinatio sive obliquatio circa aliquem actum animae ; et per hanc separatur anima a
            Deo et ex hoc incurrit duplex malum, scilicet difficultatem ad bonum, et ista dicitur
            vetustas, qua anima iam inveterata est ; et pronitatem ad malum, et haec dicitur
            infirmitas ; unde omne peccatum dicitur iniustitia, dicitur mors, dicitur vetustas,
            dicitur infirmitas. Per oppositum igitur anima in adventu gratiae vivificatur, et ex
            susceptione virtutum ordinantium universas potentias iustificatur, et hoc quidem fit in
            instanti ; unde iustificatio dicitur a iustitia generali ; sed sanatur ulterius per
            gratiam contritio sacramentorum et renovatur per bonum exercitium et fit semper ad bonum
            habilior. Unde dicit Apostolus, II ad Corinthios 4, 16 : <quote xml:id="bb-d4e21927-Qd1e157" ana="#IIcor4_16">Quod
              renovatur de die in diem</quote>, sicut exterior de die in diem corrumpitur.</p>
          <p xml:id="bb-d4e21927-d1e161">Unde notandum quod peccatum uno modo dicitur infirmitas et vetustas, alio modo sequela
            peccati. Et primo quidem modo statim fit sanatio et renovatio ; secundo modo successive,
            nec pervenitur ad perfectam sanitatem et novitatem nisi in gloria, eo quod semper manet
            pronitas et difficultas in via.</p>
          <p xml:id="bb-d4e21927-d1e164">Quod ergo quaeritur : quare dicitur iustificatio ? dicendum quod dicitur a iustitia
            generali, non a iustitia cardinali. Quod quaeritur, quomodo haec differant, iam patet.
            Patet etiam illud quod consuevit quaeri, cuius sit sanare. Dico enim quod contritionis,
            in quantum est actus virtutum, est iustificare ; sed eius, in quantum est sacramentalis,
            est curare - sacramenta enim proprie sanant et virtutes rectificant - sed in quantum est
            gratiae, est vivificare ; in quantum horum omnium, renovare.</p>
        </div>
        <div xml:id="bb-d4e21927-Dd1e169">
          <head xml:id="bb-d4e21927-Hd1e171">Dub. V.</head>
          <p xml:id="bb-d4e21927-d1e174">Item quaeritur de hoc quod dicit Chrysostomus : Nisi purgatus fuerit ab omni peccato
            per poenitentiam et confessionem vel Baptismum. Quaeritur, quomodo ista tria
            distinguantur : videtur enim confessio ab his non differre.</p>
          <p xml:id="bb-d4e21927-d1e177">Respondeo : Dicendum quod curatio a morbo est dupliciter : aut per virtutem, aut per
            sacramentum. Si per virtutem, dicit per poenitentiam ; si per sacramentum, hoc est
            dupliciter, sicut duplex est tabula ; et sic est confessio et Baptismus. Aliter potest
            dici, et melius, quod Chrysostomus loquitur de adultis, et hi purgantur duplici
            sacramento, scilicet confessione et Baptismo ; et praeparatorium ad utrumque est
            contritio, et hanc nomine poenitentiae dat intelligi.</p>
        </div>
        <div xml:id="bb-d4e21927-Dd1e181">
          <head xml:id="bb-d4e21927-Hd1e183">Dub. VI.</head>
          <p xml:id="bb-d4e21927-d1e186">Item quaeritur de hoc quod dicit : Nemo dicat : Occulte ago poenitentiam : etc. Videtur
            enim ex hoc quod poenitentia omnis sit facienda in publico ; et illud videtur per
            litteram sequentem de Iob [31, 33] : Si erubui peccata mea etc. ; videtur secundum hoc
            quod quilibet teneatur confiteri peccata sua in conspectu populi : ergo non est vere
            poenitens qui confitetur in privato.</p>
          <p xml:id="bb-d4e21927-d1e189">Respondeo : Dicendum quod <name ref="#Augustine">Augustinus</name> intelligit de
            occultatione quae fit respectu sacerdotis, cui praecipit Dominus manifestare, non
            respectu aliarum personarum.</p>
        </div>
        <div xml:id="bb-d4e21927-Dd1e196">
          <head xml:id="bb-d4e21927-Hd1e198">Dub. VII.</head>
          <p xml:id="bb-d4e21927-d1e201">Item quaeritur de hoc quod dicit : Venialis est culpa, quam sequitur confessio
            delictorum. Videtur enim male dicere, quia culpa non alleviatur ex effectu sequenti,
            quamvis aggravetur. Ergo videtur quod mortale nunquam per confesionem fiat veniale.
            Item, veniale non fit mortale, ergo nec e converso. Item, si fit veniale quia Deus
            diInittit, pari ratione, immo multo fortiori deberet dicere de contritione.</p>
          <p xml:id="bb-d4e21927-d1e204">Respondeo : Dicendum quod in absolutione, quae est in contritione, culpa recipit veniam
            quantum ad poenam aeternam ; in confessione vero partim recipit veniam, partim non, quia
            ad unam partem poenae ligatur, ab alia absolvitur. Et ideo dicit <name ref="#Ambrose">Ambrosius</name> quod venialis efficitur, non quantum ad maculam, sed quantum ad
            obligationem ad poenam aliquam. Et sic patet illud.</p>
        </div>
        <div xml:id="bb-d4e21927-Dd1e211">
          <head xml:id="bb-d4e21927-Hd1e213">Dub. VIII.</head>
          <p xml:id="bb-d4e21927-d1e216">Item quaritur de hoc quod dicit : Dormiat in sacco. Non enim. videtur competrns, cum
            etiam multi in sericis, non asperis, poenitentiam agant.</p>
          <p xml:id="bb-d4e21927-d1e219">Respondeo : Dicendum quod saccus accipitur pro qualicumque humiliatione, eo tropo quo
            species accipitur pro genere. Vel dicendum quod est perfectionis et consilium ; nec
            intelligitur de sacco exterius, sed quod interius feratur vestimentum asperum. Vel
            dicendum, et melius, quod ita est intelligendum, quod ingrediatur Ecclesiam, sicut
            dormire in sacco ; non enim intelligitur de templo materiali, sed de unitate spirituali
            ; sic interius debet esse amictus sacco, quia vera poenitentia debet esse humilis et
            austera, quorum utrumque notatur in sacco et fuit in Ninivitis. Sed ista auctoritas non
            videtur ad propositum de confessione ; et ideo dicendum quod adducta est non propter
            confessionem, sed propter satisfactionem ; facit tamen ad confessionem quasi a
            posteriori. Et sic patet illud.</p>
        </div>
      </div>
    </body>
  </text>
</TEI>