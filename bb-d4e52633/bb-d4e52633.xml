<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e52633">
        <head xml:id="bb-d4e52633-Hd1e108">Quaestio 1</head>
        <head xml:id="bb-d4e52633-Hd1e111" type="question-title">Utrum in inferno sint tenebrae corporales.</head>
        <div xml:id="bb-d4e52633-Dd1e114" type="rationes-principales">
          <head xml:id="bb-d4e52633-Hd1e116">Rationes principales</head>
          <p xml:id="bb-d4e52633-d1e119">Quantum ergo ad primum sic proceditur, et ostenditur quod non erunt ibi tenebrae
            corporales : Quia constat quod reprobi habent potentiam videndi vel etiam habituri sunt
            post iudicium : ergo, cum visus natus sit exire in actum, videtur quod videre debeant ;
            sed non est videre sine luce : ergo etc.</p>
          <p xml:id="bb-d4e52633-d1e122">Item, boni videbunt alios Sanctos ad suam gloriam, maxime illos quos converterunt :
            ergo similiter, si mali debent invicem confundi, maxime qui aliis malum exemplum
            dederunt, sicut Arius : ergo similiter debent eos videre.</p>
          <p xml:id="bb-d4e52633-d1e125">Item, lux naturaliter sequitur ignem, ergo ubi est aggregatio ignis, et luminis ; sed
            haec est in inferno : ergo etc.</p>
          <p xml:id="bb-d4e52633-d1e128">Contra : Matthaei 22, 13 : <quote xml:id="bb-d4e52633-Qd1e130" source="http://scta.info/resource/mt22_13">Ligatis pedibus et manibus, proicite
              eum in tenebras exteriores</quote> ; super quo <name ref="#GregoryGreat">Gregorius</name> : Si ille ignis lucem haberet, qui repelluntur in tenebras
            exteriores mitti nequaquam dicerentur.</p>
          <p xml:id="bb-d4e52633-d1e138">Item, ratione videtur, quia sicut boni praemiantur per visum, ita mali similiter debent
            puniri ; sed tenebrae plus gravant homines habentes oculos ad videndum : ergo etc.</p>
          <p xml:id="bb-d4e52633-d1e141">Item, dulce est lumen et delectabile : ergo, si damnatis est omnis delectatio
            auferenda, ergo et omnis illuminatio corporalis.</p>
        </div>
        <div xml:id="bb-d4e52633-Dd1e145">
          <head xml:id="bb-d4e52633-Hd1e147">Conclusio</head>
          <p xml:id="bb-d4e52633-d1e150">Respondeo : Ad hoc respondet <name ref="#IsidoreOfSeville">Isidorus</name> inquiens :
            Ignem gehennae habere lucem ad aliquid, ad aliquid non habere, verum est ; lucebit enim
            ad desolationem, ut habeant unde doleant, non ad consolationem, ne habeant unde
            gaudeant.</p>
          <p xml:id="bb-d4e52633-d1e156">Ad quod intelligendum notandum quod ignis est in triplici differentia. Est enim ignis
            purus, ut est in propria materia ; et est ignis incorporatus, ut est in materia aliena,
            ut in terrea vel aerea ; et est ignis non tantum incorporatus, sed etiam permixtus, ut
            ignis sulphureus et fumosus. Primus est lux et pure lucet et abundanter. Secundus est
            ignis, carbo et flamma ; hic autem lucet et tenebram expellit. Tertius est ignis
            fumosus, et talis est tenebrosus, et iste erit in inferno.</p>
          <p xml:id="bb-d4e52633-d1e159">Rursus notandum quod lux illuminat oculum ad videndum ; potest ergo illuminare ad
            videndum delectabilia vel ad videndum indifferentia vel ad videndum tristia et
            horribilia. Primo et secundo modo non erit illuminatio, sed tertio modo tantum.</p>
          <p xml:id="bb-d4e52633-d1e162">Secundum hoc igitur patent obiecta. Nam rationes probantes quod non sit ibi ignis
            lucens, procedunt secundum lucis puritatem illuminantem ad delectandum. Rationes vero
            probantes quod sit ibi ignis lucens, procedunt de luce communiter, secundum quod
            tenebris fumositatis admixta et illuminans ad desolationem et horrorem.</p>
        </div>
      </div>
    </body>
  </text>
</TEI>