<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e40355">
        <head xml:id="bb-d4e40355-Hd1e108">Quaestio 1</head>
        <head xml:id="bb-d4e40355-Hd1e111" type="question-title">Utrum liceat uxorem adulteram interficere.</head>
        <div xml:id="bb-d4e40355-Dd1e114" type="rationes-principales">
          <head xml:id="bb-d4e40355-Hd1e116">Rationes principales</head>
          <p xml:id="bb-d4e40355-d1e119">Circa primum proceditur sic, et ostenditur quod licitum sit uxorem adulteram
            interficere : Primo per textum sacrae Scripturae, Exodi 22, 18 : <quote xml:id="bb-d4e40355-Qd1e121" source="http://scta.info/resource/ex22_18">Maleficos non patieris vivere</quote> ; istud est morale, ergo adhuc manet. Si tu
            dicas istud fuisse iudiciale, et talia evacuata sunt, contra : istud est in lege humana,
            quod adultera est interficienda et adulter ; sed tales leges approbat et sustinet
            Ecclesia : si ergo Ecclesia non debet approbare nisi licitum, videtur quod viro uxorem
            adulterantem interficere sit licitum.</p>
          <p xml:id="bb-d4e40355-d1e125">Item hoc probatur per canonem, <ref xml:id="bb-d4e40355-Rd1e127" target="http://scta.info/resource/gd-p2c33q2-d1e188">Causa XXXIII, quaestione 2</ref>
            : <quote xml:id="bb-d4e40355-Qd1e130">Interfectores suarum coniugum sine iudicio, cum non addis adulterarum, quid
              aliud sunt quam homicidae ?</quote> Ergo, si additur adulterarum non videntur esse
            homicidae.</p>
          <p xml:id="bb-d4e40355-d1e134">Item, viri est uxorem suam corrigere, et secundum quod gravius peccat, gravius debet
            eam punire. Si ergo mulier quae adulteratur digna est morte, si vir eam occidat, non
            videtur quod incurrat aliquam offensam.</p>
          <p xml:id="bb-d4e40355-d1e137">Contra : Ioannis 8, 7 : <quote xml:id="bb-d4e40355-Qd1e139" source="http://scta.info/resource/io8_7">Qui sine peccato est vestrum, primus in eam
              lapidem mittat</quote>. Noluit ergo Dominus, quod aliquis occideret mulierem in
            adulterio deprehensam, nisi haberet conscientiam mundam a culpa. Ergo non videtur quod
            hoc alicui liceat.</p>
          <p xml:id="bb-d4e40355-d1e144">Item, canon dicit, <ref xml:id="bb-d4e40355-Rd1e146" target="http://scta.info/resource/gd-p2c33q2-d1e206">Causa
              XXXIII, quaestione 2</ref>, <quote xml:id="bb-d4e40355-Qd1e149">Inter haec sanctitas vestra</quote> ; et infra :
              <quote xml:id="bb-d4e40355-Qd1e152">Sancta Dei Ecclesia mundanis nunquam constringitur legibus, gladium non habet
              nisi spiritualem</quote>. Ergo etc.</p>
          <p xml:id="bb-d4e40355-d1e156">Item, ratione videtur, quia quantum ad culpam fornicationis iudicantur pares ; sed
            nulli mulieri licet occidere virum adulterum : ergo nec alicui viro adulteram
            mulierem.</p>
        </div>
        <div xml:id="bb-d4e40355-Dd1e160">
          <head xml:id="bb-d4e40355-Hd1e162">Conclusio</head>
          <head xml:id="bb-d4e40355-Hd1e165" type="question-title">Uxorem propriam adulteram non licet occidere secundum ius
            divinum et canonicum</head>
          <p xml:id="bb-d4e40355-d1e168">Respondeo : Dicendum quod interfector propriae coniugis, si ex certa scientia facit,
            peccat, quantumcumque illa sit adultera. Peccat autem, non tantum contra canones, sed
            etiam contra ius civile. Contra ius civile, quia eam interficit praetermisso iuris
            ordine, nisi forte in actu malo eam inveniat, in quo casu leges humanae concedunt. Sed
            contra ius divinum et canonicum peccat in ipso facto ; quoniam non debet ipsam adulteram
            interficere, sed corrigere, cum Deus peccatori paratus sit parcere in lege gratiae,
            sicut in exemplo patet mulieris adulterae, <ref xml:id="bb-d4e40355-Rd1e170" target="http://scta.info/resource/io8_7">Ioannis 8, 7</ref>. Et
            quoniam Matrimonia et causae matrimoniales tractari debent lege poli, et non lege fori,
            ideo non licet hoc facere quod ius civile dictat, quamvis Ecclesia sustineat ad terrorem
            malorum, sed quod iudicat sancta Ecclesia, uxorem scilicet adulteram non esse
            occidendam, sed potius dimittendam.</p>
        </div>
        <div xml:id="bb-d4e40355-Dd1e175">
          <head xml:id="bb-d4e40355-Hd1e177">Ad rationes</head>
          <p xml:id="bb-d4e40355-d1e180">Ad illud quod obicitur de Lege, dicendum quod illud erat iudiciale, et iudicialia non
            manent, quia illa fuit lex rigoris, haec autem est mansuetudinis.</p>
          <p xml:id="bb-d4e40355-d1e183">Ad illud quod obicitur de lege civili dicendum quod quaedam sunt ibi quae Ecclesia
            approbat, quaedam quae sustinet, et quaedam quae revocat. Et hoc, iudicium de occisione
            fornicariae sive adulterae aut sustinet ad aliorum terrorem aut etiam retractat, cum
            prohibet, in supradicto canone, nullo iudicio interficiendam esse uxorem, quantumcumque
            in crimine deprehensam.</p>
          <p xml:id="bb-d4e40355-d1e186">Ad illud quod obicitur de illo canone : Interfectores suarum etc., dicendum quod illud
            dictum est secundum leges humanas ; talis enim, ex quo sine causa et praeter iudicium
            occidit, secundum leges civiles punitur ut homicida ; sed, si per iudicium et causam
            faciat, non iudicatur homicida secundum leges humanas. Sed secundum ius canonicum, etiam
            secundum quod debent regi Matrimonia, et secundum mandatum Ecclesiae, non principum, non
            licet occidere, immo homicida iudicatur, sicut expresse testatur capitulum sequens de
            Nicolao.</p>
          <p xml:id="bb-d4e40355-d1e189">Ad illud quod obicitur, quod potest corrigere, dicendum quod verum est ; sed correctio
            tanta et talis debet esse, ut non auferat locum poenitentiae ; et ideo, quando excedit
            limites ut occidat, iam non est zelus correctionis, sed furor occisionis.</p>
        </div>
      </div>
    </body>
  </text>
</TEI>