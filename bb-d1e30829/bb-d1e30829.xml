<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 33, A. 1, Q. 6</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 33, A. 1, Q. 6</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e30829">
        <head xml:id="bb-d1e30829-Hd1e119">III, D. 33, A. 1, Q. 6</head>
        <head xml:id="bb-d1e30829-Hd1e122" type="question-title">Utrum virtutes cardinales in patria maneant an evacuentur.</head>
        <p xml:id="bb-d1e30829-d1e125">Sexto et ultimo quaeritur de virtutibus cardinalibus quantum ad durationem, et est quaestio,
    utrum in. patria maneant an evacuentur.</p>
        <div xml:id="bb-d1e30829-Dd1e128" type="rationes-principales">
          <head xml:id="bb-d1e30829-Hd1e130">Rationes Principales</head>
          <p xml:id="bb-d1e30829-d1e133">Et quod maneant, videtur. Sapientiae 1, 15 : <quote xml:id="bb-d1e30829-Qd1e135">Iustitia est perpetua et
       immortalis</quote> : si ergo iustitia manet, quae ordinat ad alterum, multo fortius manent
      virtutes cardinales, quae ordinant ad se ipsum.</p>
          <p xml:id="bb-d1e30829-d1e139">Item, hae virtutes cardinales plenissime fuerunt in Christo. Si ergo Christus habuit
      caritatem comprehensoris, videtur quod huiusmodi virtutes in statu gloriae habeant
      salvari.</p>
          <p xml:id="bb-d1e30829-d1e142">Item, hoc ipsuin videtur auctoritate Bedae, quam <name ref="#Lombard">Magister</name> inducit in littera, quae dicit
      quod <quote xml:id="bb-d1e30829-Qd1e147">potestates caeli quatuor eximiis virtutibus sunt praeclarae : fortitudine,
       prudentia, temperantia, iustitia</quote>.</p>
          <p xml:id="bb-d1e30829-d1e151">Item, secundum Macrobium, istae quatuor virtutes cardinales respiciunt quadrifariam
      distinctionem, quia quaedam sunt exemplares, quaedam politicae, quaedam purgatoriae, quaedam
      animi iam purgati . Si ergo virtutes exemplares sunt in Deo, et mens ad perfectionem
      purgationis non habet perduci in statu miseriae praesentis, videtur quod istae virtutes
      cardinales potissime in Beatis habent reperiri, cum et ipsi Beati per gloriam fuerunt
      deiformes effecti.</p>
          <p xml:id="bb-d1e30829-d1e155">Sed contra : <name ref="#Augustine">Augustinus</name> dicit, et habettir in littera, quod <quote xml:id="bb-d1e30829-Qd1e160">prudentia est in
       praecavendis insidiis ; iustitia in subveniendo miseris, fortitudo in perferendis
       molestiis, et temperantia in coercendis delectationibus pravis</quote>. Sed nullum istorum
      in patria invenitur : ergo habitus virtutum cardinalium in patria non manebunt.</p>
          <p xml:id="bb-d1e30829-d1e164">Item, virtutes cardinales minus nobiles sunt quam theologicae. Si ergo virtutes theologicae
      evacuantur, utpote fides et spes, videtur quod et virtutes cardinales similiter.</p>
          <p xml:id="bb-d1e30829-d1e167">Item, virtutes cardinales habent pro obiecto ea quae ordinant se ad finem et per quae
      pervenitur ad finem ; sed, cum perventum est ad finem, iam non oportet versari in his quae
      ad finem perducunt : ergo videtur quod iam amplius non maneant virtutes cardinales in suis
      actibus. Sed habitus sine actu est incompletus ; in patria autem nihil est incompletum :
      ergo necesse est ibi evacuari habitus virtutum cardinalium.</p>
          <p xml:id="bb-d1e30829-d1e170">Item, secundum quod dicit Apostolus, <quote xml:id="bb-d1e30829-Qd1e172">scientia destruetur</quote>. Si ergo maioris
      perfectionis est scientia quam prudentia, ergo in patria non stabit prudentia. Sed prudentia
      est prima inter omnes virtutes cardinales : si ergo ipsa non manebit, nec aliae.</p>
        </div>
        <div xml:id="bb-d1e30829-Dd1e177">
          <head xml:id="bb-d1e30829-Hd1e179">Conclusio</head>
          <head xml:id="bb-d1e30829-Hd1e182" type="question-title">Virtutes cardinales excellentiori modo remanebunt in patria, quam
      sunt modo in via.</head>
          <p xml:id="bb-d1e30829-d1e185">Respondeo : Dicendum quod in patria aliqua virtus dicitur manere multipliciter. Quaedam
      namque virtus manet in patria quantum ad praemium, ita quod ipsa sibi ipsi est praemium
      secundum perfectiorem statum, sicut caritas, quae, prout erat imperfecta in via, meriti erat
      principium ; sed, prout ipsa eadem est consummata in patria, est praemii complementum.
      Quaedam autem virtus manet quantum ad praemium ; verumtamen nec ipsa sibi ipsi est praemium
      nec cum praemio suo se ipsam compatitur, sicut fides et spes, quae in patria praemiantur et
      ideo non pereunt ; non sunt tamen praemium propter suam imperfectionem nec secum praemium
      compatiuntur propter quamdam oppositionem. Nam praemium ipsum est videre et tenere Deum ; et
      primum repugnat fidei, quae est de non viso ; secundum repugnat spei, quae est de futuro et
      non habito. Quaedam vero virtus manet medio modo, quia manet quantum ad praemium et cum
      praemio ; ipsa tamen non est sibi praemium, sed dispositio ad praemium ; et sic manet virtus
      cardinalis.</p>
          <p xml:id="bb-d1e30829-d1e188">Nam praemium essentiale ipsarum virtutum est ipsum bonum summum, quod Deus est, secundum
      quod videtur, diligitur et tenetur, ita quod penes istos tres actus tres dotes animae
      accipiuntur. Nullus autem istorum actuum est actus virtutum cardinalium, quia cardinales
      virtutes nunquam tantum elevantur quod Deum habeant pro obiecto, alioquin transirent in
      theologicas virtutes et desinerent esse cardinales. Respectu tamen horum actuum gloriosorum
      virtutes cardinales erunt sicut dispositiones ; ut sicut in via, licet per virtutes
      cardinales non fruamur, tamen per eas disponimur ut fruamur ; sic et in patria. Unde omnes
      actus nostri gloriosi erunt fortes et iusti, prudentes et casti, ita quod iustitia excludit
      omnem obliquitatem, prudentia excludit omnem errorem, fortitudo omnem molestiam, temperantia
      omnem libidinum repugnantiam, secundum quod dicit <name ref="#Augustine">Augustinus</name> et <name ref="#Lombard">Magister</name> tangit in littera.
      Et sic patet quod virtutes cardinales excellentiori modo manebunt in patria quam sunt in
      via. Unde et rationes concedendae sunt quae sunt ad partem istam</p>
        </div>
        <div xml:id="bb-d1e30829-Dd1e199">
          <head xml:id="bb-d1e30829-Hd1e201">Ad Rationes</head>
          <p xml:id="bb-d1e30829-d1e204">Ad illud ergo quod primo obicitur in contrarium de actibus istarum quatuor virtutum,
      dicendum quod illi actus non sunt actus earum generales, sed solum secundum statum viae ;
      alios vero actus habebunt in patria multo excellentiores, quos etiam in via aliquo modo
      habent, licet semiplene : et ideo virtutes istae non tollentur, sed perficientur.</p>
          <p xml:id="bb-d1e30829-d1e207">Ad illud quod obicitur, quod virtutes theologicae perfectiores sunt cardinalibus, dicendum
      quod illud verum est quantum est ex parte obiecti ; verumtamen quantum ad modum movendi et
      habilitandi non habet veritatem generaliter, quia fides et spes de sua primaria ratione
      important imperfectionem, quae repugnat statui gloriae, pro eo quod habilitant respectu
      absentis et non respectu praesentis. Et hinc est quod magis evacuantur theologicae quam
      cardinales, sicut satis apparet ex his quae dicta sunt distinctione trigesima prima.</p>
          <p xml:id="bb-d1e30829-d1e210">Ad illud quod obicitur, quod virtutes cardinales ordinant in ea quae tendunt in finem,
      dicendum quod verum est, quia ordinant ad se et ad proximum ; sed ista, ad quae ordinat
      virtus cardinalis, non cessabunt in patria, imo manebunt multo melius ordinata. Ad hoc enim
      quod homo recte ordinetur in Deum, necesse est quod etiam ad se ipsum et ad proximum
      ordinetur ; et ideo, licet in patria perveniatur usque in finem, non tamen oportebit habitus
      istarum virtutum non remanere.</p>
          <p xml:id="bb-d1e30829-d1e213">Ad illud quod obicitur, quod scientia cessabit in patria, dicendum, sicut in praecedentibus
      dictum fuit, quod non cessabit quantum ad habitum, sed quantum ad modum, qui attenditur per
      collationem et decursum. Praeterea, scientia illa, de qua loquitur Apostolus, non est
      nobilior quam sit habitus virtutum cardinalium. Et iterum, scientia, quantum est de ratione
      sui nominis, in via imponitur a collatione praemissarum ad conclusionem secondum quod
      dicitur quod scientia est conclusionum et intellectus est habitus principiorum ; nomen autem
      virtutis cardinalis non sic imponitur : et ideo non sic dicuntur destrui in patria secundum
      quod scientia.</p>
        </div>
      </div>
    </body>
  </text>
</TEI>