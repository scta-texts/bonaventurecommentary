<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e15640">
        <head xml:id="bb-d4e15640-Hd1e108">Dubia</head>
        <div xml:id="bb-d4e15640-Dd1e111">
          <head xml:id="bb-d4e15640-Hd1e113">Dub. I.</head>
          <p xml:id="bb-d4e15640-d1e116">In parte ista sunt dubitationes circa litteram. Et primo de hoc quod dicit <name ref="#Augustine">Augustinus</name> : Nihil a bono maius, nihil a malo minus perficitur
            sacerdote. Videtur enim ex hoc quod malus sacerdos aequaliter perficiat ea quae spectant
            ad Missam ut bonus ; et ita videtur quod sicut bonus sacerdos non peccat, ita nec
            malus.</p>
          <p xml:id="bb-d4e15640-d1e122">Quaeritur ergo de sacerdote qui scienter malus est et tenetur conficere propter hoc
            quod habet parochiam, quid debet facere ? Si dimittit, peccat ; si conficit, facit
            contra conscientiam ; et ita videtur esse perplexus. Quaeritur etiam de sacerdote qui
            non tenetur celebrare, si, postquam indutus fuerit, occurrat ei remorsus de aliquo
            mortali, utrum debeat desistere an procedere.</p>
          <p xml:id="bb-d4e15640-d1e125">Respondeo : Dicendum quod sacerdos aut tenetur ad celebrandum aut non. Si non tenetur,
            credo quod non debet accedere nisi prius fuerit contritus et etiam confessus ; et
            quantumcumque contritus sit, nisi prius confiteatur, si mortale est, non credo quod bene
            faciat celebrando sive accedendo. Si autem occurrat ei aliquis casus in Missa, vel
            mortale peccatum de quo non fuit contritus, in tali statu potest occurrere quod, si
            habet sacerdotis copiam, debet confiteri, si habet aptitudinem horae, utpote ante
            canonis inchoationem. Si non habet, dixerunt aliqui quod , si adest populus, sufficit
            contritio cum proposiposito confitendi, quia scandalizaret populum si dimitteret ; si
            autem non timeret scandalum, consulunt dimittere, maxime cum nihil cogat. Verumtamen
            credendum est quod sine peccato potest quod inchoatum est perficere ; si propositum
            confitendi habet cum contritione, totum suppletur ; nec video ibi contemptum.</p>
          <p xml:id="bb-d4e15640-d1e128">Si autem tenetur cantare et non habet copiam sacerdotis, dico quod tenetur se
            praeparare per contritionem et propositum confitendi ; et ita sufficit ad hoc quod non
            peccet si accedat cum verecundia et reverentia. Si autem non se praeparet, et cantat,
            dico quod peccat peccato omissionis , cum omittit conteri ; alio etiam peccato, si est
            occultus simoniacus ; si manifestus, dico quod scandalizat ; si autem prohibitus ab
            Ecclesia, peccat omnibus his modis et peccato transgressionis. Sed intelligendum est
            semper quod unum est peccatum et reliqua omnia sunt sicut annexa sive circumstantiae
            aggravantes, sicut si aliquis occidat homines propter lucrum.</p>
          <p xml:id="bb-d4e15640-d1e132">Sed quid dicemus de eo cui accidit remorsus de irregularitate ? Tunc ibi non est
            remedium contritionis nec etiam confessionis.</p>
          <p xml:id="bb-d4e15640-d1e135">Ad hoc respondent aliqui quod, cum irregulari sit prohibitum conficere hoc Sacramentum
            et cum irregularitas non deleatur per contritionem, sed solum per dispensationem, quod,
            quantumcumque adsit populus et scandalum timeatur - cum non sit faciendum contra
            veritatem vitae propter scandalum et contra praeceptum - quod tenetur aut deponere
            conscientiam irregularitatis aut dimittere Missam ; et hoc, dico, ante consecrationem,
            et maxime ante inchoationem canonis.</p>
          <p xml:id="bb-d4e15640-d1e138">Aliqui dicunt quod prohibitio propter irregularitatem ad ipsum non se extendit, maxime
            cum accessit sine conscientia irregularitatis. Unde propter reverentiam Sacramenti et
            scandalum populi dicunt, quodsi dolet et libenter faceret quod in se esset, dicunt a
            Domino esse dispensatum ut tunc.</p>
          <p xml:id="bb-d4e15640-d1e141">Si vero quaeritur de illo qui inciperet habere conscientiam quod non esset sacerdos,
            hic dicendum dupliciter : quod aut debet dimittere Missam ante consecrationem aut
            conscientiam ; et debet fingere infirmitatem. Ideo sanum consilium est quod homo se ante
            diligenter praeparet et in Missa non cogitet de se, sed magis de Sacramento.</p>
        </div>
        <div xml:id="bb-d4e15640-Dd1e145">
          <head xml:id="bb-d4e15640-Hd1e147">Dub. II.</head>
          <p xml:id="bb-d4e15640-d1e150">Item super hoc quod dicit : Nec bonorum dispensatorum meritis ampliatur, quaeritur :
            quis magis peccat, utrum scilicet sacerdos malus qui conficit et non sumit an ille qui
            utrumque facit ? Et videtur quod ille magis qui utrumque facit, quia plus praesumit et
            maior est irreverentia. Item, quaeritur, quis plus peccet, utrum ille qui propter
            timorem et reverentiam nihil audet facere an ille qui conficit. Et videtur quod magis
            ille qui conficit ; quia facit tnaiorem contumeliam Sacramento, alter reverentiam.
            Similiter quaeritur de illo qui tantum sumit corpus et non sanguinem.</p>
          <p xml:id="bb-d4e15640-d1e153">Respondeo : Dicendum quod gravius peccat ille qui simulat se facere quam ille qui
            conficit et non sumit ; et gravius ille qui conficit et non sumit quam ille qui conficit
            et sumit ; et gravius ille quiconficit et sumit partem quam ille qui conficit et sumit
            totum.</p>
          <p xml:id="bb-d4e15640-d1e156">Et ratio huius est, quia irreverentia potest fieri Sacramento uno modo, quia ille qui
            ministrat est indignus, nihilominus tamen facit sicut Ecclesia instituit ; alio modo,
            quia non solum est indignus, sed etiam in ipsa celebratione non servat ritum quem debet
            ; et tunc non solum exhibet irreverentiam, sed etiam facit contumeliam, quia sacramentum
            non perficit, sed dimittit incompletum. Et ideo ordinatum est ut nullus se simulet
            celebrare, in <ref xml:id="bb-d4e15640-Rd1e158" target="http://scta.info/resource/cice-l3t41-d1e210">decretali De
              Missarum celebratione, libro III, De homine</ref>, et infra : <quote xml:id="bb-d4e15640-Qd1e161">Licet is, qui pro
              sui criminis conscientia reputat se indignum, peccet graviter, si se ingerat
              irreverenter ad illud, gravius tamen videtur offendere qui fraudulenter illud
              praesumpserit simulare, cum ille in solius Dei misericordis manum incidat, iste vero
              non solum Deo, cui non veretur illudere, sed populo, quem decipit, se
              astringat</quote>. Ordinatum etiam est ut qui conficit communicet, <ref xml:id="bb-d4e15640-Rd1e164" target="http://scta.info/resource/gd-p3d2-d1e263">De consecratione, distinctione
              21</ref>, ex <ref xml:id="bb-d4e15640-Rd1e167">Concilio Toletano</ref> : <quote xml:id="bb-d4e15640-Qd1e170">Certum est quod hi qui
              sacrificantes non edunt, rei sunt Dominici Sacramenti et ab ipsa qua se indecenter
              privaverunt gratia communionis, uno anno se repulsos noverint</quote>. Ordinatum est
            etiam ut sanguinem sumant ; unde <ref xml:id="bb-d4e15640-Rd1e174" target="http://scta.info/resource/gd-p3d2-d1e275">De consecratione, distinctione 2</ref>, <ref xml:id="bb-d4e15640-Rd1e177">Gelasius Papa</ref> : <quote xml:id="bb-d4e15640-Qd1e180">Aut integra
              sacramenta percipiant ; aut ab integris arceantur, quia divisio unius et eiusdem
              mysterii sine grandi non potest sacrilegio provenire</quote>.</p>
        </div>
        <div xml:id="bb-d4e15640-Dd1e185">
          <head xml:id="bb-d4e15640-Hd1e187">Dub. III.</head>
          <p xml:id="bb-d4e15640-d1e190">Item quaeritur de hoc quod dicit <name ref="#Augustine">Augustinus</name> :
              <quote xml:id="bb-d4e15640-Qd1e195">Recolite nomen et veritatem advertite. Missa enim dicitur</quote> etc. : quare
            scilicet Missa sic nominatur ; et si in omni sacrificio mittitur hostia ? Item quaeritur
            : quare non dicitur : Ite, Missa est in qualibet Missa ? Item, quaeritur de hoc quod
            didt quod caelestis missus adveniat ad consecrandum corpus. Ex hoc enim <name ref="#Augustine">Augustini</name> verbo videtur quod angelus consecret corpus Domini
            et conficiat. Contra hoc est quod actio ista est omnino supra naturam angelicam.</p>
          <p xml:id="bb-d4e15640-d1e202">Respondeo : Dicendum quod, sicut tangitur in littera, missa dicitur, quia mittitur
            caelestis missus. Caelestis iste missus, sicut exponit Innocentius, est magni consilii
            Angelus. Iste, inquam, mittitur ad consecrandum, quia iste est sacerdos invisibilis, qui
            consecrat et conficit hoc Sacramentum ubicumque conficiatur. Unde non valet illa ratio
            in contrarium qua obicit de angelico ministerio ; non tantum enim est haec missio, sed
            etiam est missio sacrificii ad Deum per summum Angelum, scilicet Christum, assistentibus
            magnis angelis. Propter quod in fine dicitur : Ite Missa est ; et propter hoc Missa
            recte appellatur Unde <name ref="#HughOfStVictor">Hugo</name> : Ipsa hostia sacra Missa
            vocari potest, quia transmissa est primum, scilicet a Patre, ut esset nobiscum ; postea
            a nobis Patri, ut apud Patrem pro nobis intercederet ; primum a Patre nobis per
            incarnationem ; secundum a nobis Patri per passionem. Similiter in Sacramento primum a
            Patre nobis per sanctificationem, qua nobiscum esse incipit ; postea a nobis Patri per
            oblationem, qua pro nobis intercedit.</p>
          <p xml:id="bb-d4e15640-d1e208">Sed tunc est quaestio : quare non dicitur in fine cuiuslibet Missae : Ite, Missa est ?
            Respondeo : Dicendum quod, etsi quaelibet Missa totum corpus Christi mysticum respiciat,
            sicut patet per triplicem hostiae partitionem, tamen secundum istam differentiam
            triplicem contingit Missas tripliciter appropriari. Quaedam enim celebrantur specialiter
            ad honorem Sanctorum ; et quia ipsi sunt in tuto iam et sunt coram Deo, in talibus
            licentiatur populus et dicitur : Ite, Missa est, quasi : festinate ingredi in illam
            requiem. Quaedam specialiter ad salutem vivorum ; et quia non sumus certi de salute
            nostra, ideo debemus continue solliciti esse, ne per nostram ignaviam in nobis Missae
            efficacia evanescat. Ideo dicitur in Missa in fine omni tempore : Benedicamus Domino,
            secundum illud Prophetae : Benedicam Dominum in omni tempore. Quaedam specialiter ad
            requiem defunctorum, et in illis dicitur : Requiescant in pace.</p>
        </div>
        <div xml:id="bb-d4e15640-Dd1e212">
          <head xml:id="bb-d4e15640-Hd1e214">Dub. IV.</head>
          <p xml:id="bb-d4e15640-d1e217">Item super hoc quod dicit <name ref="#Lombard">Magister</name> : Ne autem ignores, quid
            faciat haereticum, quaeritur, unde dicatur et pro quanto dicatur haereticus. Si enim
            dicas quod haereticus dicitur, quia errat, hoc est contra <name ref="#Augustine">Augustinum</name>, qui dicit, I De Trinitate : Errare potero, sed haereticus esse non
            potero. Si tu dicas quod haereticus dicitur, quia divisus a communione fidelium : ergo
            excommunicatus et schismaticus dici debet haereticus. Quaeritur ergo, pro quanto quis
            dicatur haereticus ; et in quo differant haeresis, secta et superstitio.</p>
          <p xml:id="bb-d4e15640-d1e226">Respondeo : Sicut dicit <name ref="#IsidoreOfSeville">Isidorus</name>, in libro
            Etymologiarum : <quote xml:id="bb-d4e15640-Qd1e231">Haereticus dicitur. ab haeresis graece, quod est electio
              latine</quote> ; et quamvis electio sit bonis malisque communis, tamen haereticus ipse
            non ex dono Dei, sed ex propria auctoritate et ex proprio sensu accipit aliquam
            sententiam falsam. Nam <quote xml:id="bb-d4e15640-Qd1e234">omne verum a Spiritu Sancto est, a quocumque
              dicatur</quote>. Hanc autem non dicitur eligere, quandocumque opinatur aliquod falsum,
            sed quando falsum praeoptat et pertinaciter credit et paratus est defendere, sive ipse
            finxerit sive alius. Unde talis definitio potest dari : haereticus est qui divinae legis
            ignorantia vel contemptu, pertinax inventor proprii erroris aut alieni sectator,
            catholicae veritati mavult adversari quam subici. Et haec ratio concordat rationi et
            dicto <name ref="#Augustine">Augustini</name>. Unde <ref xml:id="bb-d4e15640-Rd1e240">Augustinus</ref>, <ref xml:id="bb-d4e15640-Rd1e244" target="http://scta.info/resource/gd-p2c24q3-d1e580">Causa XXIV, quaestione 3</ref> :
              <quote xml:id="bb-d4e15640-Qd1e247">Qui sententiam suam, quamvis perversam, nulla pertinaci animositate defendunt,
              corrigi parati, nequaquam, sunt inter haereticos computandi</quote>.</p>
          <p xml:id="bb-d4e15640-d1e251">Et differt haeresis a schismate, quia haec est contra fidem, schisma contra mores vel
            vinculum caritatis. Sententia autem contra fidem ratione adinventionis dici potest
            superstitio, id est superflua institutio ; ratione adhaesionis haeresis ; ratione
            defensionis secta, loquendo per appropriata. Vel haeresis, quia contra veritatem ;
            secta, quia contra communitatem ; superstitio, quia contra utilitatem, quasi superflua
            institutio. Vel haeresis ab eligendo, secta asequendo, superstitio a superstando. Unde
            haeresis dicit praesumptuosam et deliberatam falsi adinventionem, secta superaddit
            imitationem, superstitio diuturnitatis inveterationem. Sicut senes superstites delirant,
            sic et haeretici ; ideo dicitur superstitio, quia vetustati et superstiti concordat.
            Prius autem superstitio dicitur quasi a superstando ; nam sicut in fide intellectus
            captivatur, ita in errore inflatur et elevatur.</p>
        </div>
      </div>
    </body>
  </text>
</TEI>