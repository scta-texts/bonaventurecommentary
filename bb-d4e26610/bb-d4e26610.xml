<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e26610">
        <head xml:id="bb-d4e26610-Hd1e108">Quaestio 1</head>
        <head xml:id="bb-d4e26610-Hd1e111" type="question-title">Utrum unus pro alia possit satis facere.</head>
        <p xml:id="bb-d4e26610-d1e114">Quaeritur igitur primo, utrum possit fieri satisfactionis. commutatio, et hoc est
          quaestionis fundamentum, scilicet, utrum unus pro alio satisfaciat. </p>
        <div xml:id="bb-d4e26610-Dd1e117" type="rationes-principales">
          <p xml:id="bb-d4e26610-d1e119">Et quod sic, videtur. Ad Galatas 6, 2 : <quote xml:id="bb-d4e26610-Qd1e121" ana="#gal6_2">Alter alterius onera
              portate</quote> : sed onera quae maxime sunt portanda, sunt onera spiritualia : ergo,
            si alicui imposita est poenitentia gravis, videtur quod aliquis partem vel totum possit
            pro eo portare.</p>
          <p xml:id="bb-d4e26610-d1e125">Item, in littera dicitur : <quote xml:id="bb-d4e26610-Qd1e127">Amicorum orationibus et elemosynarum largitionibus
              pondus poenitentiae sublevandum est</quote> ; loquitur de eo qui graviter
            infirmatur.</p>
          <p xml:id="bb-d4e26610-d1e131">Item, hoc videtur per rationem, primo per simile in rebus naturalibus. Videmus enim in
            aliquo corpore animalis quod unum membrum se exponit ut sustineat laesionem et gravamen
            alterius. Sicut patet quod brachium se exponit pro capite. Si ergo in corpore mystico
            est connexio per assimilationem ad corpus naturale, videtur similiter quod unum membrum
            onus alterius possit et debeat supportare.</p>
          <p xml:id="bb-d4e26610-d1e134">Item, hoc videtur per simile in humanis actibus. Videmus enim quod sic est in actibus,
            quod si aliquis est alicui debitor, non refert apud creditorem utrum ipse vel alius
            solvat, immo pro eodem utrumque acceptat. Si ergo multo benignior est Deus et avidior ad
            percipiendam solutionem quam homo terrenus, videtur quod ipse sit con tentus et sibi
            sufficiat, si alius satisfaciat pro eo.</p>
          <p xml:id="bb-d4e26610-d1e137">Item, hoc videtur per locum a minori, quia plus est impetrare remissionem culpae quam
            remissionem poenae ; sed sanctus vir impetrat alicui, qui est extra gratiam, per suas
            orationes remissionem culpae : ergo et remissionem poenae per suas afflictiones.</p>
          <p xml:id="bb-d4e26610-d1e141">Item, Christus punitus est et poena sua satisfecit ; non pro peccato suo, hoc constat :
            ergo pro alieno : ergo Christus satisfecit pro nobis. Si ergo omnes nos unum sumus in
            Christo et membra eius sumus et imitatores eius esse debemus, videtur quod unus pro alio
            possit et debeat satisfacere.</p>
          <p xml:id="bb-d4e26610-d1e144">Contra : II ad Corinthios 5, 10 : <quote xml:id="bb-d4e26610-Qd1e146" ana="#IIcor5_10">Omnes stabimus ante tribunal
              Christi, ut recipiat unusquisque propria corporis, prout gessit, sive bonum sive
              malum</quote>. Ergo unicuique retribuetur iuxta opera sua : ergo non videtur quod unus
            pro alio satisfaciat, quia tunc Deus alicui retribueret secundum opera aliena.</p>
          <p xml:id="bb-d4e26610-d1e150">Item, in Psalmo [61, 13] : <quote xml:id="bb-d4e26610-Qd1e152" ana="#ps61_13">Tu reddes unicuique iuxta opera
              sua</quote>. Ergo idem quod prius.</p>
          <p xml:id="bb-d4e26610-d1e156">Item, ratione videtur, quoniam non exigit Deus satisfactionem ab aliquo quia delectetur
            in poena, sed quia satisfactio est remedium contra culpam, ut anima reordinetur ; sed
            antidotum sive remedium circa membrum infirmans debet apponi : ergo videtur quod non
            possit in alium hominem commutari.</p>
          <p xml:id="bb-d4e26610-d1e159">Item, non potest conteri nec confiteri unus pro alio, immo oportet quod ipse qui peccat
            conteratur et confiteatur : ergo videtur similiter quod oporteat ipsum satisfacere et
            poenam pati.</p>
          <p xml:id="bb-d4e26610-d1e162">Item, si sani possunt supra se suscipere satisfactionem infirmi, ponatur igitur quod
            aliquis debeat poenitentiam septennem, et consanguinei recipiant super se, et infirmus
            moritur ; quaero ergo a te : aut evolat aut non evolat. Si non evolat, sed punitur in
            purgatorio ; et illi puniunt se pro eo, ergo Deus punit bis in id ipsum. Si vero evolat,
            ponatur quod illi nihil faciant de satisfactione suscepta, tunc ergo salvabitur quis et
            culpa remanebit impunita ; quod est contra divinam iustitiam.</p>
          <p xml:id="bb-d4e26610-d1e166">Item, nullus potest mereri alteri quin mereatur sibi, secundum quod dicit illa
            auctoritas : Qui pro alio orat, pro se ipso laborat. Ergo pari ratione nullus potest
            satisfacere pro alio quin satisfaciat pro se : ergo, si potest unus pro alio
            satisfacere, potest unus simul et una poena satisfacere pro se et pro alio, et ita pari
            ratione pro tertio et quarto et sic deinceps : ergo pro omnibus. Ergo videtur, si hoc
            verum est, quod uno satisfaciente, satisfaciant et omnes.</p>
        </div>
        <div xml:id="bb-d4e26610-Dd1e170">
          <head xml:id="bb-d4e26610-Hd1e172">Conclusiones</head>
          <head xml:id="bb-d4e26610-Hd1e175" type="question-title">Poena satisfactionis, non quatenus est medicinalis, sed
            quatenus solvit poenam, potest commutari in aliam personam</head>
          <p xml:id="bb-d4e26610-d1e178">Respondeo : Dicendum quod poena satisfactoria habet in se duplicem rationem sive
            virtutem. Poena enim talis propter duo est maxime : et propter medicamentum contra
            sequelas peccati et in pretium ad solvendum reatum peccati. Si igitur loquamur de ista
            poena secundum quod est purgatoria sive medicinalis, cum morbus non recipiat medicinam
            ex poena aliena, sed propria - unde non exstinguitur concupiscentia in me, si tu ieiunas
            pro me - quantum ad hanc rationem poena satisfactoria nec potest nec debet commutari in
            aliam personam. Posset tamen commutari in poenam internam, quia gemitus cordis plus
            frequenter medetur et reparat animam quam diuturnitas poenae exterioris. Si autem
            loquamur de poena secundum quod habet rationem pretii, hoc modo concedendum quod potest
            commutari, quia potest unus pro alio solvere poenam. Sed haec commutatio debet fieri
            auctoritate sacerdotis, cuius est hic duo considerare, scilicet debitam in subditis
            dispositionem et debitam proportionem in poena. Debitam dispositionem voco, quod in uno
            sit sufficientia et in alio indigentia et in utroque sit caritas, quae faciat bona
            communia ; si vero alterum horum desit, non fit commutatio recte. Debitam vero
            proportionem voco, ut minor poena in maiorem commuetur, quia plus satisfacit Deo poena
            propria quam aliena, sicut efficacius homo meretur sibi quam alii. Unde sicut poena
            assumpta commutatur in maiorem poenam purgatoriam, eo quod multo minus est illa accepta,
            pro eo quod ista est voluntaria simpliciter, illa minime voluntaria, similiter propria
            poena debet commutari in maiorem alienam ad hoc ut fiat commutatio recta.</p>
          <p xml:id="bb-d4e26610-d1e181">Sic igitur concedendum, sicut probant primae rationes, quod poena satisfactoria
            commutari potest ratione unitatis caritatis, quantum ad id quod habet in se pretii
            solvendi, sed non quantum ad id quod habet in se medicamenti.</p>
        </div>
        <div xml:id="bb-d4e26610-Dd1e186">
          <head xml:id="bb-d4e26610-Hd1e188">Ad rationes</head>
          <p xml:id="bb-d4e26610-d1e191">1-2. Ad illud ergo quod obicitur, quod unicuique reddetur secundum opera sua, dicendum
            quod caritas opera aliena facit sua, maxime quando caritas alterius voluntarie quod suum
            est alteri donat.</p>
          <p xml:id="bb-d4e26610-d1e194">Ad illud quod obicitur de remedio, iam patet responsio, quoniam quantumcumque aliquis
            supra se poenam recipiat alterius, tamen ille non est omnino liberatus a poena, quousque
            consumatur peccati scoria quam contraxit ex culpa, quae etiam non potest deleri nisi per
            poenam exteriorem vel per contritionem internam.</p>
          <p xml:id="bb-d4e26610-d1e197">Ad illud quod obicitur, quod non potest conteri nec confiteri, dicendum quod non est
            simile, quia prima, scilicet confessio et contritio, sunt ordinata ut ingrediatur
            unitatem ecclesiasticam, per quam fit ut bona unius sint alterius ; satisfactio vero
            utramque consequitur ; et quia fundamentum istius communicationis est in caritate, ideo
            non est simile. Alia ratio est, quia in potestate cuiuslibet est confiteri, in nullius
            potestate est conteri nisi eius qui novit occulta cordis, scilicet spiritus hominis ;
            sed poenam pati est in potestate cuiuslibet tam pro se quam pro alio. Attamen non est
            inutile nec a satisfactione alienum, si vir iustus peccata defleat minus iusti. </p>
          <p xml:id="bb-d4e26610-d1e200">Ad illud quod quaeritur, utrum statim evolet ille cuius satisfactio commutatut,
            dicendum quod non, tum quia oportet quod scoria peccati purgetur, tum etiam quia nullus
            ingreditur paradisum, quousque sit extra debitum omne, ita quod nec ipse sit debitor nec
            alius pro eo. Si ergo obicias quod tunc bis punit Deus in id ipsum, dicendum quod falsum
            est, quia, secundum quod illi celerius faciunt, ipse liberatur et computat Dominus in
            sortem poenam quam ille sustinet pro se et quam alii sustinent pro eo ; unde si debuit
            poenam duorum mensium, taliter poterit iuvari quod liberabitur infra mensem. Nunquam
            tamen inde extrahitur, quousque debitum sit plene solutum ; quo soluto, iam illud quod
            solvitur deinceps est ipsius qui satisfacit : oratio enim in sinu suo convertitur, vel,
            si ipse non indiget, convertitur in sinu Ecclesiae.</p>
          <p xml:id="bb-d4e26610-d1e204">Ad illud quod obicitur, quod qui meretur alii, et sibi, dicendum quod non est simile de
            opere meritorio et satisfactorio. Opus enim meritorium est ea ratione, qua est ex radice
            caritatis - quae semper placet Deo et ille in quo est illa radix - quae omnes communiter
            respicit et omnia communia facit ; ideo non potest aliquis mereri alii, quin ipse
            placeat apud Deum, quia hoc ipsum Deo placet maxime. Opus vero satisfactorium est
            ratione poenae et tanta poena solvit tantum debitum et maior maius debitum ; ideo per
            eamdem poenam non potest quis in integrum duo debita solvere ; et ideo si satisfacit pro
            alio, quantum ad totum non satisfacit pro se , et si pro se, non pro alio ; sibi quidem
            meretur aeternam gloriam ; quia opus illud placitum est Deo, et faciens illud Deo placet
            in faciendo, ac per hoc dignus retributione a Deo iudicatur. </p>
        </div>
      </div>
    </body>
  </text>
</TEI>