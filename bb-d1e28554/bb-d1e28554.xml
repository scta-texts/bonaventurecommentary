<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 31, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 31, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e28554">
        <head xml:id="bb-d1e28554-Hd1e119">III, D. 31, A. 1, Q. 2</head>
        <head xml:id="bb-d1e28554-Hd1e122" type="question-title">Utrum cadens a caritate possit resurgere in aequali.</head>
        <p xml:id="bb-d1e28554-d1e125">Secundo quaeritur, utrum a caritate cadens possit resurgere in aequali.</p>
        <div xml:id="bb-d1e28554-Dd1e128" type="rationes-principales">
          <head xml:id="bb-d1e28554-Hd1e130">Rationes Principales</head>
          <p xml:id="bb-d1e28554-d1e133">Et quod sic, videtur. Primo, per Vetus Testamentum. Malachiae 3, 4 : <quote xml:id="bb-d1e28554-Qd1e135" ana="#mal3_4">Placebit Deo
       sacrificium Iuda et Ierusalem sicut dies saeculi et sicut anni antiqui</quote>, Glossa :
       <quote xml:id="bb-d1e28554-Qd1e138">Quo modo in principio placuerunt, ita post peccatum per poenitentiam placere
       coeperunt</quote>. Et hoc ipsum habetur expresse in Glossa, super illud Levitici 7, 1 :
       <quote xml:id="bb-d1e28554-Qd1e141">Haec est hostia pro delicto</quote>, Glossa : <quote xml:id="bb-d1e28554-Qd1e144">Aeque placet Deo virtus
       iustorum et digna poenitentia peccatorum, quae restituit in gradum pristinum</quote>. Ergo
      potest homo resurgere in aequali caritate.</p>
          <p xml:id="bb-d1e28554-d1e148">Item, hoc ipsum probatur per Novum Testamentum. Scribitur enim ad Romanos 5, 20 :
       <quote xml:id="bb-d1e28554-Qd1e150" ana="#rom5_20">Ubi abundavit delictum, superabundavit et gratia</quote> ; et Lucae 15, 22 :
       <quote xml:id="bb-d1e28554-Qd1e153" ana="lc15_22">Cito proferte ei stolam primam</quote> ; ibi Glossa : <quote xml:id="bb-d1e28554-Qd1e156">Pristinae dignitati
       filium restituit</quote> ; sed non restituitur in pristinam dignitatem, nisi habeat
      aequalem caritatem : ergo etc.</p>
          <p xml:id="bb-d1e28554-d1e160">Item, hoc ipsum ostenditur per exemplum, quia David post peccatum homicidii resurtexit
      devotior, et Petrus post negationem resurrexit fortior, secundum quod dicunt auctoritates
      Sanctorum et Scriptura innuit : ergo videtur quod similiter in aliis esse possit.</p>
          <p xml:id="bb-d1e28554-d1e163">Item, hoc ipsum ostenditur ratione, quia, cum gratia infunditur homini peccafori, peccatum
      deletur secundum veritatem et secundum Dei reputationem. Ergo nullum praestat infusioni
      ipsius gratiae impedimentum ; nec est aliud quod impediat quare non possit dari tanta gratia
      homini, quanta prius : ergo videtur quod homo possit in aequali caritate resurgere</p>
          <p xml:id="bb-d1e28554-d1e167">Sed contra : Amos 5, 1 : <quote xml:id="bb-d1e28554-Qd1e169" ana="#amos5_1">Non adiiciet, ut resurgat virgo Israel</quote>, Glossa :
       <quote xml:id="bb-d1e28554-Qd1e172">Non negat quin possit resurgere, sed ne possit resurgere virgo, quia semel
       aberrans, etsi reportetur humeris pii Pastoris, non habet tantam gloriam cum eo qui
       nunquam erravit</quote>.</p>
          <p xml:id="bb-d1e28554-d1e176">Item, Ezechielis 44, 10 : <quote xml:id="bb-d1e28554-Qd1e178" ana="#ez44_10">Levitae, qui longe recesserunt a me, non approximabunt ad
       me, ut sacerdotio fungantur mihi</quote>. Si ergo Deus peccatores et poenitentes non
      recipit ad dignitatem sacerdotalem, videtur quod resurgentes non possint habere caritatem
      aequalem.</p>
          <p xml:id="bb-d1e28554-d1e182">Item, gratia gratis data nunquam tantum potest disponere ad susceptionem divinae
      influentiae et capacitatem divinae bonitatis sicut gratia gratum faciens ; sed iustus,
      antequam cadat, habet gratiam gratum facientem ; peccator, antequam resurgat, non habet nisi
      gratiam gratis datam : ergo amplius dispositus est homo ad susceptionem divinae gratiae,
      antequam cadat, quam postquam cecidit. Si ergo Deus communicat homini gratiam et caritatem
      secundum quod homo est dispositus, videtur quod maiorem habeat homo caritatem quando stat
      quam quando resurgit. Ergo videtur quod non possit resurgere in caritate aequali.</p>
          <p xml:id="bb-d1e28554-d1e185">Item, cum sit triplex status continentiae, scilicet virginalis, vidualis et coniugali,
      cadens a primo statu nunquam potest ad primum statum resurgere. Ergo, si innocentia
      baptismalis est sicut continentia virginalis, videtur quod cadens ab illo statu nunquam
      poterit in aequali resurgere. Ergo non potest homo resurgere in aequali caritate.</p>
        </div>
        <div xml:id="bb-d1e28554-Dd1e189">
          <head xml:id="bb-d1e28554-Hd1e191">Conclusio</head>
          <head xml:id="bb-d1e28554-Hd1e194" type="question-title">Possibile est, quod homo post amissionem caritatis resurgat in
      aequali caritate.</head>
          <p xml:id="bb-d1e28554-d1e197">Respondeo : Dicendum quod possibile est hominem in aequali caritate resurgere, sicut
      monstrari potest auctoritatibus et exemplis et rationibus congruis, secundum quod in
      opponendo tactum fuit. Sive enim dicamus quantitatem gratiae mensurari secundum divinam
      largitatem sive secundum suscipientis idoneitatem, recte contingit intelligere quod caritas
      in qua quis resurgit potest esse aequalis illi caritati a qua prius cecidit. Nam ex parte
      divinae largitatis planum est. Ad eius enim commendationem spectat ut non minus larga dona
      tribuat homini quam ante tribuebat, secundum quod dicit <name ref="#Augustine">Augustinus</name>, nisi ineptitudo
      suscipientis impediat. Ex parte vero hominis se disponentis satis planum est. Possibile est
      enim ut homo post peccatum amplius detestetur malum et abhorreat peccatum quam prius, sicut
      multi corrupti amplius detestantur peccatum carnis quam multi qui nunquam fuerunt lapsi. Et
      sic rationabiliter poni potest et debet quod contingat hominem resurgere in aequali caritate
      ; et rationes quae hoc ostendunt concedendae sunt.</p>
        </div>
        <div xml:id="bb-d1e28554-Dd1e205">
          <head xml:id="bb-d1e28554-Hd1e207">Ad Rationes</head>
          <p xml:id="bb-d1e28554-d1e210">Ad illud quod primo obicitur, quod nunquam resurgit virgo nec habet tantam gloriam cum eo
      qui nunquam peccavit, dicendum quod est gloria quaedam accidentalis et gloria praemii
      substantialis. Si loquamur de gloria accidentali, sic Glossa illa habet vertatem. Quaedam
      enim gloria est qua quis gloriatur se nunquam peccasse, in quam non poterit resurgere qui
      aliquando peccavit. Si loquamur de gloria praemii substantialis, quae consistit in videndo
      et amando Deum, non habet veritatem ; et penes hanc attenditur quantitas caritatis, non
      penes aliam. Et ideo ratio illa non cogit.</p>
          <p xml:id="bb-d1e28554-d1e213">Ad illud quod obicitur, quod Levitae recedentes a Domino inepti erant ad dignitatem
      sacerdotalem, dicendum quod sacerdotalis dignitas non tantum respicit rectitudinem
      voluntatis, sed etiam dignitatem exterioris decotis, propter quam contingit hominem etiam
      non peccantem fieri irregularem. Caritas vero rectitudinem voluntatis respicit proprie et
      praecise. Et propterea ratio illa non valet, quia non est simile hinc inde.</p>
          <p xml:id="bb-d1e28554-d1e216">Ad illud quod obicitur, quod nunquam disponitur homo per gratiam gratis datam sicut per
      gratiam gratum facientem, dicendum quod ad hoc quod quis se disponat, duo concurrunt,
      scilicet adiutorium gratiae et cooperatio liberi arbitrii. Loquendo de dispositione, quantum
      est ex parte ipsius gratiae, magis est dispositus ad susceptionem omnis boni qui est in
      gratia gratum faciente quam qui illa caret. Sed loquendo de cooperatione liberi arbitrii,
      non semper habet veritatem, quia in cadente a caritate liberum arbitrium caritati et gratiae
      non cooperatur, immo potius adversatur et adversando potius disponit ad caritatis
      defectionem quam ad eius susceptionem ; sed in resurgente est e contrario, sicut patet. Et
      ideo ratio illa non valet.</p>
          <p xml:id="bb-d1e28554-d1e219">Ad illud quod obicitur de continentia virginali, dicendum quod meritum illius continentiae
      respicit praemium accidentale de se, et simul cum hoc respicit quamdam dispositionem in
      carne, quae, cum amissa est, recuperari non potest ; caritas vero praemium substantiale
      respicit et rectitudinem voluntatis, quae, cum obliquata est, ita bene ut prius cum
      adiutorio gratiae Dei potest rectificari. Et sic patet quod non est simile. Et si obiciat
      ulterius, quod innocentia baptismalis similis est statui continentiae virginalis, dicendum
      quod quantum ad quamdam gloriam accidentalem quodam modo similis est ; et de illa potest
      concedi quod homo in tanta gloria non resurgit ; ex hoc tamen non oportet quod caritas non
      sit aequalis. De hoc autem eodem problemate habetur in libro quarto, distinctione decima
      quarta, ubi quaeritur utrum perfecta poenitentia in statum pristinum hominem restituat.</p>
        </div>
      </div>
    </body>
  </text>
</TEI>