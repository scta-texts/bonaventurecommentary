<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e22470">
        <head xml:id="bb-d4e22470-Hd1e108">Quaestio 1</head>
        <head xml:id="bb-d4e22470-Hd1e111" type="question-title">Utrum omnes adulti, boni et mali, ad confessionem
          teneantur.</head>
        <p xml:id="bb-d4e22470-d1e114">Primo igitur quaeritur, utrum omnes adulti, boni et mali, ad confessionem teneantur.</p>
        <div xml:id="bb-d4e22470-Dd1e117" type="rationes-principales">
          <head xml:id="bb-d4e22470-Hd1e119">Rationes principales</head>
          <p xml:id="bb-d4e22470-d1e122">Et quod sic, videtur : Per <ref xml:id="bb-d4e22470-Rd1e124" target="http://scta.info/resource/cice-l5t38-d1e286">decretalem De poenitentiis et remissionibus, libro quinto</ref> : <quote xml:id="bb-d4e22470-Qd1e127" source="http://scta.info/resource/nhyjhg-d1e214">Omnis utriusque sexus fidelis
              postquam ad annos discretionis pervenerit, omnia peccata sua, saltem semel in anno,
              fideliter confiteatur proprio sacerdoti</quote>. Et quod illud sit praeceptum, patet
            in hoc quod subiungitur gravis poena, scilicet quod vivens ab ingressu Ecclesiae
            arceatur et moriens christiana careat sepultura.</p>
          <p xml:id="bb-d4e22470-d1e131">Item, I Ioannis 1, 8 : <quote xml:id="bb-d4e22470-Qd1e133" source="http://scta.info/resource/Iio1_8">Si dixerimus quoniam peccatum non habemus,
              mendaces sumus et veritas non est in nobis</quote> ; loquitur de omnibus communiter.
            Ergo omnis qui dicit se peccatum non habere, peccat mortaliter : ergo quilibet tenetur
            se recognoscere peccatorem secundum formam Ecclesiae, quae tradita est peccatoribus ;
            sed hoc est per confessionem : ergo etc.</p>
          <p xml:id="bb-d4e22470-d1e137">Item, praeceptum est omnibus orare, et nullus absolvitur, quantumcumque perfectus, ab
            oratione dominicali : ergo omnes tenentur dicere : <quote xml:id="bb-d4e22470-Qd1e139" source="http://scta.info/resource/mt6_12">Dimitte nobis
              debita nostra</quote> ; sed Dominus non tantum ad hoc instituit orationem, immo etiam
            confessionem ; sed oratio est opus satisfactiorum et praesupponit confessionem : ergo
            etc.</p>
          <p xml:id="bb-d4e22470-d1e143">Item, quantumcumque aliquis sit sanctus et iustus, si potens est corpore, tenetur
            Quadragesimam ieiunare, nec propter aliquam sanctitatem absolvitur ab Ecclesiae
            institutione. Ergo pari ratione nec a confessione.</p>
          <p xml:id="bb-d4e22470-d1e147">Contra : <name ref="#Augustine">Augustinus</name> dicit, et habetur distinctione
            praecedenti : <quote xml:id="bb-d4e22470-Qd1e152">Poenitentia perfecta ad Baptismi puritatem conatur
            reducere</quote>. Sed possibile est aliquem veram poenitentiam perficere pro peccato :
            ergo possibile est ipsum redire ad innocentiam baptismalem ; sed habens innocentiam
            baptismalem non tenetur confiteri, quia purus est : ergo non videtur quod omnes ad
            confessionem teneantur.</p>
          <p xml:id="bb-d4e22470-d1e156">Item, confessio et sacramentum Poenitentiae est institutum propter hoc, ut recidivantes
            post Baptismum possint resurgere : sed possibile est quod aliquis conservet innocentiam
            baptismalem : ergo talis non tenetur confiteri.</p>
          <p xml:id="bb-d4e22470-d1e159">Item, possibile est in multis quod non habeant nisi venialia ; sed venialia non tenetur
            confiteri homo, quia in illis decedens potest salvari et sola contritione possunt deleri
            : ergo talis non tenetur confiteri, quamdiu in tali statu consistit.</p>
          <p xml:id="bb-d4e22470-d1e162">Item, possibile est quod aliquis ita intentus sit circa aeterna, quod non habeat
            remorsum de aliqua culpa ; aut ergo talis tenetur confiteri aut non. Si non, tunc non
            omnes obligantur : si tenetur, et non habet conscientiam peccati, tenetur ad confitendum
            sive ad dicendum contra conscientiam, et ita mentiri ; quod nefas est dicere : ergo non
            omnes obligantur.</p>
        </div>
        <div xml:id="bb-d4e22470-Dd1e166">
          <head xml:id="bb-d4e22470-Hd1e168">Conclusio</head>
          <head xml:id="bb-d4e22470-Hd1e171" type="question-title">Omnes, sive boni sive mali, semel in anno tenentur confiteri,
            partim ex praecepto primae institutionis, partim ex superaddito mandato in generali
            Concilio</head>
          <p xml:id="bb-d4e22470-d1e174">Respondeo : Dicendum quod teneri ad confessionem peccatorum est dupliciter, scilicet ex
            institutione prima, quia instituta est sub praecepto, vel ex constitutione superaddita.
            Primum praeceptum datum fuit ab Apostolis et vulgatum fuit a Iacobo, apostolo et
            episcopo Ierosolymitano, <ref xml:id="bb-d4e22470-Rd1e176" target="http://scta.info/resource/iac5_16">Iacobi 5, 16</ref> ; secundum a patribus in
            generali Concilio et vulgatum fuit ab Innocentio III. Ratione primi mandati
            institutionis, quoniam instituta est directe contra mortale, tenebantur omnes confiteri
            qui post Baptismum peccaverant mortaliter. Ratione vero secundae institutionis tenentur
            omnes, saltem ad semel in anno.</p>
          <p xml:id="bb-d4e22470-d1e180">Ratio autem huius institutionis triplex est. Prima est universalis indigentia. <quote xml:id="bb-d4e22470-Qd1e182" source="http://scta.info/resource/rom3_23">Omnes enim peccaverunt et egent gloria Dei</quote>. <quote xml:id="bb-d4e22470-Qd1e185" source="http://scta.info/resource/sir7_21">Non est enim qui facial bonum et non peccet</quote>, Ecclesiastici 7,
            21. Ideo Deum debet quilibet glorificare confitendo se peccatorem. Qui enim se
            peccatorem confitetur, Deum glorificat, ostendens se Dei gratia et misericordia
            indigere. Secunda ratio fuit sacrae communionis reverentia, quia omnes tenentur in
            Pascha communicare, tam perfecti quam alii ; et tunc, quia Agnus paschalis cum
            solemnitate manducandus est, ut mundi essent manducantes et digni, oportuit remedium
            praemitti probationis et purgationis ; et hoc quidem est in confessione peccati. Tertia
            ratio fuit discretio gregis dominici, ne tupi absconderentur in grege qui manducarent
            agnos ; ideo institutum est ut vultus conscientiarum suarum sacerdotibus ostenderent. Et
            ne haeretici innocentiam palliarent et sub pelle innocentiae se absconderent, omnibus,
            quantumcumque sint innocentes, praeceptum est confiteri. Et ideo omnes, quantumcumque
            sint boni, tenentur confiteri semel in anno.</p>
        </div>
        <div xml:id="bb-d4e22470-Dd1e191">
          <head xml:id="bb-d4e22470-Hd1e193">Ad rationes</head>
          <p xml:id="bb-d4e22470-d1e196">Ad illud ergo quod obicitur, quod poenitentia perfecta reducit ad innocentiam, dicendum
            quod illud verum est de culpa, pro qua fuit illa poenitentia assumpta ; sed quamdiu
            sumus in hac vita, uni culpae succedit alia ; et ideo oportet quod renovetur confessio
            et poenitentia.</p>
          <p xml:id="bb-d4e22470-d1e199">Ad illud quod obicitur, quod instituta est propter recidivantes, dicendum quod in
            Baptismo deletur principaliter originale, delentur nihilominus venialia et mortalia, et
            ideo Baptismus valet contra illa. Similiter de Poenitentia intelligendum quod
            principaliter instituta est propter mortalia, ad minus ipsa confessio ; sed tamen valet
            contra omne peccatum, et ita contra omnem lapsum, sive per mortale sive per veniale.
            Licet igitur aliquis conservet gratiam baptismalem in quantum delet originale et culpam
            mortalem, nullus tamen adeo est iustus, qui conservet quantum ad deletionem venialis,
            quia tota die iteratur : ideo expedit ei, si nunquam mandasset Ecclesia, confiteri ;
            nunc autem non solum expedit, sed etiam necessario obligatur.</p>
          <p xml:id="bb-d4e22470-d1e202">Ad illud quod obicitur, quod non tenemur venialia confiteri, dicendum quod, sicut
            tactum est, tentio ad confessionem est dupliciter : vel ob vinculum peccati vel propter
            vinculum solius praecepti. Venialia igitur non tenetur quis confiteri propter vinculum
            peccati, sed hoc solum est propter obligationem praecepti, quae obligat unumquemque ad
            confitendum. Et ideo, si non habet nisi venialia, tenetur illa confiteri ; unde si
            haberet mortalia quae confiteretur, non teneretur ad venialia.</p>
          <p xml:id="bb-d4e22470-d1e205">Ad illud quod obicitur de eo qui non habet remorsum etc., dicendum quod impossibile
            credo, secundum statum viatoris, quod aliquis unum diem vel septimanam transeat sine
            remorsu venialis ; tamen quod totum annum transeat, hoc habeo magis pro impossibili, et
            vix credo quod fuerit hoc donum in aliquo, nisi in Christo et eius Matre ; et ideo
            unusquisque vel habet conscientiam vel debet habere et omni hora petere : Dimitte nobis
            etc. Vix enim est quod homo aliquamdiu sit in vita ista sine veniali, tum propter
            frequentiam, quia strepitus vitiorum et peccatorum venialium semper insonant auribus
            cordis nostri ; tum propter ignorantiam, quia in multis venialiter peccamus et ignoramus
            et non consideramus ; tum propter adhaerentiam, quoniam venialia ista sunt magnae
            adhaerentiae, maxime quando habetur affectio circa aliquod terrenum : et ideo,
            quantumcumque sit perfectus, corde debet reeognoscere et ore confiteri se peccatorem
            esse. Si tamen aliquis esset qui non haberet peccatum, propter superabundantem gratiam,
            dico quod non teneretur ad illud mandatum, quia solis peccatoribus et viatoribus est
            datum ; talis autem iam in caelis habitat. Si autem esset alius qui non haberet, propter
            ignorantiam vel negligentiam, non excusatur a mandato propter ignorantiam ; non tamen
            tenetur aliquid dicere quod non habeat in corde, sed tenetur recogitare et postea
            tenetur dicere. Hoc autem non credo posse contingere homini habenti intellectum et usum
            rationis nisi per specialissimam gratiam - quam etiam credo Apostolos non habuisse, quia
            venialiter peccaverunt, sicut dicit <name ref="#GregoryGreat">Gregorius</name> - vel
            propter nimiam negligentiam. Et sic patet quod secundum communem legem, saltem semel in
            anno omnes adulti tenentur confiteri universaliter, et omnes debent orare : Dimitte
            nobis etc. ; nec est aliquis qui in multis non possit se ipsum arguere. </p>
        </div>
      </div>
    </body>
  </text>
</TEI>