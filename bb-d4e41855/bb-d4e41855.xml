<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e41855">
        <head xml:id="bb-d4e41855-Hd1e108">Quaestio 4</head>
        <head xml:id="bb-d4e41855-Hd1e111" type="question-title">Utrum Matrimonium contractum ante Baptismum ponat in numerum cum
          Matrimonio contracto post Baptismum.</head>
        <p xml:id="bb-d4e41855-d1e114">Quarto quaeritur, utrum Matrimonium ante Baptismum ponat in numerum cum Matrimonio
          contracto post Baptismum, ita quod talis iudicetur bigamus.</p>
        <div xml:id="bb-d4e41855-Dd1e117" type="rationes-principales">
          <head xml:id="bb-d4e41855-Hd1e119">Rationes principales</head>
          <p xml:id="bb-d4e41855-d1e122">Et quod non, videtur. <name ref="#Jerome">Hieronymus</name>, super Epistolam ad
            Timotheum I [3, 2] : <quote xml:id="bb-d4e41855-Qd1e127" source="http://scta.info/resource/Itim3_2">Si unam habuit ante Baptismum, alteram post
              Baptismum, non est putandus bigamus</quote>.</p>
          <p xml:id="bb-d4e41855-d1e131">Item, hoc ipsum, ostenditur ratione <name ref="#Jerome">Hieronymi</name> :
              <quote xml:id="bb-d4e41855-Qd1e136">Prorsus innovato per Baptismum omnia vetera sunt dimissa</quote>. Ergo, cum
            tale coniugium et talis actus coniugalis ad statum vetustatis pertineat, ergo habetur
            tamquam si non fuerit : ergo non computatur cum Matrimonio subsequenti.</p>
          <p xml:id="bb-d4e41855-d1e140">Item, ordinatus ante Baptismum et ordinatus post Baptismum non est bis ordinatus, etiam
            si ordinetur ab alio et alio. Ergo pari ratione coniugatus ante et coniugatus post non
            est bis coniugatus, etiam si contrahat cum alia et alia.</p>
          <p xml:id="bb-d4e41855-d1e143">Item, secundum quid non connumeratur ei quod est simpliciter ; sed vinculum
            matrimoniale est vinculum ante Baptismum imperfectum et secundum quid, post Baptismum
            vero est perfectum : ergo non debet unum alteri connumerari : ergo etc.</p>
          <p xml:id="bb-d4e41855-d1e147">Contra : <name ref="#Augustine">Augustinus</name>, super Epistolam ad Titum :
              <quote xml:id="bb-d4e41855-Qd1e152">Qui ante Baptismum habuit unam et post Baptismum habuit aliam non est
              reputandus nisi bigamus</quote>.</p>
          <p xml:id="bb-d4e41855-d1e156">Item, hoc videtur ratione sua : <quote xml:id="bb-d4e41855-Qd1e158">In Baptismate crimina abolentur, non id quod
              honestum est, utpote foederatio coniugalis</quote>. Ergo, si non aboletur, adhuc
            manet, et iudicatur iste fuisse coniugatus : ergo, si iterum contrahat, est iudicandus
            bigamus.</p>
          <p xml:id="bb-d4e41855-d1e162">Item, virgo quae corrupta fuit carne ante Baptismum, semper post iudicatur corrupta et
            nunquam poterit inter virgines consecrari, et hoc, quia amissio virginitatis respicit
            aliquid ex parte carnis, quod nunquam potest recuperari. Ergo, cum bigamia respiciat
            divisionem carnis, patet etc.</p>
          <p xml:id="bb-d4e41855-d1e165">Item, si baptizatus, apud haereticos iterum baptizetur, quantum est in se, iterat
            Baptismum et puniendus est poenitentia rebaptizati. Ergo, cum coniugium sit verum apud
            infideles, qui iterum contrahit iterat Matrimonium : ergo non potest esse nisi
            bigamus.</p>
        </div>
        <div xml:id="bb-d4e41855-Dd1e169">
          <head xml:id="bb-d4e41855-Hd1e171">Conclusio</head>
          <head xml:id="bb-d4e41855-Hd1e174" type="question-title">Qui contrahit matrimonium eum una ante baptismum, cum alia
            post baptismum est bigamus</head>
          <p xml:id="bb-d4e41855-d1e177">Respondeo : Dicendum quod, sicut expresse apparet, <name ref="#Jerome">Hieronymus</name> et <name ref="#Augustine">Augustinus</name> hic fuerunt contrarie
            opinati ; et nisi quis velit distorquere verba, non video quomodo possint reduci ad
            concordiam. Ideo enim in hoc habuerunt opiniones contrarias, quia fundati sunt super
            diversa.</p>
          <p xml:id="bb-d4e41855-d1e186">Hieronymus enim voluit quod omnis vita infidelium esset culpa et quod Matrimonium
            infidelium ad veterem hominem pertineret ; et quia in Baptismo exspoliatur vetus homo
            cum actibus suis et induitur novus, hinc est quod dixit quod sicut peccata praeterita
            isti non imputantur nec computantur, sic etiam nec coniugia.</p>
          <p xml:id="bb-d4e41855-d1e189">Augustinus vero posuit quod coniugia infidelium, etsi non essent meritoria, non tamen
            erant culpabilia, immo erunt licita et bona. Et hoc patet, quia Dominus instituit et ius
            naturale dictat et ulterius Apostolus confirmat, qui dicit uxorem infidelem non esse
            dimittendam ; et quia licita sunt, hinc est quod per Baptismum non delentur. Et quoniam
              <name ref="#Augustine">Augustinus</name> melius habuit fundamentum et verius, hinc est
            quod verius et sanius dixit ; et ideo canones positioni <name ref="#Augustine">Augustini</name> concordant, et illud nunc tenet Ecclesia, quod Matrimonium ante
            Baptismum contractum cum una et post Baptismum cum alia, facit bigamum, sicut expresse
            dicitur <ref xml:id="bb-d4e41855-Rd1e197" target="http://scta.info/resource/gd-p1d34-d1e319">distinctione XXXIV</ref>
            : <quote xml:id="bb-d4e41855-Qd1e200">Si quis viduam, licet laicus, duxerit uxorem, seu ante Baptismum seu post
              Baptismum, non admittatur ad clerum. In Baptismate enim crimina dimittuntur, non
              acceptae uxoris consortium relaxatur</quote>.</p>
        </div>
        <div xml:id="bb-d4e41855-Dd1e206">
          <head xml:id="bb-d4e41855-Hd1e208">Ad rationes</head>
          <p xml:id="bb-d4e41855-d1e211">1-2. Ad illud ergo quod primo obicitur et secundo, dicendum quod illud iam solutum est,
            quia nec auctoritas <name ref="#Jerome">Hieronymi</name> hic habet robur nec ratio sua ;
            unde opinando dixit, non asserendo.</p>
          <p xml:id="bb-d4e41855-d1e217">Ad illud quod obicitur de ordinato ante Baptismum et post, dicendum quod non est
            simile, quia in Ordine imprimitur character qui non potest alicui dari nisi habeat
            characterem baptismalem, sicut in praecedentibus probatum est et ostensum ; unde qui
            ordinatur ante Baptismum non est ordinatus : ideo, cum ordinatur post Baptismum, semel
            tantum est ordinatus. Non sic est de Matrimonio ; quia enim ibi non imprimitur
            character, ideo potest contrahi ante Baptismum, et ante coniugatus est quam
            baptizatus.</p>
          <p xml:id="bb-d4e41855-d1e220">Ad illud quod obicitur, quod est secundum quid, dicendum quod duplex est secundum quid
            : unum quod diminuit ab esse, aliud quod diminuit ab esse perfecto. Primum, quod
            diminuit ab esse, non ponit in numerum ; cum enim non participet esse, non potest
            connumerari alii in illo esse. Aliud vero potest ; dam ; et tale est Matrimonium
            infidelium, quod quidem habet rationem coniugii et definitionem, licet non habeat in
            tanta perfectione in quanta habet Matrimonium fidelium.</p>
        </div>
      </div>
    </body>
  </text>
</TEI>