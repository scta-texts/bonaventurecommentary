<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 28, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 28, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e26282">
        <head xml:id="bb-d1e26282-Hd1e119">III, D. 28, A. 1, Q. 4</head>
        <head xml:id="bb-d1e26282-Hd1e122" type="question-title">Utrum ex caritate sint diligenda corpora nostra.</head>
        <p xml:id="bb-d1e26282-d1e125">Quarto quaeritur, utrum ex caritate sint diligenda corpora nostra.</p>
        <div xml:id="bb-d1e26293" type="rationes-principales">
          <head xml:id="bb-d1e26282-Hd1e130">Rationes Principales</head>
          <p xml:id="bb-d1e26282-d1e133">Et quod non, videtur. Ioannis 12, 25 : <quote xml:id="bb-d1e26282-Qd1e135" ana="#io12_25">Qui amat animam suam perdet eam</quote> ; sed
      constat quod anima non stat ibi nisi pro <quote xml:id="bb-d1e26282-Qd1e138">vita carnali</quote> : ergo, si vita
      carnalis in hoc mundo est odienda, videtur quod odienda sint corpora nostra, non ergo ex
      caritate diligenda.</p>
          <p xml:id="bb-d1e26282-d1e142">Item, nihil est ex caritate diligendum quod impedit hominem ab assecutione beatitudinis ;
      sed caro nostra est huiusmodi, quia <quote xml:id="bb-d1e26282-Qd1e144" ana="#gal5_17">caro concupiscit adversus spiritum</quote>,
      secundum quod dicitur ad Galatas 5, 17 ; et ad Romanos 7, 23 : <quote xml:id="bb-d1e26282-Qd1e147" ana="#rom7_23">Invenio in membris
       meis quod legem repugnat</quote> etc. Ergo, si corpora nostra impediunt nos a beatitudine
      assequenda, videtur quod non sint ex caritate diligenda.</p>
          <p xml:id="bb-d1e26282-d1e151">Item, <quote xml:id="bb-d1e26282-Qd1e153">caritas nunquam excidit</quote>. Ergo illa sunt ex caritate diligenda, quae
      nunquam excidunt ; sed corpora corrumpuntur : ergo ex caritate diligenda non sunt.</p>
          <p xml:id="bb-d1e26282-d1e157">Item, ratio imaginis sive expressa assimilatio ad Deum est illud quod facit creaturam
      rationalem ex caritate diligi, sicut ex praecedentibus patet ; sed in corpore communicamus
      cum brutis, nec perfectio imaginis invenitur in nobis ex parte corporis : videtur ergo quod
      corpora nostra non sint ex caritate diligenda, sicut nec bruta animalia.</p>
          <p xml:id="bb-d1e26282-d1e161">Sed contra : Ad Ephesios 5, 28 : <quote xml:id="bb-d1e26282-Qd1e163" ana="#eph5_28">Viri debent diligere uxores suas sicut corpora
       sua</quote>. Si ergo hortatur Apostolus ad diligendas uxores ex caritate, cum similiter
      diligendae sint ut corpora, videtur quod corpora nostra sint ex caritate diligenda.</p>
          <p xml:id="bb-d1e26282-d1e167">Item, <name ref="#Augustine">Augustinus</name> dicit, in libro De doctrina christiana : <quote xml:id="bb-d1e26282-Qd1e172">Quatuor sunt
       diligenda</quote> , et tribus praemissis, subdit : <quote xml:id="bb-d1e26282-Qd1e175">quartum, quod infra nos est,
       scilicet corpus nostrum</quote>. Si ergo <name ref="#Augustine">Augustinus</name> enumerat ibi diligenda ex caritate
      praecise et proprie, videtur quod corpora nostra sint diligenda ex caritate.</p>
          <p xml:id="bb-d1e26282-d1e182">Item, omne beatificabile est ex caritate diligibile ; sed corpus nostrum cum anima
      communicabit in participatione felicitatis : ergo similiter communicare debet in dilectione
      caritatis.</p>
          <p xml:id="bb-d1e26282-d1e185">Item, in ordine caritatis consanguinei praemittendi sunt extraneis, secundum <name ref="#Ambrose">Ambrosium</name> ;
      sed consanguinitas non est nisi ex parte corporum : si ergo haec conditio reddit homines
      magis amabiles, videtur quod corpora nostra inter ea connumerantur quae sunt ex caritate
      diligenda.</p>
        </div>
        <div xml:id="bb-d1e26357">
          <head xml:id="bb-d1e26282-Hd1e194">Conclusio</head>
          <head xml:id="bb-d1e26282-Hd1e197" type="question-title">Corpora nostra, eum capacia sint beatitudinis per quandam
      redundantiam, ex caritate sunt diligenda.</head>
          <p xml:id="bb-d1e26282-d1e200">Respondeo : Dicendum quod, cum caritas sit pondus inclinans ad summum Bonum et perfectam
      beatitudinem, omne illud facit diligere quod est beatum vel beatificabile. Quoniam ergo
      contingit aliquid esse beatum tripliciter, scilicet per essentiam et per primam influentiam
      et per quamdam redundantiam, hinc est quod omnia ista sunt ex caritate diligenda, secundum
      prius et posterius, secundum magis et minus. Beatum autem per essentiam est solus Deus ;
      beatum vero per primam influentiam est rationalis spiritus ; beatum denique per quamdam
      redundantiam est corpus humanum, in quod gaudium gloriae redundat per coniunctionem sui ad
      animam beatam. Hinc est quod caritas non solum facit nos diligere Deum et rationalem
      spiritum, sed etiam corpus nostrum. Concedendum est igitur, sicut probatum est, quod corpora
      nostra diligenda sunt ex caritate ; concedendae sunt etiam rationes ad hanc partem
      inductae.</p>
        </div>
        <div xml:id="bb-d1e26370">
          <head xml:id="bb-d1e26282-Hd1e207">Ad Rationes</head>
          <p xml:id="bb-d1e26282-d1e210">Ad illud ergo quod obicitur, quod Deus hortatur nos in Evangelio ad vitam carnalem
      odiendam, dicendum quod in corpore nostro est vitiositas concupiscentiae et bonitas naturae.
      Et quia vitiositas concupiscentiae inclinat ad malum, ideo est odienda ; et si quis eam
      diligit, oait animam suam ; quia vero bonitas naturae ordinata est ad summum Bonum quodam
      modo comparticipandum, ideo est diligenda. Cum ergo Dominus hortatur ad odiendam animam
      nostram sive vitam carnalem, dicendum quod hoc non concludit quod corpora nostra non sint
      diligenda simpliciter, sed quod non sunt diligenda quantum ad vitiositatem
      concupiscentiae.</p>
          <p xml:id="bb-d1e26282-d1e213">Et per hoc patet responsio ad rationem sequentem, quia caro non repugnat spiritui nec
      impedit ab assequenda beatitudine propter conditionem naturae, sed propter vitiositatem
      concupiscentiae contractae.</p>
          <p xml:id="bb-d1e26282-d1e216">Ad illud quod obicitur, quod non debent diligi ex caritate ea quae corrumpuntur, cum
      caritas nunquam excidat, dicendum quod, quamvis corpus nostrum sit corruptibile ad tempus et
      secundum praesentem statum, est tamen ad perpetuam incorruptionem ordinatum. Unde, quamvis
      nunc seminetur in corruptione, resurget in incorruptione ; et ideo, quamvis corpus sit
      corruptibile quantum ad naturae lapsae infirmitatem, non sequitur quod non sit diligibile ex
      caritate quantum ad veritatem naturae, secundum quam ordinatum est ad perpetuam
      incorruptionem.</p>
          <p xml:id="bb-d1e26282-d1e219">Ad illud quod obicitur, quod ratio imaginis et expressa assimilatio, quae facit creaturam
      rationalem diligi ex caritate, non invenitur in corpore, dicendum quod verum est ; per se
      loquendo, quod ratio imaginis sic facit. Licet autem corpus humanum non sit ad Dei imaginem
      per se, est tamen unitum animae, quae est ad Dei imaginem : unitum, inquam, in unitate
      naturae, et ratione illius est beatitudinis comparticipabile ; et sicut est beatitudinis
      comparticipabile, ita est diligendum ex caritate, ea videlicet ratione qua est animae
      rationali unitum ; et hoc est proprium corporis humani respectu cuiuslibet alterius
      corporis. Propterea non est simile de aliis corporibus et animalibus irrationalibus.</p>
        </div>
      </div>
    </body>
  </text>
</TEI>