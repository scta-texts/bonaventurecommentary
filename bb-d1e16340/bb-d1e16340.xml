<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 18, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 18, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e16340">
        <head xml:id="bb-d1e16340-Hd1e119">III, D. 18, A. 1, Q. 2</head>
        <head xml:id="bb-d1e16340-Hd1e122" type="question-title">Utrum Christus meruerit aliquid post conceptionem.</head>
        <p xml:id="bb-d1e16340-d1e125">Secundo quaeritur, utrum Christus aliquid meruerit post conceptionem.</p>
        <div xml:id="bb-d1e16340-Dd1e128" type="rationes-principales">
          <head xml:id="bb-d1e16340-Hd1e130">Rationes Principales</head>
          <p xml:id="bb-d1e16340-d1e133">Et quod sic, videtur. Ad Philippenses 2, 8 : <quote xml:id="bb-d1e16340-Qd1e135">Humiliavit semetipsum usque ad
       mortem</quote>, et post : <quote xml:id="bb-d1e16340-Qd1e138">Propter quod et Deus exaltavit illum</quote> etc. Sed
      humilitas non est causa exaltationis nisi per modum meriti : si ergo hoc fuit post
      conceptionem, ergo Christus post conceptionem aliquid meruit.</p>
          <p xml:id="bb-d1e16340-d1e142">Item, <name ref="#Augustine">Augustinus</name>, tractans illud verbum praemissum : <quote xml:id="bb-d1e16340-Qd1e147">Humilitas claritatis est
       meritum, claritas humilitatis est praemium</quote>. Si ergo humiliatio in Christo
      subsecuta fuit ipsam conceptionem, necessario etiam sequitur quod meruerit postquam
      conceptus fuerit.</p>
          <p xml:id="bb-d1e16340-d1e151">Item, in libro De regulis fidei, mereri ita definitur : <quote xml:id="bb-d1e16340-Qd1e153">Mereri apud Deum dicitur qui
       nulla necessitate compulsus hoc facit quod facere debet</quote>. Sed hoc fecit Christus
      post suam conceptionem : ergo apud Deum meruit.</p>
          <p xml:id="bb-d1e16340-d1e157">Item, opera Christi fuerunt multo nobiliora quam sunt merita aliorum Sanctorum. Si ergo
      opera aliorum Sanctorum sunt digna retributione, videtur quod multo fortius opera Christi :
      ergo videtur quod Christus apud Deum meruerit.</p>
          <p xml:id="bb-d1e16340-d1e161">Item, si non meruit apud Deum postquam conceptus fuit, ergo videtur quod frustra Deo
      servivit et quod frustra fecit quidquid fecit post conceptionem. Si ergo hoc est impium
      dicere, necesse est Christum post conceptionem aliquid meruisse.</p>
          <p xml:id="bb-d1e16340-d1e164">Sed contra : Mereri est facere opus de genere laudabilium ; sed potentia determinata ad
      unum tantum non habet laudem in actu illius, sicut patet in omnibus potentiis naturalibus ;
      sed liberum arbitrium Christi ab ipsa conceptione determinatum fuit ad bonum : ergo non
      potuit exire in opus de genere laudabilium, ergo nec in opus meritorium.</p>
          <p xml:id="bb-d1e16340-d1e167">Item, mereri est facere opus remuneratione dignum ; sed liberum arbitrium, iam exsistens in
      statu remunerationis, iam non facit opus ulteriori remuneratione dignum, sicut patet in
      Beatis ; sed tale fuit liberum arbitrium Christi, cum esset in statu comprehensoris : ergo
      videtur quod post conceptionem suam nihil omnino mereri potuerit.</p>
          <p xml:id="bb-d1e16340-d1e170">Item, quicumque meretur proficit in bonis animae, scilicet in gratia et gloria ; sed
      Christus non potuit proficere supra id quod accepit a conceptione : ergo non videtur quod
      post conceptionem mereri potuerit.</p>
          <p xml:id="bb-d1e16340-d1e173">Item, quicumque meretur aliquid, de non-suo facit suum per opus et obsequium et de eo quod
      est sibi indebitum facit debitum ; sed Christus non potuit facere de indebito debitum vel de
      non-suo suum - omnia enim sua erant per gratiam conceptionis, sicut ipse testatur : Omnia
      tua mea sunt - ergo non videtur quod post conceptionem aliquid meruerit.</p>
          <p xml:id="bb-d1e16340-d1e176">Item, quod eodem modo se habet nunc et prius natum est consimiles operationes efficere ;
      sed liberum arbitrium in Christo eodem modo se habet post conceptionem et post
      resurrectionem, et gratia similiter, et haec duo sunt principia merendi : si igitur post
      resurrectionem non meruit, ergo nec post conceptionem. Si tu dicas, quod aliter et aliter se
      habet quantum est ex parte carnis, hoc non solvit, quia meritum non respicit statum carnis,
      sed statum caritatis : ergo, si Christus post conceptionem habuit caritatem patriae aeque
      nobilem et perfectam sicut modo habet, nec est eius caritas variata, si modo non habet usum
      merendi videtur quod nec tunc habuerit.</p>
        </div>
        <div xml:id="bb-d1e16340-Dd1e180">
          <head xml:id="bb-d1e16340-Hd1e182">Conclusio</head>
          <head xml:id="bb-d1e16340-Hd1e185" type="question-title">Christus post conceptionem actu meruit, nobis quidem meruit
      gratiae infusionem , graliac provectionem et bonorum operum multiplicationem; sibi autem id
      quod iam sibi debebatur, fecit debilum alio modo.</head>
          <p xml:id="bb-d1e16340-d1e188">Respondeo : Ad praedictorum intelligentiam est notandum quod mereri contingit tripliciter :
      uno modo simpliciter abusive, alio modo partim proprie et partim improprie, tertio modo
      simpliciter proprie. Simpliciter abusive mereri dicitur qui facit aliquod opus de genere
      bonorum, tamen facit illud malo modo, id est mala intentione, sicut ille qui dat eleemosynam
      cum murmure ; talia enim opera aliquando remunerantur a Deo ex immensa sua largitate, sicut
      innuitur de Nabuchodonosor in Ieremia [27, 6]. Ille vero meretur partim proprie, partim
      abusive, qui facit opus de genere bonorum et bona intentione, verumtamen non ex caritate,
      sicut aliquis peccator facit opera de genere bonorum et propter Deum, in quibus de congruo
      se disponit ad gratiam. Ille vero meretur simpliciter proprie qui facit bonum opus et bona
      intentione et ex caritate. Et primum quidem meritum dicitur meritum interpretativum ;
      secundum dicitur meritum congrui ; tertium dicitur meritum condigni.</p>
          <p xml:id="bb-d1e16340-d1e191">Cum igitur quaeritur, utrum Christus meruerit, non quaeritur de primo et secundo modo, sed
      quaeritur de tertio. Ad hoc igitur respondendum quod mereri ex condigno tribus modis
      contingit. Uno modo mereri est ex indebito facere debitum, sicut meretur quis in gratiae
      infusione et motu liberi arbitrii. Alio modo mereri est de debito facere magis debitum,
      sicut contingit de profectu in profectum, de virtute in virtutem. Tertio modo mereri est de
      debito uno modo facere debitum alio modo, ut de debito per habitum facere debitum per usum,
      et de debito per alium actum facere debitum per unum aeque bonum.</p>
          <p xml:id="bb-d1e16340-d1e194">Omnibus his modis Christus meruit nobis. Meruit enim nobis gratiae infusionem, meruit et
      gratiae provectionem, meruit et bonorum operum multiplicationem. Sibi autem non meruit nisi
      tertio modo tantum post conceptioriem. Ipse enim non potuit facere sibi de indebito debitum,
      cum omni bono esset dignus. Non potuit facere de debito, magis debitum, cum omni gratia ab
      ipsa conceptione esset plenus ; sed quod erat, debitum uno modo fecit debitum pluribus
      modis, et ita meruit secundum tertium modum dicendi meritum solum, non propter
      imperfectionem a parte meriti, sed propter perfectionem a parte merentis. Et hoc est quod
      dicitur in littera : Non profecit Christus secundum meritum quantum ad virtutem meriti,
      profecit tamen quantum ad numerum meritorum. Plura enim habuit merita in passione quam in
      conception. Concedendae sunt igitur rationes ostendentes Christum post conceptionem usum et
      exercitium meriti habuisse.</p>
        </div>
        <div xml:id="bb-d1e16340-Dd1e199">
          <head xml:id="bb-d1e16340-Hd1e201">Ad Rationes</head>
          <p xml:id="bb-d1e16340-d1e204">Ad illud quod obicitur, quod potentia determinata ad unum non facit opus de genere
      laudabilium, dicendum quod determinatio potentiae ad unum potest esse dupliciter, videlicet
      per necessitatem naturae et per confirmationem gratiae. Si sit per necessitatem naturae,
      tunc tollit arbitrii libertatem, ac per hoc tollit dignitatem meriti. Si autem sit
      determinatio per confirmationem gratiae, cum talis confirmatio simul stet cum libera
      voluntate, sic non tollit ab ipso opere bonitatem moris, cum sit voluntarium, ac per hoc nec
      qualitatem meriti. In Christo autem fuit liberum arbitrium determinatum ad unum, non per
      necessitatem naturae, sed per confirmationem gratiae.</p>
          <p xml:id="bb-d1e16340-d1e207">Ad illud quod obicitur, quod habens munus gloriae non facit opus remunerabile, dicendum
      quod illud verum est quando aliquis est simpliciter in. statu patriae ; cum autem non tantum
      est in statu comprehensoris, verum etiam in statu viatoris, tunc opus eius esse potest
      remunerabile propter statum viae ; et sic est reperire in Christo secundum divinam
      dispensationem. Nam sicut anima Christi propter coniunctionem sui cum Divinitate habet
      statum patriae, sic propter coniunctionem sui cum carne habet statum viae et miseriae pro
      illo tempore. Et ideo sicut potuit esse, in statu viatoris simul et comprehensoris, sic
      habuit gloriam ad comprehendendum et gratiam ad merendum. Et est simile de angelis, in
      quibus ponimus vim administrativam et contemplativam, secundum quarum unam merentur et
      secundum alteram fruuntur et praemiantur.</p>
          <p xml:id="bb-d1e16340-d1e210">Ad illud quod obicitur, quod quicumque meretur, metendo proficit, dicendum quod proficere
      est duobus modis : vel incremento habitus vel in multitudine actuum ; vel per alia verba :
      est proficere quantum ad virtutem merendi et quantum ad numerum meritorum. Primo modo
      accipiendo profectum non competit tertio modo dicendi meritum, secundum quem tertium modum
      dicitur meruisse Christus. Alio inodo accipiendo profectum competit sibi, sicut patet per
      supra habitam distinctionem.</p>
          <p xml:id="bb-d1e16340-d1e213">Ad illud quod obidtur, quod mereri est facere de indebito debitum, dicendum quod illud
      verum est quantum ad aliquem modum merendi, sed non quantum ad omnes, sicut prius dictum est
      ; et ideo non habet locum in proposito.</p>
          <p xml:id="bb-d1e16340-d1e217">Ad illud quod obicitur, quod liberum arbitrium eodem modo se habet nunc et prius, dicendum
      quod verum est per comparationem ad superius, scilicet ad Deum ; non tamen est verum per
      comparationem ad inferius, scilicet ad carnem passibilem, ex cuius coniunctione tam liberum
      arbitrium quam gratia ipsum perficiens habet pertinere ad statum viae. Unde non valet illud
      quod obicit de carne, quod non est principium merendi ; hoc enim verum est, per se loquendo
      ; facit tamen ad meritum, dum facit ad statum meriti, sicut patet in coniunctione animae ad
      carnem et eius separatione. Anima enim nostra statim, dum a carne separatur, amplius non
      habet merendi vel demerendi statum.</p>
        </div>
      </div>
    </body>
  </text>
</TEI>