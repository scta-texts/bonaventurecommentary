<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e44381">
        <head xml:id="bb-d4e44381-Hd1e108">Quaestio 4</head>
        <head xml:id="bb-d4e44381-Hd1e111" type="question-title">Utrum resurrectio sit eorumdem corporum secundum numerum.</head>
        <p xml:id="bb-d4e44381-d1e114">Quarto quaeritur, utrum resurrectio sit eorumdem secundum numerum.</p>
        <div xml:id="bb-d4e44381-Dd1e117" type="rationes-principales">
          <head xml:id="bb-d4e44381-Hd1e119">Ratines principales</head>
          <p xml:id="bb-d4e44381-d1e122">Et quod sic, videtur. Iob 19, 26 : <quote xml:id="bb-d4e44381-Qd1e124" source="http://scta.info/resource/iob19_26">In carne mea videbo Deum,
              Salvatorem meum, quem visurus sum ego ipse, et non alius</quote>. Constat quod non
            dicit alius secundum speciem, sed secundum numerum : ergo etc.</p>
          <p xml:id="bb-d4e44381-d1e128">Item, Philosophus : <quote xml:id="bb-d4e44381-Qd1e130">Si ex mortali fiat immortale, non dicimus eum aliam vitam
              sumere</quote>. Ergo, si non est alia vita nec aliud vivens, ergo idem : ergo etc.</p>
          <p xml:id="bb-d4e44381-d1e134">Item, ratione videtur, quia identitas rei venit ab identitate principiorum
            substantialium ; sed idem est principium materiale et idem formale : ergo idem homo qui
            prius.</p>
          <p xml:id="bb-d4e44381-d1e137">Item, propria forma non est nata fieri nisi in propria materia. Ergo, cum anima sit
            propria forma corporis quod perficit, non est nata uniri nisi illi : ergo, si unitur in
            resurrectione, unitur eidem. Et si hoc, cum ipsa sit eadem, totum erit idem.</p>
          <p xml:id="bb-d4e44381-d1e141">Contra : <quote xml:id="bb-d4e44381-Qd1e143">Omnis forma corrupta et iterum generata non est eadem numero, sed
              specie</quote>, sicut dicit <ref xml:id="bb-d4e44381-Rd1e146">Philosophus, in II De generatione</ref>. Cum ergo
            humanitas corrumpatur in isto in morte et iterum generetur in resurrectione, ergo alia
            numero. Si tu dicas quod istud tenet in corruptione, quae est in contrarium, non in
            morte, contra : maior est corruptio in privationem quam in contrarium, quia ad hoc quod
            fiat reparatio necesse est fieri resolutionem usque ad ultima et omnia rursus de novo
            generari : ergo etc.</p>
          <p xml:id="bb-d4e44381-d1e150">Item, quamvis artifex de eadem materia iterum faciat statuam, tamen alia est statua
            post quam ante. Ergo pari ratione videtur quod, quamvis homo sit ex eisdem pulveribus,
            tamen est alius. Si dicas quod Deus potest facere plus quam natura vel artifex, verum
            est quod plus potest, tamen non facit nisi quod congruit et congruum est ; nec est
            intelligibile, quomodo aliquid corrumpatur et cedat in non-ens, et iterum fiat quod sit
            idem ; aut si est congruum, quare non dat istam potentiam naturae ?</p>
          <p xml:id="bb-d4e44381-d1e153">Item, differentiae essentiales rem diversificant non tantum numero, sed etiam essentia
            ; sed mortale et immortale sunt essentiales differentiae : ergo, cum resurgens sit
            immortalis et ante mortalis, patet etc.</p>
          <p xml:id="bb-d4e44381-d1e156">Item, prima generatio et reformatio sunt operationes diversae : ergo, si diversarum
            operationum diversi sunt termini secundum substantiam, aliud est corpus quod primo
            generatur, aliud corpus quod postmodum reformatur.</p>
        </div>
        <div xml:id="bb-d4e44381-Dd1e160">
          <head xml:id="bb-d4e44381-Hd1e162">Conclusio</head>
          <head xml:id="bb-d4e44381-Hd1e165" type="question-title">Resurrectio est eiusdem secundum numerum corporis</head>
          <p xml:id="bb-d4e44381-d1e168">Respondeo : Ad praedictorum intelligentiam est notandum quod circa hoc diversi diversa
            senserunt.</p>
          <p xml:id="bb-d4e44381-d1e171">Quidam enim dixerunt quod triplex est diversitas secundum numerum : una, quae venit ex
            diversitate partis materiae et formae specificatae, sicut differt numero haec aqua et
            hic ignis ; quaedam, quae venit ex diversitate partis materiae, sicut iste ignis ab illo
            differt ; tertia, quae venit ex discontinuatione in duratione ; et haec diversitas
            secundum numerum ortum habet, ut dicuntur ex tempore : tempus enim durationem numerat,
            sicut et actionem. Prima diversitas secundum numerum est magna, secunda minor, tertia
            minima. Prima et secunda diversitate carebit corpus resurgens, sed tertia non carebit
            nec potest carere, quia propositio de praeterito non potest non esse vera. Unde sicut
            virgo corrupta non potest fieri virgo - quia non potest non fuisse corrupta - nec a Deo
            nec a natura nec hoc est intelligibile, sic corpus corruptum non potest omnimoda
            identitate reparari idem, quia non potest non fuisse corruptum. Tamen haec est ita
            modica diversitas ut non mereatur aliquid propter hoc dici diversum, quoniam idem est
            secundum alium duplicem modum identitatis, scilicet propter identitatem materiae et
            formae, quia identitas materiae et principalis formae erit in resurgentibus. Hinc est
            quod resurrectio est in eisdem. Quod ergo dicit Philosophus quod forma corrupta et
            iterum generata est alia numero, intelligit de ista diversitate.</p>
          <p xml:id="bb-d4e44381-d1e174">Sed istud non videtur multum rationabile. Primum quidem, quia stultum videtur dicere
            quod Deus non possit omnino idem corpus reformare identitate secundum numerum. Amplius,
            identitas secundum numerum in substantia non venit ex accidentibus, licet per illa
            innotescat, nec etiam diversitas. Et iterum, quod discontinuatio in esse non inducat
            diversitatem in numero, videtur expresse in artificiatis, ut si arca dissolvatur et
            iterum ex eisdem tabulis et secundum eumdem ordinem reparetur, non dicetur alia arca
            numero, sed eadem ; et tamen desiit esse arca.</p>
          <p xml:id="bb-d4e44381-d1e178">Et propter hoc dicunt alii aliter quod duplex est corruptio : quaedam per dissolutionem
            sive separationem principiorum componentium sive partium ; quaedam per corruptionem
            formae. In prima possibile est idem numero reparari ei qui scit ad eumdem modum et ad
            eadem loca reducere. In secunda, quia quod corruptum est non potest esse idem, quoniam
            nova est essentia formae, sicut de novo generatur, dicunt quod necessario oportet esse
            aliud ; et de hac intelligit Philosophus. Separatio et dissolutio corporis humani est
            quantum ad primum modum ; ideo reparatur idem sicut artificiatum, quia, salva anima et
            corpore, fit separatio unius ab alio, et post, salvis partibus materiae, fit incineratio
            ; et Deus sicut bonus artifex cineres colligit et unit et reformat idem corpus : et
            quoniam illud corpus habet eamdem perfectionem, ideo totum consummatum est idem.</p>
          <p xml:id="bb-d4e44381-d1e181">Sed istud non solvit sufficienter. Certum est enim quod forma carnis humanae
            corrumpitur, dum generatur inde vermis et serpens ; et sicut potest corrumpi in carnem
            serpentis vel alterius animalis, sic resolvi potest sicut et illud animal, etiam in
            quatuor elementa et unumquodque elementorum corrumpi in aliud, et ita corrumpuntur
            formae mixti et elementi : ergo necesse est elementa alia esse numero et aliam carnem.
            Et ita non potest stare, ista responsio.</p>
          <p xml:id="bb-d4e44381-d1e184">Et propterea notandum quod est resurrectio eiusdem numero, quia aliter non esset
            resurrectio. Si quaeras a me, quomodo hoc esse possit, dico, quod hoc potest esse per
            virtutem divinam, quamvis non possit esse per naturam ; et istud intelligere possumus
            sic.</p>
          <p xml:id="bb-d4e44381-d1e187">Supponamus nunc quod natura aliquid agit et illud non agit ex nihilo ; et cum agat in
            materiam, oportet quod producat formam ; et cum materia non sit pars formae nec forma
            fiat pars materiae, necesse est aliquo modo formas naturales esse in materia antequam
            producantur ; et substantia materiae praegnans est omnibus : ergo rationes seminales
            omnium formarum sunt in ipsa. Sed ad illud stat resolutio a quo incipit generatio : ergo
            nulla forma omnino corrumpitur, sed manet in materia, sicut antequam produceretur. Et
            sic dicit <name ref="#Augustine">Augustinus</name> ; unde formas in materia ante
            productionem dicit esse quantum ad rationes seminales. Dicit etiam resolvi ad materiam
            sicut ad occultissimos sinus naturae, idem utroque nomine secundum alteram et alteram
            rationem intelligi volens. Quid autem haec sint, alibi melius patet, scilicet in
            secundo. Nunc autem hoc dixisse sufficiat, quod omnes formae, cum corrumpuntur, non
            omnino corrumpuntur, sed manent aliquo modo. Et huic concordat ratio et auctoritas
            philosophica et auctoritas beati <name ref="#Augustine">Augustini</name>, et quod maius
            est, auctoritas Sacrae Scripturae, quae est auctoritas Spiritus Sancti.</p>
          <p xml:id="bb-d4e44381-d1e196">Hoc praesupposito, dicendum quod, quamvis forma ibi sit aliquo modo post corruptionem,
            tamen natura non potest producere ad idem esse quod habuit prius Et ratio huius est,
            quia agens naturale agit influendo et impertiendo aliquid sui, quo mediante perficit
            illud quod erat in materia ; et illud quod influitur a parte agentis fit aliquid de
            completo esse ipsius producti ; et ideo necesse est quod natura det aliquid novi quantum
            ad modum essendi substantialem, qui est esse in actu. Quamvis enim natura non det novam
            essentiam, dat tamen novum modum essendi, non tantum accidentalem, immo etiam
            substantialem, sicut esse in actu, secundum quem potest res substantialiter numerari et
            diversificari. Et propterea natura, cum reparat, non idem, sed novum producit ; sed
            Deus, qui potest ipsas rationes seminales sine immissione alicuius novi ad perfectum
            esse deducere, potest facere quod sit idem. Et sic facit in proposito, quia ex illis
            solis et per eumdem ordinem in reformatione rem constituit ex quibus erat ante. Unde, si
            omnia elementa convertantur in ignem, Deus ex illo igne reformat eadem elementa quae ibi
            erant in rationibus seminalibus et ex illis formam carnis per eumdem ordinem. Et sic
            patet quod Deus potest reformare idem corpus secundum numerum ; et sic potest dici ad
            praesens.</p>
        </div>
        <div xml:id="bb-d4e44381-Dd1e201">
          <head xml:id="bb-d4e44381-Hd1e203">Ad rationes</head>
          <p xml:id="bb-d4e44381-d1e206">1-2. Ad illud ergo quod obicitur primo et secundo, iam patet responsio, quia, quamvis
            istud sit impossibile agenti inferiori, est tamen possibile agenti superiori, scilicet
            ipsi Deo. Et quare istam potentiam non communicat Deus creaturae, patet, quia nulla
            creatura agit se ipsa, sed per aliquid sui, immittendo virtutem, sicut et color ad hoc
            quod immutet visum, facit speciem sui in medio : unde agit aliquid extrinsecum in
            intrinseco ; non sic Deus. Hoc autem dico de operatione naturali.</p>
          <p xml:id="bb-d4e44381-d1e209">Ad illud quod obicitur de mortali et immortali, dicendum quod, quidquid sit de mortali,
            utrum sit differentia an non - quia non est praesentis considerationis, cum rationes ad
            utramque partem sint, quia videtur dicere defectum et imperfectionem et non habet
            differentiam in eodem genere condividentem et alia plura - tamen hoc absque calumnia
            verum est, quod mortale tripliciter accipitur : uno modo dicit naturalem aptitudinem ad
            moriendum ; alio modo, possibilitatem ad moriendum ; tertio modo, necessitatem. Et primo
            quidem modo mortale inest homini ea ratione, qua compositum ex partibus heterogeneis.
            Unde Hilarius : Non ex compositis est Deus, quia vita est. Si ergo homo est ex
            compositis heterogeneis et diversis naturis et dispositionibus, impossibile est quod
            vitam habeat nisi cum aptitudine ad moriendum ; et sicut talis compositio est homini
            naturalis, ita et mortale. Et hoc modo accipiendo mortale contra immortale, nunquam
            concurrunt in idem ; sic nec spirituale aut simplex et compositum. Et si aliquo modo est
            differentia, isto modo est non dividens animal, sed substantiam viventem, cuius una
            differentia est immortale, et per oppositum mortale. Secundo modo mortale inest eo modo
            quo est quid compositum ex partibus heterogeneis, habentibus defectibilitatem, sicut in
            primo homine qui habebat statum animalem ; et hoc modo dicit statum medium inter
            miseriam et gloriam. Tertio modo mortale inest ea ratione qua vivens est compositum ex
            contrariis habentibus defectibilitatem et pugnam ad invicem ; et sic inest homini lapso,
            et hoc modo dicit statum miseriae ; et immortale huic oppositum dicit alium statum. Et
            quoniam status mutari potest, unitate secundum numerum remanente, hinc est quod ex
            mortali secundum hunc duplicem modum fit immortale sine diversitate substantiae. Et hoc
            modo fit in homine glorificato, qui est mortalis primo modo, scilicet secundum naturalem
            aptitudinem, sed immortalis, prout dicit privationem potentiae et necessitatis.</p>
          <p xml:id="bb-d4e44381-d1e212">Ad illud quod ultimo obicitur, quod diversae sunt operationes, dicendum quod diversae
            operationes diversos effectus inducunt quando dividuntur ex aequo ; sed quando sic est
            quod una ad alteram ordinatur et una est reparativa effectus alterius, si secunda
            egrediatur ab agente omnino patente, potest omnino idem reparari. Et sic est in
            proposito.</p>
          <p xml:id="bb-d4e44381-d1e215">Sed obicitur : quomodo potest hoc intelligi ? Cum istae operationes sint discontinuae
            et esse rei sit discontinuum et unius continui duo sint ultima tantum : si ergo esse
            discontinuatur, ergo est aliud et aliud. Cum ergo unum numero consequatur. idem actuale,
            necessario videtur sequi quod sit aliud et aliud. Et iterum, quomodo potest bis incipere
            aliquid et esse idem ? Impossibile enim est esse et intelligere, quod aliquis currat bis
            eodem cursu. Et potest ad hoc responderi quod de esse rei est loqui dupliciter : aut
            quantum ad defluxum et durationem, aut secundum se. Si quantum ad durationem et
            defluxum, sic necessario oportet quod duratio sit alia et alia sicut mensura durationis.
            Si quantum ad ipsum esse secundum se, sic numeratur et plurificatur a principiis
            permanentibus ; et quoniam principia permanentia sunt eadem, quamvis defluxus durationis
            et inceptio sit alia et alia : hinc est quod res est una et esse rei est unum. Nec est
            simile de actionibus successivis, quia illae necessario numerantur, et praeteritum et
            futurum respiciunt partes diversas actionis sive mutationis sive durationis successivae.
            Non sic oportet iudicare de forma absoluta, quae corrupta potest a Deo numerari eadem,
            quia aliquo modo manet in ratione seminali.</p>
        </div>
      </div>
    </body>
  </text>
</TEI>