<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 34, P. 2, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 34, P. 2, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e32042">
        <head xml:id="bb-d1e32042-Hd1e119">III, D. 34, P. 2, A. 1, Q. 2</head>
        <head xml:id="bb-d1e32042-Hd1e122" type="question-title">Utrum usus timoris servilis sit bonus an malus.</head>
        <p xml:id="bb-d1e32042-d1e125">Secundo quaeritur de timore servili in comparatione ad eius usum, et est quaestio, utrum usus
    timoris servilis sit bonus an malus.</p>
        <div xml:id="bb-d1e32042-Dd1e128" type="rationes-principales">
          <head xml:id="bb-d1e32042-Hd1e130">Rationes Principales</head>
          <p xml:id="bb-d1e32042-d1e133">Et quod bonus sit, videtur : Quia quales sunt habitus, tales sunt actus ; sed timor
      servilis, cum sit donum Spiritus Sancti, est bonus : ergo, per documentum moralis
      Philosophi, actus eius est bonus.</p>
          <p xml:id="bb-d1e32042-d1e136">Item, maxima est Philosophi quod <quote xml:id="bb-d1e32042-Qd1e138">cuius usus bonus, ipsum quoque bonum</quote> et
       <quote xml:id="bb-d1e32042-Qd1e141">cuius usus malus, ipsum est malum</quote>. Ergo, si usus timoris servilis est
      malus, ipse timor servilis esset malus ; sed non est malus, cum detur divinitus : ergo actus
      eius est bonus.</p>
          <p xml:id="bb-d1e32042-d1e145">Item, omnis habitus, cuius usus praeparat hominem ad susceptionem gratiae, est bonus
      quantum ad usum ; sed timor servilis est huiusmodi, quia per usum eius introducitur caritas,
      sicut dicit <name ref="#Augustine">Augustinus</name>, et habetur in littera : ergo etc.</p>
          <p xml:id="bb-d1e32042-d1e151">Item, nullus actus, quo quis vitat peccatum, est peccatum ; sed actu timoris servilis
      recedit homo a peccato : ergo actus timoris servilis non est peccatum : non est ergo malus.
      Et est malus vel bonus : ergo est bonus.</p>
          <p xml:id="bb-d1e32042-d1e155">Sed contra : Super illud Psalmi [118, 120] : <quote xml:id="bb-d1e32042-Qd1e157">Confige timore tuo carnes meas</quote>,
      Glossa : <quote xml:id="bb-d1e32042-Qd1e160">Timor servilis carnem non crucifigit, quiavivit in eo peccandi voluntas, et
       sequeretur opus, si speraretur impunitas : mallet enim licere et dolet non licere quod lex
       vetat</quote>. Sed omnis talis motus est directe contra iustitiam, quia vellet iustitiam
      non esse ; omnis vero motus contra iustitiam est malus : ergo actus et usus timoris servilis
      est malus.</p>
          <p xml:id="bb-d1e32042-d1e164">Item, Gregurius, in Moralibus : <quote xml:id="bb-d1e32042-Qd1e166">Cum poena timetur et Dei facies non amatur, timor ex
       tumore est, non ex amore</quote>. Sed omnis actus, qui procedit ex radice tumoris et
      superbiae est actus malus et damnabilis : ergo usus timoris servilis non est bonus, sed
      culpabilis.</p>
          <p xml:id="bb-d1e32042-d1e170">Item, nullus actus incompossibilis caritati est bonus ; sed timere serviliter est actus
      incompossibilis caritati ergo timere serviliter non est bonum. Maior manifesta est, quia
      caritas bono non repugnat, sed malo. Minor autem manifesta est secundum verba <name ref="#Augustine">Augustini</name> et
      Apostoli, quia spiritus servitutis non stat cum spiritu adoptionis.</p>
          <p xml:id="bb-d1e32042-d1e176">Item, omnis timor ortum habet ex amore, ergo timor servilis ex amore habet ortum ; sed
      omnis amor aut est naturalis aut libidinosus aut gratuitus : cum ergo timor servilis non
      possit habere ortum ex amore gratuito, quia est in peccatore ; nec ex amore naturali potest,
      constat, quia iam esset timor naturalis : restat ergo quod ex amore libidinoso. Sed omnis
      actus qui exit ex amore libidinoso est malus et culpabilis : ergo actus timoris servilis est
      malus.</p>
          <p xml:id="bb-d1e32042-d1e179">Item, amare Deum propter temporalia principaliter est peccatum et malum, ergo similiter
      timere Deum propter poenas principaliter est malum ; sed hoc est timere serviliter : videtur
      ergo quod actus timoris servilis semper sit culpabilis.</p>
          <p xml:id="bb-d1e32042-d1e182">Item, timor servilis non dicitur servilis nisi a servitute peccati. Ergo pari ratione
      nullus dicitur timere serviliter nisi circa illum actum sit annexa circumstantia peccati ;
      sed circumstantia peccati annexa actui facit totum actum deformem : ergo videtur quod actus
      et usus timoris servilis semper sit culpabilis et deformis.</p>
        </div>
        <div xml:id="bb-d1e32042-Dd1e186">
          <head xml:id="bb-d1e32042-Hd1e188">Conclusio</head>
          <head xml:id="bb-d1e32042-Hd1e191" type="question-title">Timor servilis, quando servilitas non concomitatur actum, sed
      solum habitum , potest esse bonus, licet non sit meritorius.</head>
          <p xml:id="bb-d1e32042-d1e194">Respondeo : Ad praedictorum intelligentiam est notandum quod, cum dico timorem servilem,
      duo dico, videlicet ipsum habitum, quo anima disponitur ad timendum Deum ut punientem eos
      qui praevaricantur ; et ulterius nomine servilitatis importatur deformitas peccati, quae
      annexa est illi habitui in eodem homine, ratione cuius ille homo dicitur esse servus
      peccati, et timor in eo existens dicitur esse timor servilis. Per hunc etiam modum, cum dico
      aliquem timere serviliter, duo dico, videlicet actum ab illo habitu egredientem et
      voluntatis servilitatem sive deformitatem concomitantem. Sed attendendum quod hoc potest
      esse dupliciter : aut ita quod deformifas illa voluntatis concomitetur quantum ad habitum
      aut quantum ad actum. Si concomitatur solum quantum ad habitum, sic potest esse quod aliquis
      serviliter timeat et tamen motu illo non peccabit, quia, si ex recogitatione poenarum
      aliquis abhorret offendere Deum, hoc potest esse praeter omne peccatum. Si autem
      concomitatur in actu, quamvis ipsum timere de se non sit malum, tamen ratione deformitatis
      actualiter annexae depravatur, sicut aliquis, qui timet poenas et timendo dolet quod tales
      poenae infliguntur pro culpa, et actu etiam concupiscit peccare, si non esset illa poena ;
      et hoc modo timere serviliter est peccatum et malum. Hoc autem non est semper cum quis
      movetur timore servili, alioquin per usum illius doni magis homo se a gratia elongaret quam
      praepararet ; quod plane falsum est.</p>
          <p xml:id="bb-d1e32042-d1e197">Et ideo concedendum est quod usus timoris servilis potest esse bonus, licet non sit bonus
      bonitate meriti, sed magis bonitate praeparante vel ordinante ad meritum, quae simul stat
      cum peccato. Unde et rationes quae hoc ostendunt concedendae sunt, licet ratio ultima sit
      sophistica, quia procedit ex suppositione falsa.</p>
        </div>
        <div xml:id="bb-d1e32042-Dd1e202">
          <head xml:id="bb-d1e32042-Hd1e204">Ad Rationes</head>
          <p xml:id="bb-d1e32042-d1e207">Ad illud vero quod primo obicitur in contrarium quod in timore servili vivit voluntas
      peccandi et quod dolet de eo quod lex vetat, dicendum quod illud verbum <name ref="#Augustine">Augustini</name> non
      intelligitur quod semper, quando timet, doleat actu, et similiter quod voluntas peccandi
      semper sit in actu, sed hoc dicit, quia manet in habitu et radice. Licet autem voluntas sit
      per peccatum deformata et regnet in ea malus amor, potest tamen aliquando moveri ad aliqua
      bona opera in genere vel ex circumstantia per aliquam gratiam gratis datam, non committendo
      culpam, sicut patet per multa exempla ; et sic potest esse in parte ista.</p>
          <p xml:id="bb-d1e32042-d1e213">Ad illud quod obicitur, quod timere serviliter est ex tumore, sicut dicit Gregorius, non ex
      amore, dicendum quod <mentioned> ex </mentioned> non dicit ibi causam, sed concomitantiam ;
      et cum dicit concomitantiam in actu, tunc deformat actum timoris servilis ; cum dicit
      concomitantiam in habitu, non oportet quod deformet, sed tamen facit ipsum deficere a meriti
      perfectione.</p>
          <p xml:id="bb-d1e32042-d1e219">Ad illud quod obicitur, quod actus incompossibilis caritati est malus, dicendum quod
      aliquis actus potest esse incompossibilis alicui ratione circumstantiae propriae quam habet
      ex proprio habitu vel ratione alicuius annexi. Cum ergo dicitur quod actus timoris servilis
      est incompossibilis caritati, hoc non est ratione ipsius actus per se et secundum se, quia
      habens caritatem potest bene timere Deum ratione poenae ; sed hoc intelligitur ratione
      annexi, quod facit ipsum deficere a merito caritatis. Et ideo ex hoc non sequitur quod actus
      timoris servilis sit malus, sed vel est malus vel est in homine secundum statum malum ; et
      conclusio est vera ratione alterius partis.</p>
          <p xml:id="bb-d1e32042-d1e222">Ad illud quod obicitur, quod timor servilis habet ortum ex amore, dicendum quod non habet
      ortum ex amore libidinoso, sed potest habere ortum ex amore naturali. Amor enim naturalis
      dupliciter dicitur : uno modo, qui est cum ipsa natura plantatus ; alio modo, qui est ex
      naturali affectu et voluntario exercitio acquisitus sine gratiae dono ; et ex tali amore
      potest homo peccator etiam se ipsum sine peccato amare et mala sua fugere, sive praesentia
      sive futura : et ex tali amore timor servilis habet procedere. Si enim homo amat se ipsum ad
      hoc ut acquirat salutem et ex hoc timeat aeterna tormenta incurrere ; talis affectio amoris,
      quamvis non sit ex caritate, potest esse absque libidine. Aliter potest dici quod sicut
      timor mundanus, quo quis timet amittere mundana, est ex amore mundi et timor humanus ex
      amore temporalis salutis, sic timor servilis, cum quis timet incurrere aeterna tormenta, est
      ex amore aeternae salutis et beatitudinis ; et iste amor, quantum est de se, non est
      culpabilis, sed est vel naturalis vel gratuitus a gratia gratis data vel gratuitus a gratia
      gratum faciente ; et timor servilis bene potest esse ex amore salutis primo vel medio modo
      dicto. Et ideo falsum supponit, cum dicto quod est ex amore libidinoso.</p>
          <p xml:id="bb-d1e32042-d1e226">Ad illud quod obicitur, quod amare Deum propter temporalia principaliter est peccatum,
      dicendum quod non est simile de amore et timore, quia amor est ille : qui facit frui, quia
      eius est quietare vel ad aliud inclinare ; et ideo peccat qui diligit Deum propter temporale
      principaliter, quia facit de via finem et de fine viam ; non sic autem est ex parte timoris.
      Alia est ratio, quia, cum quis amat Deum propter temporalia, duo sunt ibi amata ; sed, cum
      quis timet Deum propter poenas quas infligit, unus solus est quem timet : qui enim timet
      habentem cultellum, uno et eodem timore timet cultellum sive plagam cultelli et actionem
      percutientis ; et ideo non est simile hinc et inde.</p>
          <p xml:id="bb-d1e32042-d1e229">Ad illud quod ultimo obicitur, quod timere serviliter est timere cum circumstantia peccati,
      dicendum quod illa circumstantia sive deformitas peccati potest poni circa actum timendi
      ratione ipsius actus vel ratione timentis. Et si ponatur ratione ipsius actus, tunc utique
      actus deformatur et efficitur malus ratione annexi, sicut prius fuit expositum. Sed si ita
      sit quod ponatur ratione ipsius timentis, sic potest esse quod actus non sit actus
      deformatus, sed quia deformitas est circa timentem, licet secundum illam deformitatem non
      actualiter moveatur. Et propterea non est opportunum quod semper timere serviliter sit
      peccatum, immo hoc potest esse utile et praeparatorium respectu gratiae.</p>
        </div>
      </div>
    </body>
  </text>
</TEI>