<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 22, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 22, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e19478">
        <head xml:id="bb-d1e19478-Hd1e119">III, D. 22, A. 1, Q. 3</head>
        <head xml:id="bb-d1e19478-Hd1e122" type="question-title">Utrum corpus Christi per triduum fuerit in sepulcro.</head>
        <p xml:id="bb-d1e19478-d1e125">Tertio quaeritur de quiete corporis in sepulcro, et est quaestio, utrum corpus Christi per
    triduum fuerit in sepulcro.</p>
        <div xml:id="bb-d1e19489" type="rationes-principales">
          <head xml:id="bb-d1e19478-Hd1e130">Rationes Principales</head>
          <p xml:id="bb-d1e19478-d1e133">Et quod sic, videtur. Matthaei 12, 40 : <quote xml:id="bb-d1e19478-Qd1e135">Sicut Ionas fuit tribus diebus et tribus
       noctibus in ventre ceti, sic Filius hominis erit tribus diebus et tribus noctibus in corde
       terrae</quote>. Ergo corpus eius, fuit tribus diebus et tribus noctibus in sepulcro.</p>
          <p xml:id="bb-d1e19478-d1e139">Item, Ioannis 2, 19 : <quote xml:id="bb-d1e19478-Qd1e141">Solvite templum hoc, et in tribus diebus excitabo
       illud</quote> ; et subiungit Evangelista quod hoc intellexit de templo corporis sui. Ergo
      redit idem quod prius.</p>
          <p xml:id="bb-d1e19478-d1e145">Item, in Symbolo : <quote xml:id="bb-d1e19478-Qd1e147">Tertia die resurrexit a mortuis</quote>. Ergo corpus eius iacuit
      per tribuum in sepulcro.</p>
          <p xml:id="bb-d1e19478-d1e151">Item, hoc ipsum probatur per communem Ecclesiae observantiam, quae mortem eius in die
      Veneris celebrat et resurrectionem in die tertia, scilicet in die dominico. Si ergo iacuit
      in sepulcro a morte usque ad resurrectionem, patet etc.</p>
          <p xml:id="bb-d1e19478-d1e155">Sed contra : Figura debet respondere veritati ; sed resurrectio Christi praefigurata fuit
      in Samsone, de quo legitur Iudicum 16, 3, quod <quote xml:id="bb-d1e19478-Qd1e157">dormivit usque ad medietatem
       noctis</quote>, et tulit portas civitatis etc. Ergo videtur quod Christus usque ad tertium
      diem in sepulcro non requieverit.</p>
          <p xml:id="bb-d1e19478-d1e161">Item, Actuum 2, 24 : <quote xml:id="bb-d1e19478-Qd1e163">Quem Deus suscitavit a mortuis, iuxta quod impossibile erat
       detineri eum</quote>. Sed si non potuit detineri, ergo videtur quod statim resurrexerit,
      alioquin detentus fuit.</p>
          <p xml:id="bb-d1e19478-d1e167">Item, opus nostrae redemptionis statim post mortem consummatum fuit. Ergo glorificatio
      corporis Christi iam non debuit amplius differri, et ita corpus Christi non debuit in
      sepulcro per triduum relinqui.</p>
          <p xml:id="bb-d1e19478-d1e170">Item, anima Christi in illo triduo aut appetebat uniri suo corpori aut non. Si non
      appetebat, ergo non habebat naturam aliarum animarum ; si appetebat, ergo retardabatur a
      contemplatione perfecta, si corpus eius non reddebatur ei. Sed hoc est inconveniens : ergo
      videtur quod statim corpus eius debuerit suscitari.</p>
          <p xml:id="bb-d1e19478-d1e173">Est igitur quaestio de tempore et hora resurrectionis. Nam aliquae Glossae videntur dicere
      quod Christus surrexit in media nocte, aliquae vero quod in mane. Rursus, quaestio est :
      quare Christus praevenit resurrectionem aliorum mortuorum, et corpus eius non fuit nisi per
      triduum in sepulcro, cum corpora aliorum hominum exspectent usque ad diem extremum ?</p>
        </div>
        <div xml:id="bb-d1e19538">
          <head xml:id="bb-d1e19478-Hd1e179">Conclusio</head>
          <head xml:id="bb-d1e19478-Hd1e182" type="question-title">Christus requievit per triduum in sepulcro; sed triduum
      intelligitur secundum synechdochen.</head>
          <p xml:id="bb-d1e19478-d1e185">Respondeo : Ad praedictorum intelligentiam est notandum quod non conveniebat corpus Christi
      statim post mortem suscitari ; nec tamen conveniebat suscitationem eius usque ad generalem
      resurrectionem differri.</p>
          <p xml:id="bb-d1e19478-d1e188">Et ratio huius est, quia nostrae fidei certitudo, qua credimus nos resurrecturos, fundata
      est supra veram resurrectionem Christi. Ad hoc autem quod constet nobis de veritate
      resurrectionis, duo concurrunt : primum est quod opportunum est quod constet de veritate
      mortis ; secundum est quod oportet quod constet de veritate coniunctionis iteratae animae et
      carnis. Veritas mortis non constitisset nobis, si Christus statim resurrexisset, sed
      potuisset aliquis suspicari ipsum finxisse se mortuum. Veritas iteratae coniunctionis non
      constitisset, si Christus adhuc non resurrexisset, immo potius posset quis desperare quam
      exspectare ; immo certe, si non resurrexisset, fides in Apostolis omnino defecisset, nec
      aliquis fuisse Christum Deum crederet, sed hominem purum. Necesse igitur fuit propter
      nostrae fidei veritatem et firmitatem resurrectionem Christi accelerari, nec tamen adeo
      accelerari quin manifestaretur veritas mortis. Ideo usque ad tertium diem distulit et non
      amplius, quia per tempus illud vere poterat manifestari fuisse mortuus.</p>
          <p xml:id="bb-d1e19478-d1e191">Requievit igitur, sicut dicit fides nostra, per triduum in sepulcro, non tamen per tres
      dies integros et completos, sed per ultimam partem diei Veneris et per primam partem
      dominicae diei et per totam diem sabbati, ita quod requietio ma per triduum intelligenda est
      per synecdochen. Et in hoc omnes Sancti concordant, licet de hora temporis videatur esse
      controversia. Nam quidam videntur dicere quod surrexit in media nocte, quidam vero quod
      surrexit in aurora.</p>
          <p xml:id="bb-d1e19478-d1e195">Ratio autem huius diversitatis est, pro eo quod considerant diversimode in illa dilatione
      congruentiam quantum ad numerum horarum. Nam aliqui incipiunt tempus computare ab hora sexta
      qua crucifixus est et tenebrae factae sunt super universam terram ; et isti protendunt
      tempus usque ad mediam noctem inter diem sabbati et diem dominicam, et sic computant
      triginta sex horas, quia tunc erat aequinoctium vernale, quando Christus Dominus passus est.
      Aliqui inceperunt computare a sero in quo positus fuit in sepulcro et protendunt tempus
      usque ad diluculum dominicae diei ; et tam isti quam illi eamdem considerant congruentiam
      tantae dilationis. Ideo enim Dominus distulit per triginta sex horas, ut in hoc significetur
      quia liberatio et victoria est perfecta. Ille enim numerus est ex senario numero in se
      ducto, qui quidem numerus est primus numerus perfectus secund.um arithmeticum. Est et
      alia.congruentia, quia in triginta sex horis sunt duae noctes et unus dies, ita quod salva
      est ibi proportio simpli ad duplum, ut dicit <name ref="#Augustine">Augustinus</name>, in quo significatur quod Christus
      una simpla sua vetustate abstulit duas nostras vetustates, quae quidem intelliguntur per
      duas noctes ; et hanc rationem assignat <name ref="#Augustine">Augustinus</name>, in libro De Trinitate. Haec eadem ratio
      assignatur super illud Lucae 24, 46 : Oportuit Christum pati, Glossa : Merito una die et
      duabus noctibus in sepulcro iacuit, quia lucem, id est gratiam suae mortis, quae tantum in
      carne erat, tenebris nostrae duplae mortis, quae in carne et anima erant, opponit. Et hoc
      ipsum dicit super illud ad Romanos 6, 6 : Hoc scientes, quia vetus homo etc., Glossa :
      Quievit in sepulcro uno die et duabus noctibus, quia nostram duplam vetustatem sua simpla
      consumpsit.</p>
          <p xml:id="bb-d1e19478-d1e204">Et ideo, licet videantur differre in temporis hora, conveniunt tamen in assignando temporis
      congruentiam. Nec tamen in hora sibi contradicunt, quia dupliciter dicitur res fieri : aut
      quando fit secundum veritatem aut quando innotescit. Et illi qui horam mediam noctis
      assignant resurrectioni, tempus determinant quando primo fuit ; qui vero mane assignant,
      tempus determinant quando innotuit. Vel certe resurrectio fuit inter horam mediae noctis et
      mane diei dominicae ; et quia medium denominatur ab extremis, ideo aliqui dicunt fuisse in
      media nocte, aliqui in mane sine aliqua contradictione. Concedendum est igitur quod Christus
      requievit per triduum in sepulcro, ita quod per synecdochen hoc intelligatur. Concedendae
      sunt nihilominus rationes quae hoc ostendunt.</p>
        </div>
        <div xml:id="bb-d1e19570">
          <head xml:id="bb-d1e19478-Hd1e211">Ad Rationes</head>
          <p xml:id="bb-d1e19478-d1e214">Ad illud quod primo obicitur de Samsone, iam patet responsio, quia, esto quod media nocte
      resurrexit, non tamen ex hoc sequitur quod Christus non quieverit per triduum in sepulcro,
      quia media illa nox fuit pars diei dominicae, et per synecdochen per mediam illam noctem
      intelligitur tota dies sequens ; computatur enim nox cum die sequenti post Christi
      resurrectionem. Praeterea, non oportet quod veritas in omnibus respondeat figurae, quia
      nulla figura est ita similis veritati quin sit ex aliqua sui parte dissimilis.</p>
          <p xml:id="bb-d1e19478-d1e217">Ad illud quod obicitur, quod impossibile fuit eum detineri, dicendum quod detentio dicit
      violentiam ; Christus autem distulit resurgere usque ad tertiam diem non propter violentiam,
      sed propter meram voluntatem : et ideo non erat detentio, sed rationalis exspectatio.</p>
          <p xml:id="bb-d1e19478-d1e220">Ad illud quod obicitur, quod iam opus nostrae redemptionis consummatum erat, dicendum quod,
      licet consummatum esset secundum veritatem, non tamen nobis innotuerat. Ad hoc autem quod
      nobis valeret, necesse erat quod nobis innotesceret ; ad hoc autem quod nobis
      certitudinaliter innotesceret, necesse erat differre : ideo non absque causa, sed propter
      salutem nostram, resurrectionem distulit in diem tertium.</p>
          <p xml:id="bb-d1e19478-d1e223">Ad illud quod obicitur, quod anima Christi, si appetebat uniri corpori, retardabatur a
      perfectione contemplationis, dicendum quod hoc non oportebat propter unionem ipsius ad
      Verbum et tantam plenitudinem gratiae quae in ipsa erat ut non solum separata a corpore,
      verum etiam existens in corpore passibili, non retardaretur a contemplatione divina. Non sic
      autem est in aliis animabus reperiri ; nec est mirandum, si illa anima inter alias animas
      habuit privilegium singulare.</p>
        </div>
      </div>
    </body>
  </text>
</TEI>