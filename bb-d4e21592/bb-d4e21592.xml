<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e21592">
        <head xml:id="bb-d4e21592-Hd1e108">Quaestio 1</head>
        <head xml:id="bb-d4e21592-Hd1e111" type="question-title">Utrum infusio gratiae necessario praecedat peccati
          expulsionem.</head>
        <div xml:id="bb-d4e21592-Dd1e114" type="rationes-principales">
          <head xml:id="bb-d4e21592-Hd1e116">Rationes principales</head>
          <p xml:id="bb-d4e21592-d1e119">Circa primum, quod gratiae infusio necessario praecedat peccati expulsionem, videtur.
              <name ref="#Ambrose">Ambrosius</name> dicit : Quemadmodum intrans animam sapientis
            disciplina imprudentiam tollit, ita perfecta virtus iniquitatem. Si ergo iniquitatem non
            tollit nisi perfecta virtus intrans, et haec est gratia, ergo etc.</p>
          <p xml:id="bb-d4e21592-d1e125">Item, gratiam infundi non est aliud quam ipsam creari ; sed creatio gratiae praecedit
            expulsionem culpae, quia culpa non expellitur nisi per gratiam : ergo et gratiae
            infusio.</p>
          <p xml:id="bb-d4e21592-d1e128">Item, si prius naturaliter expellitur culpa quam infundatur gratia, cum culpa non
            possit expelli nisi per habitationem Dei in anima, tunc prius inhabitaret Deus animam
            quam infunderet gratiam ; et hoc est impossibile.</p>
          <p xml:id="bb-d4e21592-d1e131">Item, cum ignis expellit frigus, prius naturaliter immittit virtutem in materiam quam
            illud expellit. Si ergo Deus expellit culpam immittendo gratiam, ergo prior est gratiae
            immissio per naturam quam culpae expulsio.</p>
          <p xml:id="bb-d4e21592-d1e135">Sed contra : In qualibet mutione prius est terminus a quo quam terminus ad quem
            secundum naturam vel secundum tempus ; sed iustificatio incipit a malo et terminatur ad
            bonum : ergo, si malum a quo incipit est peccatum, et bonum ad quod tendit est gratia,
            videtur quod prior per naturam sit peccati expulsio quam gratiae infusio.</p>
          <p xml:id="bb-d4e21592-d1e138">Item, prius est natura a quo non convertitur consequentia secundum necessitatem ; sed
            necessario ad esse gratum sequitur esse mundum, et non e converso, ut patet in primo
            homine et angelo, in quibus ante fuit status innocentiae quam gratiae : ergo naturaliter
            prius est esse mundum quam gratum. Sed esse mundum est per culpae expulsionem, esse
            gratum per infusionem gratiae : ergo culpae expulsio prior.</p>
          <p xml:id="bb-d4e21592-d1e141">Item, medium est secundum naturam et secundum actualem existentiam ; et licet inter
            culpam et gratiam non sit medium secundum actualem existentiam, est tamen medium
            secundum naturam, videlicet innocentia ; sed medium secundum naturam in mutatione
            naturaliter praecedit extremum : ergo etc.</p>
          <p xml:id="bb-d4e21592-d1e144">Item, culpa expellitur aut quando est aut quando non est. Non quando non est, quia tunc
            semper expelleretur. Si quando est, sed quando est culpa in anima, non est infusa
            gratia, quia tunc simul essent duo opposita in eodem : ante expellitur culpa quam
            infundatur gratia.</p>
          <p xml:id="bb-d4e21592-d1e147">Item, si Deus successive operaretur, prius expelleret culpam quam infunderet gratiam,
            prius, inquam, tempore ; sed subita operatio, si tollat ordinem temporis, non tamen
            tollit ordinem in natura : ergo, cum subito iustificet, prius naturaliter culpam
            expellit quam det gratiam.</p>
          <p xml:id="bb-d4e21592-d1e150">Item, non videtur quod sit aliquis ordo, quoniam privare privationem nihil aliud est
            quam restituere habitum ; sed culpa est privatio, gratia est habitus : ergo omnino est
            idem gratiam infundi et culpam expelli : ergo videtur quod simul sint tempore et natura,
            cum eiusdem ad se non sit aliquis ordo.</p>
        </div>
        <div xml:id="bb-d4e21592-Dd1e154">
          <head xml:id="bb-d4e21592-Hd1e156">Conclusio</head>
          <head xml:id="bb-d4e21592-Hd1e159" type="question-title">Gratiae infusio, ut egrediens a suo principio, in
            iustificatione naturaliter praecedit expulsionem peccati</head>
          <p xml:id="bb-d4e21592-d1e162">Respondeo : Ad hoc voluerunt aliqui dicere quod Deus se ipso expellit culpam ; nam ipse
            de se dicit, Isaiae 43, 25 : <quote xml:id="bb-d4e21592-Qd1e164" source="http://scta.info/resource/is43_25">Ego sum qui deleo iniquitates tuas
              propter me</quote>. Unde secundum hos prius Deus mundat animam et postmodum dat
            gratiam, simul tempore, tamen posterius natura.</p>
          <p xml:id="bb-d4e21592-d1e168">Sed quia communiter ponitur, et verum esse credo, quod Deus expellit peccatum per
            gratiam sicut sol per radios tenebras, sicut dicitur Actuum 15, 9 : <quote xml:id="bb-d4e21592-Qd1e170" source="http://scta.info/resource/act15_9">Fide purificans</quote> etc., et hoc supra monstratum est ; ideo, cum
            causa praecedat effectum, infusio gratiae naturaliter prior est expulsione peccati,
            sicut lux praeit effugationem tenebrarum.</p>
          <quote xml:id="bb-d4e21592-Qd1e174">Ad quod intelligendum, notandum est quod qualitas aliqua, quae agit in aliud, habet
            triplicem comparationem, scilicet ad principium a quo exit, et ad contrarium vel
            oppositum quod expellit, et ad subiectum quod perficit. Et sunt istae comparationes
            ordinatae. Prius enim comparatur ad principium a quo producitur ; secundo ad oppositum
            quod expellitur ; tertio ad subiectum quod perficitur. Subiectum enim informatum aliqua
            qualitate vel deformatum vitio non potest intelligi informari aliqua bona qualitate vel
            perfectione, nisi prius intelligatur expulsio contrariae. Et impossibile est quod
            aliquid intelligatur expulsum ab aliquo, quin prius intelligatur illud egredi a suo
            principio. Quoniam igitur gratiae infusio non dicit perfectionem subiecti nisi per
            concomitantiam, sed potius ipsius gratiae productionem ab agente, ideo patet quod prior
            est quam expulsio, sicut ausa prior est suo causato.</quote>
        </div>
        <div xml:id="bb-d4e21592-Dd1e178">
          <head xml:id="bb-d4e21592-Hd1e180">Ad rationes</head>
          <p xml:id="bb-d4e21592-d1e183">Ad illud ergo quod primo obicitur in contrarium, quod prius est terminus a quo,
            dicendum quod terminus ad quem non est gratiae infusio, sed magis subiectum esse gratum
            et mundatum et gratia informatum. Unde bene concedo quod gratia prius per naturam habet
            rationem agentis quam informantis ; et secundum quod habet rationem agentis, sic est
            principium iustificationis ; secundum quod habet rationem informantis, sic est
            terminus.</p>
          <p xml:id="bb-d4e21592-d1e186">Ad illud quod obicitur, quod prius est esse mundum quam gratum, dicendum quod, quamvis
            prior sit mundatio per naturam quam gratificatio, non tamen est prior quam ipse mundans
            : et quia gratia non tantum est gratificans, sed etiam mundans, ideo praecedit Unde
            ratio illa bona esset, si mundatio non esset a gratia tamquam a principio , immediato et
            creato ; nunc autem ratio illa tantum valet quod prius per naturam competit gratiae
            expellere culpam quam subiectum informare ; et hoc verum est. Forma enim quae inducitur
            in materiam aliquam, prius est ibi ut potentia sive ut agens quam sit ut perficiens sive
            ut actus. Sive igitur expulsio culpae sit idem quod mundificatio sive non, sequitur
            infusionem gratiae : gratia enim mundificat, et hoc per naturam prius habet facere quam
            subiectum denominare.</p>
          <p xml:id="bb-d4e21592-d1e189">Ad illud quod obicitur, quod munditia vel innocentia est medium inter gratiam et
            culpam, dicendum quod verum est ; sed non propter hoc est prius animae mundificatio quam
            gratiae infusio. Gratia enim creata in anima ipsam informat ; et quia informare non
            potest quamdiu ibi obstaculum est, scilicet quamdiu subiectum opposito habitu
            informatur, culpam expellit. Unde prius est culpae expulsio naturaliter quam animae
            informatio. Et ante haec duo prius est gratiae creatio quam aliquod horum ; gratiae
            autem infusio non est aliud quam ipsius creatio. Unde cum dicit quod gratiae infusio est
            ipsius subiecti habilitatio, hoc dictum est per concomitantiam.</p>
          <p xml:id="bb-d4e21592-d1e192">Ad illud quod quaeritur : quando culpa expellitur, aut quando est aut quando non est ?
            dicendum quod, quia expulsio est mutatio subita, et in mutatione : subita simul est
            fieri et factum esse, ideo simul est expulsio et expulsum esse ; unde expellitur, quando
            primo non est. Dicitur ergo pro tanto expelli, quia prius fuit et adhuc esset, nisi
            contrarium repugnaret ; et non semper dicitur expelli, sed solum in primo instanti et in
            quo esse desinit, et tunc quidem non est.</p>
          <p xml:id="bb-d4e21592-d1e196">Aliqui tamen volunt aliter dicere, quod, quia culpa habet esse temporale, ideo non est
            in sui termina, sed gratia est in termina et in initio ; et ideo dicunt quod cum gratia
            infunditur, et incipit et est tunc ; peccatum autem, cum desinit esse, non est. Sed
            quidquid sit de verbo desinendi, quod habet duplicem expositionem, tamen credo quod
            culpa bene habet esse in instanti sicut et gratia, et est in sui termina, termina,
            inquam, intra ; sed expulsio est terminus extra, quia simul est cum expulsum esse. Et si
            tu obicias, quod duo instantia sunt immediata, tunc respondendum est sicut superius
            responsum fuit de transitione panis in corpus Christi, ubi positae sunt quinque
            responsiones, quas non oportet iterare propter brevitatem ; et in ultima credo esse
            standum.</p>
          <p xml:id="bb-d4e21592-d1e199">Ad illud quod obicitur, si Deus operaretur successive etc., dicendum quod aliud
            mundaret animam quam gratia, et tunc esset alius ordo naturae ; nunc autem, cum mundet
            per gratiam, necesse est ordine naturae ipsam praecedere expulsionem culpae. Hoc autem
            posito, quod per gratiam mundet, impossibile est intelligere quod successive, quia tunc
            simul esset gratia cum culpa ; gratia autem talis proprietas est, quae culpae nullatenus
            possit permisceri.</p>
          <p xml:id="bb-d4e21592-d1e202">Quod obicitur ultimo, quod idem est removere privationem et dare habitum, dicendum quod
            verum est, ubi est pura privatio ; verum est etiam, ubi datur habitus praecise removens
            illam privationem. Nunc autem non est ita, sed peccatum, etsi dicat deformitatem,
            nihilominus tamen concernit aliquam materiam secundum quosdam. Quidquid tamen sit de
            hoc, gratia non tantum reparat habitum oppositum culpae, qui est innocentia, sed
            superaddit, ut visum est supra ; et ideo non est omnino idem culpam expellere et gratiam
            dare. Et illud tenet communis opinio, quae illa quatuor distinguit quae concurrunt ad
            iustificationem impii, inter quae primum est gratiae infusio, ultimo vero ponitur culpae
            expulsio. </p>
        </div>
      </div>
    </body>
  </text>
</TEI>