<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 31, Dubia Dub. III.</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 31, Dubia Dub. III.</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29479">
        <head xml:id="bb-d1e29479-Hd1e119">III, D. 31, Dubia</head>
        <div xml:id="bb-d1e29479-Dd1e122">
          <head xml:id="bb-d1e29479-Hd1e124">Dub. I.</head>
          <p xml:id="bb-d1e29479-d1e127">In parte ista sunt dubitationes circa litteram : Et primo quaeritur de hoc quod dicit :
      Caritas, quae deseri potest, nunquam vera fuit ; quoniam secun.dumhoc videtur quod
      immutabilitas sit de veritate caritatis : ergo, si homo in via semper mutabilis est a malo
      in bonum, videtur quod nunquam habeat veram caritatem. Si dicas quod <name ref="#Lombard">Magister</name> dicit inferius
      quod veritas illa non refertur ad caritatis essentiam, sed ad eius efficaciam, hoc non
      solvit ; primum, quia multi viatores habent caritatem, quae perducit eos ad veram
      beatitudinem ; et tamen, quamdiu viatores sunt ; possunt caritatem deserere : igitur ista
      duo possunt simul stare, quod caritas possit deseri et quod fuerit vera. Item, caritas viae
      et patriae sunt unius rationis : ergo, si de veritate caritatis patriae est ut sit
      immutabilis, videtur similiter quod sit de veritate caritatis viae. Et sic videtur
      simpliciter sentire <name ref="#Augustine">Augustinus</name> quod caritas vera nunquam amittatur ; sed hoc est simpliciter
      falsum, sicut manifeste scitur per experimentum : ergo etc.</p>
          <p xml:id="bb-d1e29479-d1e136">Respondeo : Dicendum quod verbum illud sane potest intelligi, ut fiat vis in duplici verbo
      : primo, ut fiat vis in verbo ex parte subiecti, in hoc quod dicitur : caritas, quae deseri
      potest. Aliqua enim proprietas sive qualitas deseritur propter hoc quod non potest resistere
      impellenti ; aliqua deseritur ex mera voluntate habentis. Cum ergo dicit <name ref="#Augustine">Augustinus</name> quod
      caritas non est vera quae potest deseri, hoc intelligit de illo amore qui non habet
      efficaciam resistendi ; talis enim amor, qui potest a superveniente tentatione violentia
      quadam expelli, non meretur dici amor caritatis, cuius est Deum carissimum habere et propter
      se et super omnia diligere et propter amatum omnia faciliter tolerare. Aliter potest
      intelligi, ut fiat vis in hoc quod dicit : nunquam vera fuit, quod virtus vera dicitur
      dupliciter : aut quia habet operationem sibi debitam aut quia perducit ad finem propter quem
      est. Et in verbo proposito dicitur caritas non esse vera quae deseri potest, quia, si
      deseritur ; finis debitus non acquiritur ; ideo potius vana quam vera est reputanda. Nec
      loquitur hic <name ref="#Augustine">Augustinus</name> de quacumque potentia deserendi caritatem, sed de potentia quae est
      actui coniuncta.</p>
          <p xml:id="bb-d1e29479-d1e145"/>
          <p xml:id="bb-d1e29479-d1e147">Ad illud quod obicitur, quod mutabilis et immutabilis non est eadem ratio, dicendum quod
      illud intelligitur de eo quod est immutabile per naturam, non de illo quod est immutabile
      per divinae largitatis beneficentiam et continuae bonitatis influentiam, sicut est caritas
      perfecta in patria.</p>
        </div>
        <div xml:id="bb-d1e29479-Dd1e151">
          <head xml:id="bb-d1e29479-Hd1e153">Dub. II.</head>
          <p xml:id="bb-d1e29479-d1e156">Item quaeritur de hoc quod dicit : Quorumdam nomina Christus dicit esse scripta in libro
      vitae, qui postea abierunt retro. Quod enim scriptum est in libro vitae, cum ille liber sit
      immutabilis, deleri non potest : ergo videtur quod non sit possibile ut aliqui, qui scripti
      sunt, postea vadant retro et deleantur de illo libro. Est igitur quaestio utrum aliquis de
      illo libro possit deleri. Et quod sic, videtur per illud quod dicitur in Psalmo [68, 29] :
       <quote xml:id="bb-d1e29479-Qd1e158">Deleantur de libro viventium</quote> ; et Exodi 32, 31 : <quote xml:id="bb-d1e29479-Qd1e161">Aut dimitte eis
       hanc noxam aut dele me de libro vitae</quote>. Sed in contrarium est quod dicitur super
      illud Apocalypsis 3, 5 : Non delebo eum, Glossa : Liber vitae st praescientia Dei, in qua
      omnia sunt constantia.</p>
          <p xml:id="bb-d1e29479-d1e165">Iuxta hoc quaeritur de libro vitae, quid sit et quis eius usus.</p>
          <p xml:id="bb-d1e29479-d1e168">Respondeo : Ad hoc breviter dicendum est - quantum spectat ad propositum, quia quaestio
      ista determinatur in quarto libro, in tractatu. de resurrectione quod, cum liber vitae sit
      divina dispositio, secundum quam aliquis ordinatur ad vitam et reputatur esse dignus vita,
      aliquis potest dici dupliciter scribi in illo libro : vel secundum praesentis iustitiae
      reputationem vel secundum finalis gratiae praevisionem. Et primo modo dicitur scribi in
      libro vitae, quia scribuntur eius merita ; secundo autem modo, non solum quia scribuntur
      eius merita, sed etiam quia ipse ordinatur ad vitam secundum praedestinationem divinam. Qui
      primo modo scribitur, deletur quantum ad praesentem iustitiam, quia iam non reputatur dignus
      vita ; qui secundo modo scribitur, nunquam deletur. Deletio autem illa non dicit aliquam
      immutationem factam circa ipsum Deum, sed solum circa meritum immutatum. Et sic patet
      responsio ad obiecta.</p>
        </div>
        <div xml:id="bb-d1e29479-Dd1e172">
        <head xml:id="bb-d1e29479-Hd1e174">Dub. III.</head>
        <p xml:id="bb-d1e29479-d1e177">Item quaeritur de hoc quod dicit : Christus tantum electos dilexit et eorum salutem optavit.
    Sed contra : latior fuit caritas in Christo quam in nobis ; sed nos non diligimus solummodo
    electos, verum etiam praescitos : ergo et Christus. Item, illos dilexit Christus quos voluit
    salvos fieri ; sed, secundum quod dicitur I ad Timotheum 2, 4, <quote xml:id="bb-d1e29479-Qd1e179">ipse vult omnes homines
      salvos fieri</quote> : ergo videtur quod tam electos quam reprobos dilexerit. Item, angeli
    non tantum serviunt electis, immo etiam malis, et eos quibus serviunt volunt perducere ad
    vitam : ergo diligunt eos ex caritate : ergo multo fortius videtur quod Christus ex caritate
    omnes dilexerit ; et si hoc verum est, tune non est verum quod <name ref="#Lombard">Magister</name> dicit.</p>
        <p xml:id="bb-d1e29479-d1e186">Respondeo : Dicendum. quod, sicut in primo libro dictum fuit, voluntas in Deo distinguitur
    secundum duplicem modum. Est enim voluntas in Deo antecedens et voluntas consequens. Voluntas
    antecedens est solummodo ex ipso, voluntas vero consequens pendet ex causa nostra. Per hunc
    modum dupliciter distinguenda est dilectio in Christo, videlicet dilectio quae est secundum
    voluntatem antecedentem, et hac quidem omnes diligebat, quia omnes ad salutem pervenire
    cupiebat, quantum est ex se ; et dilectio secundum voluntatem consequentem, et hac, quia
    respicit merita finalia, non omnes diligebat nec omnes ad salutem pervenire cupiebat. Et de
    hac ultima intelligit <name ref="#Lombard">Magister</name>, ipse autem opponit de prima. Et per hoc patet responsio ad
    obiecta.</p>
        </div>
      </div>
    </body>
  </text>
</TEI>