<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 4, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 4, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e3864">
        <head xml:id="bb-d1e3864-Hd1e119">III, D. 4, A. 1, Q. 1</head>
        <head xml:id="bb-d1e3864-Hd1e122" type="question-title">Utrum Filii Dei incarnatio debeat appropriari Patri an Spiritui
    Sancto.</head>
        <p xml:id="bb-d1e3864-d1e125">Circa primum sic proceditur et quaeritur, utrum Filius Dei incarnatio debeat appropriari
    Patri an Spiritu Sancto.</p>
        <div xml:id="bb-d1e3864-Dd1e128" type="rationes-principales">
          <head xml:id="bb-d1e3864-Hd1e130">Rationes principales</head>
          <p xml:id="bb-d1e3864-d1e133">Et quod Patri, videtur. Christi incarnatio vel conceptio non est aliud quam Filii missio ;
      sed Filii missio magis competit Patri quam Spiritui Sancto : ergo pari ratione et incarnatio
      et conceptio.</p>
          <p xml:id="bb-d1e3864-d1e136">Item, Filii incarnatio non est aliud quam eius donatio ; unde in eius Nativitate cantamus :
      Filius datus est nobis, sed donatio maxime competit Patri, iuxta illud Ioannis 3, 16 :
       <quote xml:id="bb-d1e3864-Qd1e138" source="http://scta.info/resource/io3_16">Sic Deus dilexit mundum, ut Filium suum unigenitum daret</quote>.
      Ergo videtur quod conceptio debeat appropriari Patri ; non Spiritui Sancto.</p>
          <p xml:id="bb-d1e3864-d1e142">Item, annuntiatio conceptionis Filii Dei facta est per angelum Gabrielem, qui est fortitudo
      Dei ; sed fortitudo sive potentia appropriatur Patri, non Spiritui Sancto : ergo pari
      ratione et incarnatio.</p>
          <p xml:id="bb-d1e3864-d1e145">Item, potentia divina maxime manifestatur in operatione illa cuius extrema distant
      distantia maxima sive infinita ; sed Filii Dei et creaturae est infinite distantium unio :
      ergo in operatione illa est potissime divinae potentiae manifestatio. Sed huiusmodi opus
      appropriatur Patri, non Spiritui Sancto : ergo et conceptio.</p>
          <p xml:id="bb-d1e3864-d1e149">Sed contra, quod debeat appropriari Filio, videtur. Opus conceptionis pertinet ad opus
      reparationis ; sed opus reparationis pertinet ad Verbum : ergo et ipsa conceptio.</p>
          <p xml:id="bb-d1e3864-d1e152">Item, ei proprie formatio carnis attribuitur cui attribuitur assumtio ; sed carnis assumtio
      attribuitur soli Verbo : ergo videtur quod soli ei debeat appropriari ipsa conceptio.</p>
          <p xml:id="bb-d1e3864-d1e155">Item, ei personae potissime debet appropriari carnis conceptio ex tempore cui potissime
      convenit conceptio ex aeternitate ; sed haec est persona Filii, secundum quod dicitur
      Proverbiorum 8, 24 : Nondum erant abyssi, et ego iam concepta eram.</p>
          <p xml:id="bb-d1e3864-d1e158">Item, opus quod est maxime divinae sapientiae manifestativum, personae Filii Dei est
      appropriandum ; sed tale est incarnationis mysterium, quia, sicut dicitur in Iob [26, 12],
      prudentia eius percussit superbum : videtur ergo quod conceptionis sacramentum Filio Dei sit
      appropriandum.</p>
          <p xml:id="bb-d1e3864-d1e161">Sed contra hoc est auctoritas : In Symbolo: <quote xml:id="bb-d1e3864-Qd1e163">Conceptus est de Spiritu Sancto</quote>
      ; non dicitur de Patre vel Filio.</p>
          <p xml:id="bb-d1e3864-d1e167">Et Lucae 1, 35 : <quote xml:id="bb-d1e3864-Qd1e169" source="http://scta.info/resource/lc1_35">Spiritus Sanctus superveniet in te</quote> Item,
      Matthaei 1, 20 : <quote xml:id="bb-d1e3864-Qd1e172" source="http://scta.info/resource/mt1_20">Quod enim in ea natum est, de Spiritu Sancto
       est</quote>. </p>
          <p xml:id="bb-d1e3864-d1e177">Item, ratione, eo quod opus incarnationis manifestativum est divinae bonitatis et caritatis
      ; sed hoc appropriatur Spiritui Sancto : ergo etc.</p>
        </div>
        <div xml:id="bb-d1e3864-Dd1e181">
          <head xml:id="bb-d1e3864-Hd1e183">Conclusio</head>
          <head xml:id="bb-d1e3864-Hd1e186" type="question-title">Incarnatio Filii Dei potissime appropriari debet Spiritui sancto,
      tum propter erroris exclusionem, tum propter veritatis manifestationem.</head>
          <p xml:id="bb-d1e3864-d1e189">Respondeo : Dicendum quod opus incarnationis manifestativum est divinae potentiae,
      sapientiae et bonitatis secundum diversas conditiones in ipso repertas. Contingit enim loqui
      de ipso quantum ad ipsa unibilia et quantum ad unionis modum et quantum ad unionis fructum.
      In comparatione ad unibilia, inter quae est infinita distantia, manifestatur divina
      potentia. In comparatione vero ad unionis modum congruentissimum, prout competebat ad
      humanum remedium, manifestatur Dei sapientia. In comparatione vero ad fructum sive ad
      effectum consequentem, quo se obtulit Deo et Patri in odorem suavitatis, manifestatur divina
      bonitas, misericordia et caritas. Et hoc est quod dicit <name ref="#JohnDamascenus">Damascenus</name>, in libro III, capitula
      primo : Monstratur simul in incarnatione bonitas, iustitia et sapientia Dei. Bonitas quidem,
      quia non despexit proprii plasmatis infirmitatem, sed viscera eius commota sunt, ipso
      cadente, et manum porrexit ; iustitia, quoniam, homine victo, non alium fecit vincere
      tyrannum ; sapientia, quoniam invenit apori, id est difficilis, solutionem decentissimam.
      Quoniam igitur in incarnationis opere secundum considerationes diversas contingit invenire
      appropriata tribus personis valde excellenter et praecipue, hinc est quod conceptio, cum sit
      opus trium personarum, appropriari potest tribus personis secundum diversas considerationes,
      sicut ostendunt rationes, quae prius inductae sunt.</p>
          <p xml:id="bb-d1e3864-d1e195">Scriptura tamen magis appropriat Spiritui Sancto. quam alicui trium personarum, et hoc
      duplici ratione, videlicet propter erroris exclusionem et propter veritatis manifestationem.
      Propter erroris exclusionem, quia in conceptione humana consuevit se immiscere foeditatis
      concupiscentia ac per hoc originalis culpa. Ne illud ergo dicatur f uisse in conceptione
      Christi, dicitur conceptus fuisse de Spiritu Sancto : ad excludendum carnalem commixtionem
      dicitur conceptus de Spiritu ; ad excludendum vero concupiscentiae foeditatem dicitur non
      solum conceptus de Spiritu, sed de Spiritu Sancto.</p>
          <p xml:id="bb-d1e3864-d1e198">Alia vero ratio est propter veritatis manifestationem. Illud enim quod maxime praeparavit
      Virginem ad Filii Dei conceptionem, fuit amor divinus. Unde quemadmodum mulier concipit per
      viri delectationem et ipsius adhaesionem, quae est cum desiderio et amore virtutis
      generativae, sic beata Virgo propter amoris singularitatem singulariter concepit Deum ex Deo
      ; et ideo concepisse dicitur de Spiritu Sancto. Et hanc rationem assignat Hugo de Sancto
      Victore, in quodam suo libello, ubi sic dicit : <quote xml:id="bb-d1e3864-Qd1e200">Concepit Virgo Maria de Spiritu
       Sancto, non quia de Spiritus Sancti substantia semen partus acceperit, sed quia per amorem
       et operationem Spiritus Sancti ex carne Virginis divino partui substantiam ministravit.
       Nam quia amor Spiritus Sancti singulariter in corde ardebat, ideo in carne eius mirabilia
       faciebat ; cuius dilectio quia in corde non suscepit socium, operatio in carne illius non
       habebat exemplum</quote>.</p>
          <p xml:id="bb-d1e3864-d1e205">Et sic patet quod propter erroris exclusionem et veritatis manifestationem incarnatio Filii
      Dei potissime appropriari debet Spiritui Sancto. Et propter has duas rationes frequenter in
      Scriptura fit appropriatio, sicut ostensum fuit in libro primo.</p>
        </div>
        <div xml:id="bb-d1e3864-Dd1e210">
          <head xml:id="bb-d1e3864-Hd1e212">Ad rationes</head>
          <p xml:id="bb-d1e3864-d1e215">2-8. Ex his autem manifesta est responsio ad obiecta, quia verum concludunt secundum
      diversas vias, quod incarnationis mysterium diversis de causis potest appropriari cuilibet
      trium personarum. Si quis autem ex his velit arguere, quod incarnationis opus magis debet
      appropriari Patri vel Filio quam Spiritui Sancto, ad omnia est una responsio, quia procedunt
      ex insufficienti et peccant secundum consequens, quia una sola ratio non sufficit
      appropriari uni soli personae, ubi respectu alterius personae reperitur ratio maioris
      congruentiae ; et sic est in proposito.</p>
          <p xml:id="bb-d1e3864-d1e218">1-6. Illae tamen duae rationes, quae fundantur super hoc quod Filii Dei incarnatio non est
      aliud quam missio, et conceptio non est aliud quam carnis assumtio, non valent, quia tam
      missio quam assumtio important relationem, quae proprie potest respicere personam Patris et
      Filii ; sed conceptio dicit effectum et operationem, quae communis est tribus personis et
      appropriatur Spiritui Sancto ex causis praedictis ; quamvis et aliae rationes congruentiae
      possint assignari, sive quia, nominato Spiritu Sancto, intelliguntur aliae personae, qui est
      amborum unitas et communio, sicut <name ref="#Augustine">Augustinus</name> explanat in littera ; sive quia in incarnatione
      fuit copiosissima divinae bonitatis effusio. Et sic Spiritui Sancto appropriatur conceptio
      tum ratione proprii, quia est amborum unitas, tum ratione appropriati, quia est amborum
      bonitas. Ex his autem satis patere potest responsio ad obiecta.</p>
        </div>
      </div>
    </body>
  </text>
</TEI>