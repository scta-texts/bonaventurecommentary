<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e11927">
        <head xml:id="bb-d4e11927-Hd1e108">Quaestio 2</head>
        <head xml:id="bb-d4e11927-Hd1e111" type="question-title">Utrum totus panis convertatur in corpus Christi an aliquid
          remaneat praeter accidentia.</head>
        <p xml:id="bb-d4e11927-d1e114">Secundo quaeritur, utrum totus panis convertatur in corpus Christi an aliquid remaneat
          praeter accidentia.</p>
        <div xml:id="bb-d4e11927-Dd1e117" type="rationes-principales">
          <head xml:id="bb-d4e11927-Hd1e119">Rationes principales</head>
          <p xml:id="bb-d4e11927-d1e122">Et quod totus non convertatur, videtur : <quote xml:id="bb-d4e11927-Qd1e124">Quia nihil est in genere quod non sit
              in aliqua eius specie</quote> ; sed transsubstantiatio est mutatio, et in omni specie
            motus aliquid manet : ergo etc.</p>
          <p xml:id="bb-d4e11927-d1e128">Item, sicut in naturali mutatione est potentia materiae, sic et in hac potentia
            obedientiae ; sed ex parte transmutati, ubi est potentia materialis, non omnino
            tollitur, et ideo remanet illud in quo fundatur : ergo videtur quod similiter in ista
            aliquid remaneat in quo fundatur obedientiae potentia.</p>
          <p xml:id="bb-d4e11927-d1e131">Item, de ratione mutationis est quod illud quod mutatur aliter se habet nunc quam prius
            ; sed panis mutatur in corpus Christi : ergo aliter se habet nunc quam prius. Sed quod
            aliter nunc quam prius est aliquo modo manet : ergo et panis secundum aliquid sui
            manet.</p>
          <p xml:id="bb-d4e11927-d1e134">Item, quandocumque aliqua duo extrema communicant in aliquo, illud in quo communicant
            manet idem in tota transmutatione ; sed panis et corpus Christi communicant in materia :
            ergo materia manet.</p>
          <p xml:id="bb-d4e11927-d1e138">Contra : Virtute verbi fit transsubstantiatio ; sed verbum demonstrat substantiam sub
            accidentibus, totam, inquam, substantiam panis : ergo totam convertit.</p>
          <p xml:id="bb-d4e11927-d1e141">Item, convertit in totum corpus Christi : ergo convertit et totum panem, quia, si
            tantum materiam panis, tunc videretur quod esset conversio in solam materiam.</p>
          <p xml:id="bb-d4e11927-d1e144">Item, si manet aliquid de pane, aut ut commune in transmutatione aut non ut commune. Si
            ut commune, ergo corpus Christi haberet aliam materiam vel aliam formam : quod stultum
            est. Si non ut commune, tunc videtur quod remaneat materia sine forma vel forma sine
            materia. Sed utraque istarum per se est otiosa ; sed in Sacramento nihil omnino est
            otiosum : ergo neutrum manet.</p>
          <p xml:id="bb-d4e11927-d1e147">Item, si convertitur secundum partem suae essentiae, quaero : secundum quam ? Et
            ostenditur quod secundum formam, quia illa est magis idonea conversioni. Et praeterea,
            sacramentum est institutum non ratione materiae, quae in omnibus communis est, sed
            ratione formae. Si ergo verba respiciunt magis formam, tunc illam convertunt. Sed contra
            : tunc remanet materia incompleta ; sed divinae virtutis non est incompleta facere, sed
            potius incompleta complere : ergo etc.</p>
        </div>
        <div xml:id="bb-d4e11927-Dd1e151">
          <head xml:id="bb-d4e11927-Hd1e153">Conclusio</head>
          <head xml:id="bb-d4e11927-Hd1e156" type="question-title">Totus panis convertitur in corpus Christi, solis accidentibus
            remanentibus.</head>
          <p xml:id="bb-d4e11927-d1e159">Respondeo : Dicendum quod opinio aliquorum fuit - quam tamen <name ref="#Lombard">Magister</name> non ponit, quia modernorum est vel etiam quia non multum est
            probabilis - quod non totus panis secundum substantiam transit, sed aliqua pars
            essentialis remanet. Constat enim quod accidentia remanent secundum esse et operationem.
            Quia videtur quod remanent secundum esse, fuerunt qui dicerent quod remanet etiam
            materia quae illa sustinet et transit forma. Sed hoc nihil est, quia materia non est
            nata sustinere accidentia nec esse in actu nisi cum forma.</p>
          <p xml:id="bb-d4e11927-d1e165">Alii videntes quod accidentia habent operationem, et omnis operatio ortum habet a forma
            substaniiali, dixerunt quod transit materia et remanet forma. Sed hoc iterum nihil est,
            quia forma non operatur nisi in materia.</p>
          <p xml:id="bb-d4e11927-d1e168">Propter hoc, quamvis istud sacramentum sit plenum miraculis, quia tamen non ponuntur
            esse nisi quae faciunt ad sacramenti veritatem et eius occultationem, ideo ponunt
            communiter doctores quod totum transit in totum, solis accidentibus remanentibus causa
            necessaria et utili. Et propterea, relicta prima opinione, quae tollit conversionem
            materiae, relicta alia, quae tollit conversionem formae, magis catholicam tenemus quod
            totus panis in corpus Christi convertitur, et optimo modo ista conversio
            transsubstantiatio dicitur.</p>
          <p xml:id="bb-d4e11927-d1e172">Si autem quaeras sub quo genere motus vel mutationis continetur, dicendum quod haec est
            mutatio singularis, quae nullum simile plenum habet ; assimilatur tamen in aliquo. Quia
            enim in hac mutatione nihil commune manet, assimilatur creationi. Quia vero principium
            initiale non est nihil, sed aliquid, ideo dissimilis est creationi et similis
            generationi. Quia vero terminum finalem non habet aliquid. de novo factum, sed prius
            existens, ideo est dissimilis generationi et similis augmento. Quia vero corpus Christi
            ex hoc non crescit, sed in pluribus locis existit, ideo dissimilis augmento et similis
            loci mutationi. Quia vero in alio loco existit et a proprio non recedit, sed aliquid in
            ipsum transit, ideo omni motui et mutationi dissimilis est et est prorsus mutatio
            singularis. Corruptioni vero et diminutioni nullo modo assimilatur, quia operationes
            sunt imperfectae, quae non decent divinam virtutem hic operantem. Rursus, quia in
            alteratione variantur accidentia sensibilia, et hoc non contingit huic Sacramento
            propter fidem, nec illi assimilatur.</p>
        </div>
        <div xml:id="bb-d4e11927-Dd1e177">
          <head xml:id="bb-d4e11927-Hd1e179">Ad rationes</head>
          <p xml:id="bb-d4e11927-d1e182">1-3. Ex his patet primum et secundum et tertium, quia illud est verum de mutatione in
            qua habent aliquid commune termini ; sed hic nihil habent.</p>
          <p xml:id="bb-d4e11927-d1e185">Ad illud quod obicitur ultimo, quod habent commune, dicendum quod commune habent
            secundum naturam praedicationis, sed non secundum naturam mutationis. In illa enim
            mutatione nihil possunt habere commune, quia corpus Christi non potest habere nec novam
            materiam nec novam formam ; et si aliquid maneret, impossibile esset quod corpus Christi
            esset idem omnino ; cum autem totum transit, nulla omnino innovatio nec formatio fit
            circa corpus Christi. Unde illud argumentum locum habet in naturali mutatione.</p>
        </div>
      </div>
    </body>
  </text>
</TEI>