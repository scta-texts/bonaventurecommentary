<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 36, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 36, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e34180">
        <head xml:id="bb-d1e34180-Hd1e119">III, D. 36, A. 1, Q. 4</head>
        <head xml:id="bb-d1e34180-Hd1e122" type="question-title">Utrum sit connexio in vitiis et peccatis.</head>
        <p xml:id="bb-d1e34180-d1e125">Quarto quaeritur, utrum sit connexio in vitiis et peccatis.</p>
        <p xml:id="bb-d1e34180-d1e128">Et quod sic, videtur. Ecclesiastis 9, 18 : <quote xml:id="bb-d1e34180-Qd1e130" source="http://scta.info/resource/qoh9_18">Qui in uno peccaverit multa bona
      perdet</quote> ; sed hoc non esset nisi plura mala concomitarentur unum malum perpetratum :
    ergo videtur quod necessarium sit ponere connexionem vitiorum.</p>
        <p xml:id="bb-d1e34180-d1e134">Item, Iacobi 2, 10 : <quote xml:id="bb-d1e34180-Qd1e136" source="http://scta.info/resource/iac2_10">Qui in uno offendit factus est reus omnium</quote> ; sed nemo
    iudicatur omnium mandatorum divinorum reus nisi qui peccat contra omnia mandata : ergo qui
    peccat contra unum peccat contra cetera : videtur ergo quod vitia sint connexa.</p>
        <p xml:id="bb-d1e34180-d1e141">Item, sicut vitium non expellitur nisi per introductionem virtutis sibi oppositae, sic nec
    virtus nisi per introductionem vitii ; sed, cum quis committit unum peccatum, ceterae virtutes
    amittuntur : ergo, cum quis unum peccatum committit, cetera peccata introducuntur : ergo sicut
    est connexio ex parte virtutum, ita videtur esse ex parte vitiorum.</p>
        <p xml:id="bb-d1e34180-d1e144">Item, sicut per infusionem gratiae unius tota imago reformatur, sic per perpetrationem unius
    peccati tota imago deformatur ; sed ad reformationem imaginis secundum totum necessario
    requiritur universitas virtutum : ergo similiter ad deformationem totius imaginis concurrit
    universitas vitiorum : ergo sicut gratiam imaginem reformantem consequuntur omnes virtutes,
    sic culpam, quae imaginem deformat, consequuntur omnia vitia.</p>
        <p xml:id="bb-d1e34180-d1e147">Item , sicut originaliter omnes virtutes nascuntur a gratia et imperantur a caritate, sic
    omnia vitia nascuntur a concupiscentia et imperantur a superbia, quae est omnium vitiorum
    regina. Ergo sicut ponitur connexio in virtutibus propter unitatem originis et radicis, sic
    videtur similiter quod poni debeat ex parte vitiorum, quoniam ubicumque reperitur talis causa,
    ibi debet reperiri talis effectus.</p>
        <p xml:id="bb-d1e34180-d1e150">Item, virtus et vitium sunt opposita immediata circa suum susceptibile ; non est enim dare
    medium, quia homo est Dei amicus aut Dei inimicus. Ergo, cum abest virtus, necesse est inesse
    vitium sibi oppositum ; sed, cum virtus abest, universaliter abest : ergo, cum vitium inest,
    universaliter inest : ergo et vitia connexionem habent sicut et virtutes gratuitae.</p>
        <p xml:id="bb-d1e34180-d1e153">Sed contra : Secundum diversitatem vitiorum est diversitas poenarum. Ergo, si esset connexio
    in vitiis, ut qui haberet unum vitium haberet omnia, tunc qui haberet unum peccatum sustineret
    omnem poenam ; quod manifeste est contra divinam iustitiam.</p>
        <p xml:id="bb-d1e34180-d1e156">Item, vitia et peccata sunt ab opere nostro ; sed non est connexio in operibus vitiorum
    exterius perpetratis : ergo nec connexio est in vitiis interius derelictis.</p>
        <p xml:id="bb-d1e34180-d1e160">Item, nullus peccat aliquo genere peccati nisi volens ; sed multi sunt qui committunt aliquod
    vitium, et tamen omnino detestantur aliquod peccati genus, sicut multi peccatis spiritualibus
    impliciti omnino detestantur carnalia : ergo vitia non sunt connexa.</p>
        <p xml:id="bb-d1e34180-d1e163">Item, vitia ad invicem opgonuntur, sicut avaritia prodigalitati et audacia pusillanimitati ;
    sed <quote xml:id="bb-d1e34180-Qd1e165">duo opposita non possunt simul esse in eodem</quote> : ergo impossibile est vitia
    et peccata habere connexionem.</p>
        <div xml:id="bb-d1e34180-Dd1e169">
          <head xml:id="bb-d1e34180-Hd1e171">Conclusio</head>
          <head xml:id="bb-d1e34180-Hd1e174" type="question-title">Vitia et peccata non habent connexionem; tamen dici potest, quod
      ex parte aversionis aliquo modo connectantur.</head>
          <p xml:id="bb-d1e34180-d1e177">Respondeo : Dicendum quod, cum ad peccatum duo concurrant, videlicet aversio et conversio,
      dupliciter contingit comparare vitia et peccata ad invicem : vel in quantum. avertunt ab uno
      Bono incommutabili vel in quantum convertunt ad bona commutabilia. Si igitur loquamur de
      vitiis secundum quod avertunt ab uno Bono incommutabili, sic privant hominem gratia et
      ceteris virtutibus gratuitis et faciunt hominem dignum privari gloria et praemio
      correspondente omnibus bonis meritis ; et hoc quidem ita fit per unum vitium sicut per
      cetera. Et quantum ad hoc vitia et peccata habent connexionem quamdam, pro eo quod ab uno
      avertunt et omnibus vitiis unus et idem Deus offenditur.</p>
          <p xml:id="bb-d1e34180-d1e180">Si vero loquamur de vitiis quantum ad conversionem, sic per conversiones ad diversa bona
      commutabilia diversae oriuntur in nobi pronitates et vitia, per quae obligamur ad diversa
      poenarum supplicia. Et hoc modo in vitiis non est connexio, quia pro quolibet punietur homo
      speciali poena sibi debita ; nec etiam possunt esse connexa propter repugnantiam pronitatum
      ; nec haben causam, propter connectantur, quia ex diversis operibus oriuntur et ad diversos
      fines tendunt. Quoniam ergo vitia ex parte conversionis sumunt originem et distinctionem, et
      ex hac parte connexionem non habent, licet aliquo modo in aversione conveniant, simpliciter
      concedendum est quod vitia et peccata non sunt connexa, sicut ostendunt rationes ad partem
      istam.</p>
        </div>
        <div xml:id="bb-d1e34180-Dd1e184">
          <head xml:id="bb-d1e34180-Hd1e186">Ad rationes</head>
        <p xml:id="bb-d1e34180-d1e189">Ad illud ergo quod primo obicitur in contrarium de auctoritate Ecclesiastis, et auctoritate
    Iacobi, quod qui peccat in uno perdit multa bona et etiam fit reus quantum ad omnia, dicendum
    quod hoc non dicitur quia propter unum vitium incurrat aliquis aliorum pronitates et
    defectibilitates necessario et immediate ; sed hoc dicitur quia qui peccat uno peccato
    caritatem perdit, in qua est plenitudo meritorum et impletio mandatorum. Aut certe dicitur
    quod perdit multa bona et fit reus quantum ad omnia, pro eo quod privatur omnibus virtutibus
    gratuitis. Vel tertio modo, quia perdit omnia merita quae prius habebat ; efficiuntur enim ex
    uno peccato mortali omnia inutilia ad gloriam assequendam. Vel quarto modo dicitur multa bona
    perdere et omnium reus esse, quia merito unius peccati perdit aeterna praemia, quae omnibus
    virtutibus et meritis erant reddenda. Hoc autem non est propter ipsorum vitiorum connexionem,
    sed magis propter connexionem virtutum et dotum sive praemiorum eis correspondentium ; ob quam
    connexionem, si quis uno ipsorum bonorum privatur, necesse est quod privetur et ceteris. Hoc
    autem non sufficit ad faciendam connexionem in vitiis, quia, sicut supra dictum est, vitia non
    tantum consistunt in aversione a Deo, sed etiam in conversione ad bonum commutabile.</p>
        <p xml:id="bb-d1e34180-d1e192">Ad illud quod obicitur, quod virtus non expellitur nisi per introductionem vitii sibi
    oppositi sicut nec vitium nisi per introductionem virtutis, dicendum quod non est simile, quia
    plura exiguntur ad construendum quam destruendum et plura sunt necessaria ad hoc quod homo
    placeat Deo quam ad hoc quod displiceat, et per hoc etiam plura sunt necessaria ad
    rectificandum quam ad obliquandum. Et ideo, quamvis obliquatio vitii non excludi nisi per
    habitum directe sibi oppositum, tamen rectitudo virtutis potest auferri, non solum per vitium
    sibi oppositum, sed etiam per unum oppositum alii virtuti ; unde infidelitas, quae opponitur
    fidei, excludit caritatem. Et ideo non est simile hinc et inde. Praeterea, quia virtutes
    connexae sunt, ideo vitium quod tollit unam per consequens tollit reliquam ; vitia vero, quia
    connexa non sunt, ideo auferri non possunt, nisi unumquodque expellatur per virtutem directe
    sibi oppositam.</p>
        <p xml:id="bb-d1e34180-d1e195">Ad illud quo obicitur, quod peccatum deformat totam imaginem tertio modo, gratia refomat,
    dicendum quod imago dupliciter dicitur deformari : aut propter absentiam luminis gratiae aut
    propter deordinationem in actibus illarum virium in quibus imago attenditur. Primo quidem modo
    deformari habet tota imago per unum peccatum et vitium ; secundo modo non, quia quodlibet
    vitium non respicit singularum potentiarum actus. Gratia vero, quando reformat animam, utroque
    modo reformat, et venustando faciem ipsius animae et rectificando quamlibet potentiam respectu
    operationis suae. Et ideo, quamvis in gratiae informatione concurrant ceterae virtutes, non
    tamen sic in deformatione unius peccati singula vitia comitantur.</p>
        <p xml:id="bb-d1e34180-d1e198">Ad illud quod obicitur, quod omnia vitia nascuntur a concupiscentia et imperantur a superbia,
    sicut virtutes a caritate et gratia, dicendum quod non est simile, tum quia concupiscentia non
    est causa sufficiens respectu vitiorum, sed solum disponens ; tum etiam quia, cum
    concupiscentia ramificetur respectu diversorum concupiscibilium, ad diversus fines inspicit et
    frequenter ad contraria tendit ; unde est ibi dispersio potius quam connexio. Gratia autem est
    sufficiens origo virtutum et caritas movet et inclinat omnes ad finem unum. Et propterea non
    sic connectuntur vitia ut virtutes gratuitae, tum ex defectu principii, tum etiam ex defectu
    vinculi unitivi.</p>
        <p xml:id="bb-d1e34180-d1e202">Ad illud quod obicitur, quod virtus et vitium sunt opposita immediate, dicendum quod de
    virtute et vitio contingit loqui dupliciter : vel in generali vel in speciali. Si loquamur in
    generali, sic immediate opponuntur circa suum susceptibile ; si vero in speciali, sic non
    immediate opponuntur, pro eo quod non est necessarium aliquem habere continentiam gratuitam
    aut esse luxuriosum ; sic et de aliis vitiis et virtutibus est intelligendum. Et ideo,
    quamvis, absente virtute, necessario insit vitium, non tamen sequitur quod, absente omni
    virtue gratuita, propter hoc insint omnia vitia. Et si tu obicias, quod sicut se habet vitium
    respectu virtutis, ita se habet species huius vitii respectu virtutis sibi oppositae, dicendum
    quod non est simile, quia omnes virtutes gratuitae uniri habent in uno formali, ratione cuius
    omnia vitia sibi opponuntur et cum nullo stare possunt ; sed cum distinguuntur in species, hoc
    est ratione habituum specialium, ratione quorum non quaelibet virtus opponitur cuilibet vitio,
    sed sibi opposito. Et ideo alius modus est comparandi vitium ad virtutem gratuitam in generali
    et alius in speciali ; et propterea ratio illa non cogit.</p>
      </div>
      </div>
    </body>
  </text>
</TEI>