<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title/>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title/>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e30703">
        <head xml:id="bb-d1e30703-Hd1e117" type="question-title">Utrum virtutes cardinales sint a Dei dono vel ab assuetudine.</head>
        <p xml:id="bb-d1e30703-d1e120">Quinto quaeritur de virtutibus cardinalibus quantum ad originem, et est quaestio, utrum
    huiusmodi virtutes sint a Dei dono vel ab assuetudine.</p>
        <div xml:id="bb-d1e30703-Dd1e123" type="rationes-principales">
          <head xml:id="bb-d1e30703-Hd1e125">Rationes Principales</head>
          <p xml:id="bb-d1e30703-d1e128">Et quod sint ab assuetudine, videtur. Eadem est virtus cardinalis et consuetudinalis
      secundum rem et essentiam ; sed virtus consuetudinalis completum esse habet ab
      assuefactione, secunduni quod dicit <name ref="#Aristotle">Philosophus</name>, in principio Veteris Ethicae :
       <quote xml:id="bb-d1e30703-Qd1e133">Innatis nobis a natura, perfectis vero ab assuefactione</quote> : ergo etc.</p>
          <p xml:id="bb-d1e30703-d1e137">Item, secundum quod vult <name ref="#Aristotle">Philosophus</name> et ostendit, <quote xml:id="bb-d1e30703-Qd1e142">ex eisdem ipsis unaquaeque res
       generatur per quae in esse salvatur et promovetur</quote>. Sed per bonorum operum
      multiplicationem cardinales virtutes habent in nobis conservari et ad melius promoveri :
      ergo per bona opera habent in nobis generari.</p>
          <p xml:id="bb-d1e30703-d1e146">Item, hoc ipsum videtur experimento. Videmus enim quod malus homo, dum in bono exercetur et
      assuescit, semper plus et plus ad bonum habet disponi et habilitari et facilior reddi ; sed
      hoc non esset nisi per assuefactionem in bono acquireretur habitus, qui ad bonum habilitaret
      : cum igitur tales sint virtutes cardinales, videtur quod originem trahant ex frequenti bene
      agere.</p>
          <p xml:id="bb-d1e30703-d1e149">Item, multi habent et habuerunt huiusmodi virtutes cardinales et consuetudinales qui
      nunquam crediderunt in Christum nec sunt membra eius. Si ergo vera gratia per Christum habet
      derivari in eius membra, videtur ergo quod cardinales virtutes acquiri possint per humanam
      industriam.</p>
          <p xml:id="bb-d1e30703-d1e153">Item, sicut intellectus perficitur et dirigitur et rectificatur per habitum scientiae, sic
      et affectus per habitum virtutis ; sed quamvis intellectus noster propria virtute non possit
      venire in cognitionem aeternorum, tamen per ea quae naturaliter habet potest venire in
      cognitionem istorum inferiorum : ergo pari ratione, quamvis affectus non possit habere
      virtutes quae elevent ipsum ad superna, videtur tamen quod possit habere virtutes dirigentes
      ipsum et rectificantes circa ista inferiora. Sed cardinales virtutes sunt huiusmodi : ergo
      etc. Si tu dicas quod non est simile, quia perfectio affectus multo nobilior est quam
      perfectio intellectus, obicitur contra hoc quod talis perfectio non videtur esse
      excellentior quam perfectio cognitionis. Videmus enim quasdam creaturas irrationales
      huiusmodi virtutes quasi naturaliter possidere. Quoddam enim animal est quod viget in
      liberalitate ; quoddam, quod in prudentia ; quoddam , quod in mansuetudine ; quoddam, quod
      in virtutis strenuitate ; quoddam, quod in castitate, sicut per exempta patet. Ergo, si
      natura hominis dignior est quam natura bestiarum, multo fortius videtur quod homo istas
      virtutes cardinales aut habeat simpliciter sibi innatas aut .per illud quod est innatum cum
      rationis industria possit acquirere.</p>
          <p xml:id="bb-d1e30703-d1e156">Sed contra : Iacobi 1, 11 : <quote xml:id="bb-d1e30703-Qd1e158">Omne datum optimum et omme donum perfectum desursum
       est</quote> ; sed dona virtutum sunt dona optima, secundum quod innuit ipsa Glossa : ergo
      non videtur quod huiusmodi virtutes sint a nostra assuefactione, sed potius ex divino
      munere.</p>
          <p xml:id="bb-d1e30703-d1e162">Item, Sapientiae 8, 21 : <quote xml:id="bb-d1e30703-Qd1e164">Scio quod aliter non possum esse continens, nisi Deus
       det</quote>. Ergo continentia non potest obtirteri nisi per divinum munus ; pari ratione
      nec alia cardinalis virtus : redit ergo idem quod prius.</p>
          <p xml:id="bb-d1e30703-d1e168">Item, hoc ipsum videtur ratione : <quote xml:id="bb-d1e30703-Qd1e170">agens nobilius est patiente, et prillcipium
       effectu</quote> ; sed virtus interior animi nobilior est quam operatio exterior : ergo ex
      frequenti bona operatione non videtur quod contingat acquirere aliquam virtutem
      cardinalem.</p>
          <p xml:id="bb-d1e30703-d1e174">Item, si virtus acquiritur per operationes, aut per unicam operationem aut per plures ;
      constat quod per unicam non : ergo per plures. Sed contra : quando una illarum operationum
      incipit esse, alia desinit : ergo, si nunquam operationes sunt simul, si una non potest
      facere, ergo nec plures, cum, novis operationibus supervenientibus, aliae transeant in
      praeteritum.</p>
          <p xml:id="bb-d1e30703-d1e177">Item, si virtus cardinalis generari habet ex operibus, aut ergo ex operibus virtuosis aut
      non virtuosis. Ex operibus virtuosis non, quia opera virtuosa sive stuqiosa a virtute habent
      originem : ergo non sunt virtutis principium. Si ex operibus non virtuosis, sed contra :
      quales sunt actus, tales sunt habitus : ergo, si opera illa non sunt virtuosa, non
      generabunt habitum virtuosum : ergo videtur quod nulla virtus possit ex operibus
      generari.</p>
        </div>
        <div xml:id="bb-d1e30703-Dd1e181">
          <head xml:id="bb-d1e30703-Hd1e183">Conclusio</head>
          <head xml:id="bb-d1e30703-Hd1e186" type="question-title">Virtutes cardinales, prout sunt politicae, tum a natura tum ab
      assuefactione ortum habent; sed prout sunt infusae et gratia informatae, sunt a divino
      munere.</head>
          <p xml:id="bb-d1e30703-d1e189">Respondeo : Ad praedictorum intelligentiam est notandum quod virtutes cardinales uno modo
      dicuntur virtutes, quia habilitant ad opera moralia ; alio modo dicuntur virtutes non solum
      quia habilitant ad huiusmodi opera, sed etiam quia elevant ad opera meritoria. Secundum
      autem quod virtutes cardinales dicuntur virtutes, quia potentiam elevant, sic non habent
      ortum ab assuefactione, sed a divino munere ; non a natura, sed a gratia. Quia enim elevant
      potentiam supra se, sunt supra naturam et actum ipsius potentiae qui inest ei per se ; et
      ideo necesse est quod ab aliquo superiori et potentia et actu ipsius potentiae trahant
      originem. Et hoc modo cardinales virtutes sunt virtutes gratuitae.</p>
          <p xml:id="bb-d1e30703-d1e192">Alio modo est loqui de cardinalibus virtutibus secundum quod habilitant ad opera moralia,
      et sic huiusmodi virtutes cardinales sunt virtutes politicae et radicaliter sunt a natura,
      sed completive sunt vel ab operum frequentia et perseverantia vel a gratiae influentia et
      praesidentia vel ex utraque causa. A natura, inquam, sunt radicaliter, quia plantatam
      habemus in nostra natura rectitudinem, per quam apti sumus, licet imperfecte, ad opera
      virtutis et honestatis ; sed dum assuescimus, paulatim efficitur nobis facile quod prius
      erat difficile, secundum quod dicit <name ref="#Bernard">Bernardus</name>, Ad Eugenium, quod nihil est adeo difficile
      quod consuetudo non reddat facile. Nec solum ex assuefactione ducitur illa habilitas
      semiplena ad complementum, sed etiam per gratiae adiutorium. Nam, cum ipsa gratia sit animae
      rectificativa, rectitudo superveniens naturae rectitudinem qualeincumque prius existentem
      amplificat et amplificando confirmat. Ex utraque etiam causa virtus politica potest
      suscipere complementum, videlicet quando concurrit divinae gratiae adiutorium et bonae
      consuetudinis exercitium, per quae duo virtus cardinalis radicata in natura ducitur ad
      coniplemeritum perfectum. Et sic virtus cardinalis, in quantum est politica, ortum habens a
      natura, ducitur ad quoddam complementum ex assuefactione subsequente, ad maius complementum
      dicitur ex gratia superveniente, sed ad perfectum complementum ducitur ex utraque causa
      concurrente, videlicet gratia et assuefactione.</p>
          <p xml:id="bb-d1e30703-d1e198">Et potest huiusmodi exemplum inveniri satis manifestum. Videmus enim quod aliquis equus ex
      sua naturali compositione aptitudinem habet ad bene portandum et ambulandum ; sed illa
      aptitudo ad complementum potest reduci per ipsius equi assuefactionem vel per ipsius
      sessoris industriam, qui scit freno equum circumducere, vel per utramque. Sic et in
      proposito intelligendum est, quia, secundum <name ref="#Augustine">Augustinum</name>, liberum arbitrium assimilatur equo
      et gratia assimilatur sessori et bona operatio rectae ambulationi.</p>
          <p xml:id="bb-d1e30703-d1e205">Sic igitur patet quod loquendo de virtute cardinali secundum quod est politica et secundum
      quod est intentionis philosophicae determinare de ipsa, concedi potest quod a natura et
      assuefactione trahit originem, secundum quod ipse <name ref="#Aristotle">Philosophus</name> dicit et rationes ostendunt ad
      primam partem inductae. Si autem loquamur de virtutibus cardinalibus secundum quod sunt
      gratuitae et secundum quod de eis intendit theologus, sic sunt a divino munere. Sed contra
      hoc non sunt rationes quae ad primam partem inducuntur, quia solilm procedunt de virtute
      secundum quod dicit quemdam habitum facilitantem potentiam animae. Et ideo rationes illae
      sunt concedendae.</p>
        </div>
        <div xml:id="bb-d1e30703-Dd1e212">
          <head xml:id="bb-d1e30703-Hd1e214">Ad Rationes</head>
          <p xml:id="bb-d1e30703-d1e217">Ad illud vero quod obicitur in contrarium, quod omne datum optimum et omne donum perfectum
      etc., et virtutes sunt dona optima, responderi potest dupliciter. Primo, quia Glossa
      intelligit de virtutibus, non quibuscumque et per omnem modum, sed in quantum sunt gratuitae
      et meritoriae, per qtiem modum dictum est cardinales virtutes esse a solo munere gratiae.
      Aliter etiam potest dici quod per illam auctoritatem non probatur quod tales virtutes non
      sint a nobis, quia tam naturalia quam gratuita dicuntur esse a Deo, sicut Glossa exponit
      ibi. Et propterea ex hoc haberi non potest quod non snt ab operatione nostra. Opus enim
      nostrum non excludit opus et munus divinum, immo praesupponit et necessario exigit, secundum
      quod in secundo libro fuit ostensum, ubi quaesitum fuit utrum omnis actio sit a Deo.</p>
          <p xml:id="bb-d1e30703-d1e220">Ad illud quod obicitur de auctoritate Sapientiae, iam patet responsio, quia vel
      intelligitur de continentia secundum quod est Deo accepta et meritoria vel intelligitur de
      actione Dei, qua Deus dicitur dare aliquid cooperando et adiuvando, non de illa speciali,
      quia dicitur dare ipsum habitum infundendo. Philosophi enim continentes fuerunt, et hoc Deo
      dante, non per ipsius continentiae infusionem, sed per liberalem et benevolam
      cooperationem.</p>
          <p xml:id="bb-d1e30703-d1e223">Ad illud quod obicitur, quod agens nobilius est patiente et principium effectu, dicendum
      quod illud habet veritatem quando agens et movens substantialiter differt a patiente ; sed
      quando sic est quod idem movet ipsum, non oportet quod veritatem habeat nisi secundum quid,
      ut idem ipsum sit magis nobile et minus secundum diversas comparationes. Unde liberum
      arbitrium, se ipsum assuefaciens ad bonum per actum suum, magis nobile est in quantum se
      movet et assuefacit, et minus nobile in quantum assuescit. Et hoc modo respondendum est in
      omnibus habitibus acquisitis. Et si ulterius insistat quod actus exterior non est nobilior
      habitu interius generato, dicendum quod virtus politica non perducitur ad complementum per
      sponit ad habitum virtutis. Et hoc actum exteriorem, sed per actum exteriorem ; sicut patet,
      cum aliquis largitur eleemosynam, est ibi operatio manus exterius exsequentis, et ista non
      est principium virtutis, sed signum : et est operatio voluntatis interioris moventis et
      dirigentis, qua vult largiri alii, et ex ista operatione frequentata cum perseverantia ad
      complementum habet duci virtus consuetudinalis sive politica.</p>
          <p xml:id="bb-d1e30703-d1e226">Ad illud quod quaeritur, utrum una operatio an plures perducant ad virtutis completionem,
      dicendum quod plures, quia non ex una operatione generatur habitus, sed ex multis. Et si
      obiciat, quod, una superveniente, reliqua transit et nunquam erunt simul plures, dicendum
      quod, etsi prima operatio transeat quantum ad actum, manet tamen quantum ad effectum, qui
      quidem effectus per se ipsum non est tantus ut mereatur dici dispositio vel habitus ; sed,
      prout ab actibus sequentibus adiuvatur et promovetur crescit in dispositionem et de
      dispositione crescit in habitum ; sicut videmus quod una gutta non sufficit ad cavandum,
      frequens tamen stillatio guttae facit foveam, secundum illud poeticum :</p>
          <p xml:id="bb-d1e30703-d1e230">Gutta cavat lapidem non vi, sed saepe cadendo.</p>
          <p xml:id="bb-d1e30703-d1e233">Sic etiam intelligendum est in proposito.</p>
          <p xml:id="bb-d1e30703-d1e236">Ad illud quod obicitur, quod virtus cardinalis non potest generari ex operibus virtuosis,
      dicendum quod generari habet ex operibus virtuosis. Sed opus virtuosum tum studiosum, ut
      proprius loquamur, quoddam est virtuosum plene, quodam semiplene. lllud est virtuosum plene,
      quod procedit ab habitu virtutis iam completo ; illud est virtuosum semiplene, quod disponit
      ad habitum virtutis. Et hoc quidem opus non necesse est esse a virtute, sed potest esse ab
      aliquo quod est virtuti consonum, utpote a voluntate deliberativa consonante naturali
      rectitudini, videlicet iudicio conscientiae et inclinationi synderesis, quibus virtus
      conformatur, sicut patet. Definitur enim virtus quod est habitus mentis in modum naturae
      rationi consentiens. Et sic patet quod ratio illa non cogit, quia procedit ex suppositione
      falsi.</p>
        </div>
      </div>
    </body>
  </text>
</TEI>