<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 13, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 13, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e12109">
        <head xml:id="bb-d1e12109-Hd1e119">III, D. 13, A. 1, Q. 2</head>
        <head xml:id="bb-d1e12109-Hd1e122" type="question-title">Utrum in Christo sit gratia finita vel immensa.</head>
        <p xml:id="bb-d1e12109-d1e125">Secundo quaeritur, utrum in Christo sit gratia finita vel immensa.</p>
        <div xml:id="bb-d1e12109-Dd1e128" type="rationes-principales">
          <head xml:id="bb-d1e12109-Hd1e130">Rationes principales</head>
          <p xml:id="bb-d1e12109-d1e133">Et quod in Christo fuerit gratia sine mensura, videtur sic. Ioannis 3, 34 : <quote xml:id="bb-d1e12109-Qd1e135">Non ad
       mensuram dat Deus spiritum</quote>; et <name ref="#Augustine">Augustinus</name> dicit quod illi homini datus est
      Spiritus non ad mensuram ; sed quod caret mensura est immensum et infinitum : ergo etc.</p>
          <p xml:id="bb-d1e12109-d1e142">Item, <name ref="#Lombard">Magister</name>, in littera : Sane dici potest ipsum tantam gratiae accepisse plenitudinem,
      ut ei conferre Deus plenius non potuerit. Sed omni finito potest Deus aliquid maius facere :
      ergo videtur quod ille acceperit gratiam infinitam.</p>
          <p xml:id="bb-d1e12109-d1e148">Item, tanta est gratia, quantum est meritum procedens ex ipsa ; sed meritum Christi fuit
      infinitum, quia nullatenus potest exhauriri et suffecisset infinitis millibus hominum, sicut
      dicit <name ref="#Anselm">Anselmus</name> : ergo gratia, per quam meruit, videtur habere immensitatem.</p>
          <p xml:id="bb-d1e12109-d1e154">Item, finitum non excedit aliud finitum in infinitum in eodem genere. Si ergo gratia
      Christi est finita, ergo proportionaliter excedit gratias aliorum hominum : ergo, si alii
      hbmines possent continue proficere, videtur quod Christo passent adaequari per gratiam et
      ipsum excedere. Quodsi nullus unquam ad perfectionem eius potest attingere, quantumcumque
      proficiat, videtur quod eius gratia sit immensa.</p>
          <p xml:id="bb-d1e12109-d1e158">Item, tanta est gratia disponens, quantum est illud ad quod disponit secundum rectam
      habitudinem et proportionem ; sed gratia illius hominis disposuit ipsum ad hoc quod ess Deus
      ; gratiae aliorum hominum disponunt ad hoc quod fruantur Deo : si ergo esse Deum est bonum
      infinitum, et maius in infinitum esse Deum quam habere Deum, videtur quod gratia illius
      hominis sit infinita in se et quod omnes gratias in infinitum excedat.</p>
          <p xml:id="bb-d1e12109-d1e161">Item, anima Christi aut potest ampliorem gratiam desiderare aut non. Si potest desiderare
      ampliorem gratiam, ergo videtur quod non sit perfecta, cum ei possit fieri additio. Si non
      potest, cum ergo omni finito possit aliquid maius desiderari, videtur quod eius gratia sit
      immensa.</p>
          <p xml:id="bb-d1e12109-d1e164">Sed contra : Omne creatum habet certum pondus, numerum et mensuram, secundum illud quod
      dicitur Sapientiae 11, 21 ; sed gratia illius hominis, scilicet Christi, est creata : ergo
      etc.</p>
          <p xml:id="bb-d1e12109-d1e167">Item, quamvis gratia non semper respondeat naturalibus per aequalitatem, respondet tamen
      secundum debitam proportionem, ubi non est defectus a parte suscipientis ; sed naturalia
      Christi non sunt infinita nec excedunt in infinitum naturalia cuiuslibet hominis : ergo nec
      gratuita.</p>
          <p xml:id="bb-d1e12109-d1e170">Item, infinitas in creatura tollit bonum et perfectionem, quia quod est infinitum caret
      fine et termino : ergo bonitate et complemento ; sed gratia Christi haec duo praecipue
      habuit : ergo videtur quod conditio finitatis ei praecipue competat.</p>
          <p xml:id="bb-d1e12109-d1e173">Item, infinito nihil maius est. Ergo, si gratia Christi, secundum quod homo, esset
      infinita, ergo gratia increata non esset maior illa : ergo Creator et creatura aequarentur
      in nobilitate et excellentia ; quodsi hoc est impossibile, restat etc.</p>
        </div>
        <div xml:id="bb-d1e12109-Dd1e177">
          <head xml:id="bb-d1e12109-Hd1e179">Conclusio</head>
          <head xml:id="bb-d1e12109-Hd1e182" type="question-title">Respondeo : Gratia Christi, secundum quod homo, in se considerata
      est finita, tamen in comparatione ad gratias aliorum hominum excedit in infinitum.</head>
          <p xml:id="bb-d1e12109-d1e185">Dicendum quod aliquid mensura carere sive immensum esse dupliciter est : vel absolute in se
      vel in comparatione. Si igitur loquamur de gratia Christo collata secundum quod est
      singularis persona, in se, sic, cum dicat donum creatum, necessario finitum est et
      mensuratum. Finitas enim et mensuratio circa creaturam potius dicit complementum quam
      imperfectionem. - Si autem loquamur de ipsa in comparatione ad gratias aliorum hominum, sic
      improportionabiliter excedit ratione unionis ad personam Verbi, ad quam unionem gratia illa
      diposuit animam Christi. Gratia enim illa propter coniunctionem.summam cum verbo aeterno
      habet excedere in infinitum, id est incommensurabiliter, gratias aliorum hominum
      tripliciter, scilicet quantum ad virtutum habitus et quantum ad usus et quantum ad effectus.
      Quantum ad habitus : nunquam enim aliqua creatura potest tantum proficere quod tam nobilis
      et perfecti habitus sit capax sicut anima coniuncta Deo in unitate persoriae. - Quantum ad
      usus virtutum, quia omnes virtutes in Christo habuerunt usus suos, qui spectant ad
      perfectionem, et propterea dicuntur fuisse in eo omnes sensus, quia usum habuit completum
      omnium donorum excellentiori modo quam unquam ad hoc pertingi possit ab aliquo. Quantum ad
      effectum similiter improportionabiliter excedit gratia Christi, quia propter hoc quod ille
      homo erat Dei Filius, meritum illius pensatur secundum dignitatem illius personae a qua exit
      opus ; et propterea meritum passionis suae in infinitum excedit merita passionum nostrarum ;
      et ob hoc quod Deus erat, mors eius pensata fuit a Deo quantus erat ille qui moriebatur. Et
      ideo, quantum ad sufficientiam, si infinita millia hominum essent reatu originalis astricta,
      per illius passionis effectum potuissent esse liberata.</p>
          <p xml:id="bb-d1e12109-d1e188">Concedendum est igitur quod gratia Christi, secundum quod homo, est finita et mensurata,
      quia creata est in numero, pondere et mensura. Et concedendae sunt rationes ad partem
      istam.</p>
        </div>
        <div xml:id="bb-d1e12109-Dd1e193">
          <head xml:id="bb-d1e12109-Hd1e195">Ad Rationes</head>
          <p xml:id="bb-d1e12109-d1e198">Ad illud autem quod obicitur primo, quod datus est Christo spiritus non ad mensuram,
      dicendum quod, si intelligatur de datione aeterna vel de datione per idiomatum
      communicationem, tunc privatur ibi mensura simpliciter. Si autem per spiritum datum
      intelligamus ipsam donationem donorum Spiritus Sancti, sic non privatur ibi mensura
      simpliciter, sed commensuratio respectu nostri, quibus datur Spiritus Sanctus ad usus
      aliquorum donorum determinate secundum spiritus distributionem, quemadmodum dicitur I ad
      Corintios 12, s : Alii datur per Spiritum sermo sapientiae, alii sermo scientiae etc. Sed
      Christo omnia data sunt illa dona sine aliqua arctatione ; et pro tanto dicitur ei dedisse
      spiritum sine mensura.</p>
          <p xml:id="bb-d1e12109-d1e201">Ad illud quod obicitur, quod Deus non potuit dare plenius, dicendum quod Deus non possit
      aliquid maius facere, hoc potest intelligi triplici ex causa : quoniam aut est ratio ex
      parte Dei operantis aut ex parte producti aut certe propter limitationem suscipientis. Cum
      ergo dicitur quod non potuit plenius conferre, hoc non est intelligendum propter
      immensitatem rei collatae vel finitatem divinae potentiae, sed propter limitationem
      potentiae susceptivae, quia, cum sit creata, est capacitatis finitae et non potest nisi
      finitum suscipere. Et si tu obicias, quod potuit dare capacitatem maiorem, dicendum quod
      necesse est quod creatura, eo ipso quod creatura est, habeat capacitatem finitam ; et
      rursus, quia creatura est in tali specie vel genere, limitationem habet ultra quam genus
      illud vel species se non potest extendere. Et sic in proposito intelligendum est.</p>
          <p xml:id="bb-d1e12109-d1e204">Ad illud quod obicitur, quod meritum Christi est infinitum, dicendum quod infinitas meriti
      consurgit ex unione illius animae ad personam divinam ob quam unionem non tantum homo, sed
      etiam Deus mori dicitur. Propter quod meritum illud est infinitum, non ratione gratiae
      creatae in se, sed ratione infinitae dignitatis personae. Unde et hoc vult <name ref="#Anselm">Anselmus</name> dicere,
      cum dicit quod oportuerit illum, qui satisfacere posset, esse Deum et hominem.</p>
          <p xml:id="bb-d1e12109-d1e210">Ad illud quod obicitur, quod finitum non excedit aliud finitum nisi finite, dicendum quod
      illud habet veritatem quando omnino sunt eiusdem generis. Nam, si non sunt eiusdem generis
      proximi, falsitatem habet, sicut patet quod linea in infinitum excedit punctum et
      superficies lineam. Gratia autem Christi non tantum disponit ad fruitionem secundum quod
      aliae gratiae, verum etiam ad unionem. Et hinc est quod, cum uniri cum deitate sit novus et
      singularis modus divinae existentiae et habitationis in creatura, quantum ad hoc potest
      attendi excessus sine mensura.</p>
          <p xml:id="bb-d1e12109-d1e214">Ad illud quod obicitur, quod tanta est gratia, quantum est illud ad quod disponit, dicendum
      quod illud habere potest veritatem, si disponat per modum necessitatis sive condignitatis,
      sicut meritum ad praemium ; sed gratia singularis personae disponit ad unionem dispositione
      congruitatis. Illa enim unio non tantum gratuita fuit, sed inter omnes gratias, ut dicit
      <name ref="#Augustine">Augustinus</name>, potissime tenuit rationem gratiae, sicut habitum est supra, distinctione quarta,
      quia nulla merita sufficientia potuerunt eam praevenire. Propter hoc non oportet, quodsi
      esse Deum sit bonum infinitum simpliciter, quod gratia ad hoc praeparans sit infinita.
      Posset etiam et aliter dici quod esse Deum dupliciter dicitur de aliquo : aut praedicatione
      per essentiam aut per unionem. Si praedicatione per essentiam, tune praedicatum praedicat
      infinitum bonum in rectitudine. Si per unionem, tune praedicat infinitum bonum non circa
      illud de quo praedicatur, sed circa illud quod praedicatur. Unde cum dicitur iste homo est
      Deus vel iste homo est bonum infinitum, idem est ac si diceretur : iste homo est unitus Deo
      immenso in unitatem personae ; et tamen homo remanet in sua finitate et Deus in sua
      immensitate. Quamvis enim humana natura exaltetur, non tamen desinit esse creatura.</p>
          <p xml:id="bb-d1e12109-d1e220">Ad illud quod quaeritur, utrum anima Christi possit ampliorem gratiam appetere, dicendum
      quod non, quia adeo per illam gratiam Deo unita est ut omnis eius appetitus sit in ipso bono
      immenso quietatus et terminatus quietatione perfecta. Quod ergo obicit, quod omni finito
      potest aliquid maius appeti, dicendum quod verum est de finito in se, sed de illo finito
      quod ordinat et unit bono infinito iunctura et ordinatiorie perfecta non habet veritatem,
      quia quietare potest et stabilire ratione eius a quo et ad quod. Unde sicut gratia, quamvis
      sit vanitas in quantum creatura, habet tamen animam stabilire ratione eius boni a quo
      procedit et a quo non separatur nec recedit, sic etiam quietare potest ratione eius eui
      immediate et inseparabiliter coniungit.</p>
        </div>
      </div>
    </body>
  </text>
</TEI>