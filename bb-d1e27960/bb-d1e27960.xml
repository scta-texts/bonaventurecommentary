<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 30, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 30, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e27960">
        <head xml:id="bb-d1e27960-Hd1e119">III, D. 30, A. 1, Q. 4</head>
        <head xml:id="bb-d1e27960-Hd1e122" type="question-title">Utrum omnes teneantur diligere inimicos quantum ad affectum.</head>
        <p xml:id="bb-d1e27960-d1e125">Quarto quaeritur, utrum omnes teneantur diligere inimicos quantum ad affectum.</p>
        <div xml:id="bb-d1e27960-Dd1e128" type="rationes-principales">
          <head xml:id="bb-d1e27960-Hd1e130">Rationes Principales</head>
          <p xml:id="bb-d1e27960-d1e133">Et quod sic, videtur. Levitici 19, 18 : <quote xml:id="bb-d1e27960-Qd1e135">Diliges amicum tuum sicut te ipsum</quote>,
      super quo dicit <name ref="#Augustine">Augustinus</name> quod nomine proximi et amici intelligitur omnis homo, secundum
      etiam quod ipse Dominus innuit Lucae 10, 36. Ergo, si illud praeceptum datum est omnibus,
      cum omnes teneantur affectu diligere se, videtur quod omnes teneantur affectu diligere
      inimicos.</p>
          <p xml:id="bb-d1e27960-d1e142">Item, Matthaei 5, 46 : <quote xml:id="bb-d1e27960-Qd1e144">Si diligitis eos qui vos diligunt, quam mercedem
       habebitis</quote> ? Glossa : <quote xml:id="bb-d1e27960-Qd1e147">Nullam in caelo</quote>. Ergo qui tantum habet
      dilectionem respectu diligentium se non habet caritatem, cum caritas non possit esse sine
      mercede : igitur ad hoc quod aliquis habeat caritatem, necesse est quod ipsius caritas ad
      eos qui ipsum odiunt se extendat.</p>
          <p xml:id="bb-d1e27960-d1e151">Item, super illud Lucae 6, 21 : <quote xml:id="bb-d1e27960-Qd1e153">Diligite inimicos vestros</quote>, Glossa
      interlinearis : <quote xml:id="bb-d1e27960-Qd1e156">Non sufficit non odisse</quote>. Sed omnes tenentur ad illud quod
      sufficit ad salutem : ergo omnes tenentur non solum ad non odiendum inimicos, sed etiam ad
      amandum.</p>
          <p xml:id="bb-d1e27960-d1e160">Item, nulli Deus dimittit peccatum, nisi ipse dimittat proximo, secundum quod dicitur
      Matthaei 6, 15 et 18, 35 ; sed nemo dimittit proximo ex corde, nisi ipsum diligat affectu :
      ergo nemo potest apud Deum veniam mereri, nisi offendentes se diligat ex corde.</p>
          <p xml:id="bb-d1e27960-d1e164">Item, plus diligendus est proximus quam corpus proprium, nec aliquid adversatur magis et
      inimicatur spiritui quam ipsa caro. Cum ergo quilibet teneatur naturam carnis suae diligere,
      videtur quod teneatur inimicum suum affectu amare.</p>
          <p xml:id="bb-d1e27960-d1e167">Item, sicut culpa est detestabilis, sic imago Dei est diligibilis ; sed quantumcumque homo
      diligatur, semper tenetur homo detestari eius culpam : ergo quantumcumque per culpam
      adversetur, semper tenetur diligere naturam.</p>
          <p xml:id="bb-d1e27960-d1e170">Sed contra : Matthaei 5, 43 : <quote xml:id="bb-d1e27960-Qd1e172">Audistis quia dictum est antiquis : Diliges amicum
       tuum et odio habebis inimicum tuum</quote>. Sed ad nihil morale obligamur nunc ad quod non
      obligarentur antiqui in Lege : ergo, si tunc non tenebantur ad diligendum inimicum, sed
      potius ad odiendum, videtur quod non omnes tenentur nunc inimicos diligere. Minor probatur,
      quia super illud Matthaei 14, 19 de quinque panibus etc., Glossa : <quote xml:id="bb-d1e27960-Qd1e175">Non alia quam quae
       scripta erant praedicavit, sed Legem et Prophetas mysteriis gravida esse
       demonstrat</quote>. Et iterum, III Regum 7, 23 : <quote xml:id="bb-d1e27960-Qd1e178">Fecit Hiram mare fusile decem
       cubitorum</quote>, ibi Glossa : <quote xml:id="bb-d1e27960-Qd1e181">Decem praeceptis in Lege omnia, quae facere
       debemus, Dominus expressit</quote>. Si ergo in nullo decem praeceptorum continetur
      dilectio inimici, nec ad aliud obligantur moderni ad quod non obligarentur antiqui, videtur
      etc.</p>
          <p xml:id="bb-d1e27960-d1e185">Item, Lucae 6, 27 : <quote xml:id="bb-d1e27960-Qd1e187">Diligite inimicos vestros</quote>, ibi Glossa : <quote xml:id="bb-d1e27960-Qd1e190">Hoc
       perfectorum est</quote> ; et iterum alia Glossa, ibi : <quote xml:id="bb-d1e27960-Qd1e193">Ecclesia hic non lacte
       nutritur, quod est simplicium et imperfectorum, ed validiori cibo caritatis
       roboratur</quote>. Sed ad ea quae perfectionis sunt non omnes tenentur : igitur non omnes
      tenentur diligere inimicos.</p>
          <p xml:id="bb-d1e27960-d1e197">Item, super illud Psalmi [118, t8] : <quote xml:id="bb-d1e27960-Qd1e199">Revela oculos meos, et considerabo mirabilia de
       Lege tua</quote>, Glossa : <quote xml:id="bb-d1e27960-Qd1e202">Nihil mirabilius est in mandatis quam diligere
       inimicos</quote>. Sed non omnes tenentur ad faciendum mirabilia, <quote xml:id="bb-d1e27960-Qd1e205">quia, sicut dicit
       <name ref="#Augustine">Augustinus</name>, virtutes et mirabilia facere non omnibus datum est</quote> : ergo etc.</p>
          <p xml:id="bb-d1e27960-d1e212">Item, <name ref="#Ambrose">Ambrosius</name> dicit, et habetur in distinctione praecedenti, ubi actum est de ordine
      caritatis : <quote xml:id="bb-d1e27960-Qd1e217">Sufficit quod inimicos odio non habemus</quote>. Ergo videtur quod non
      omnes tenentur diligere inimicos ex corde.</p>
        </div>
        <div xml:id="bb-d1e27960-Dd1e222">
          <head xml:id="bb-d1e27960-Hd1e224">Conclusio</head>
          <head xml:id="bb-d1e27960-Hd1e227" type="question-title">Affectu a caritate elicito tenemur etiam inimicos diligere,
      oplando eis bona aeterna ; affectu vero imperato, quo quis optat alii prosperitatem
      temporalem, eos diligere est perfectionis, unde suffcit non odisse.</head>
          <p xml:id="bb-d1e27960-d1e230">Respondeo : Ad praedictorum intelligentiam est notandum quod circa hoc duplex est
      respondendi modus. Quidam namque dicere voluerunt quod dupliciter est loqui de inimicis :
      aut secundum statum in quo exercent inimicitias aut secundum statum in quo poeniterit et
      petunt veniam. Si secundum statum in quo veniam petunt, sic omnes tenentur ad diligendum
      inimicos propter illam conditionem, quam Dominus ponit in oratione dominica : Dimitte nobis
      debita nostra sicut et nos etc. Si enim homo homini servat iram, frustra a Deo quaerit
      medelam, secundum quod dicitur Ecclesiastici 28, 3. Si autem loquamur de inimicis prout sunt
      in statu et in actu laedendi et inimicitias exercendi, sic dicere voluerunt quod affectu
      diligere inimicos non est necessitatis, sed magis perfectionis ; nec hoc Dominus praecipit,
      sed magis consulit. Et istam opinionem quorumdam <name ref="#Lombard">Magister</name> ponit in littera.</p>
          <p xml:id="bb-d1e27960-d1e236">Sed si interius consideretur haec positio, minus sufficienter dicit, pro eo quod, secundum
      quod auctoritates Sanctorum expresse dicunt et ipsa ratio aperte convincit, non est caritas
      vera nisi diligat omne diligibile ; diligibile autem a caritate est omne illud quod est
      possibile ad beatitudinem pervenire : ideo non habet aliquis caritatem nisi diligat omnes
      illos qui sunt in statu viae, sive sint amici sive inimici. Unde in Psalmo [118, 95] dicitur
      : Latum mandatum tuum nimis, quia mandatum caritatis ad omnes se extendit. Et sicut
      longitudo mandati se extendit ad omnem differentiam temporis, sic latitudo ad omnem personam
      hominis viatoris. Unde sicut aliquis non haberet caritatem, si proponeret etiam in uno solo
      die peccare et in aliis bene facere, quia deficit sibi longitudo mandati, sic, esto quod
      aliquis omnes homines diligat praeter unum solum, quem a dilectione excludit, caritatem non
      habet, quia deficit sibi latitudo illius mandati.</p>
          <p xml:id="bb-d1e27960-d1e239">Et propterea est alius modus dicendi quod diligere affectu est dupliciter, secundum quod
      duplex est affectus amoris : quidam a caritate elicitus et quidam a caritate imperatus. Ille
      est affectus amoris a caritate elicitus, pro quis optat alii summum Bonum sive beatitudinem
      aeternam. Ille vero est affectus imperatus, quo quis optat alii bonum temporale et
      prosperitatem transitoriam. Amor enim caritatis facit quod homo velit alii omne bonum, nedum
      summum Bonum, sed etiam temporale, nisi illud sit impediens ad salutem.</p>
          <p xml:id="bb-d1e27960-d1e243">Si ergo loquamur de primo affectu a caritate elicito, dico quod omnes tenentur inimicos,
      etiam actu inimicantes, diligere et eis vitam aeternam optare. Si autem loquamur de affectu
      imperato, quo quis optat alii prosperitatem temporalem, sic non omnes tenentur diligere, sed
      sufficit non odisse. Et hoc est quod dicit <name ref="#Ambrose">Ambrosius</name> : Sufficit quod inimicos diligimus et
      non odio habemus, in quo innuit quod, cum duplex sit caritatis affectus, uno tenemur
      diligere, altero vero sufficit non odisse. Unde ad non odiendum inimicos et non gaudendum de
      malis eorum omnes tenentur, sicut dicitur Proverbiorum 24, 11 : Cum ceciderit inimicus tuus,
      ne gaudeas ; et Ecclesiastici 8, 8 : Noli de inimico tuo mortuo gaudere. Diligere vero
      omnino quantum ad affectum elicitum et imperatum, optando ei bona aeterna et temporalia, hoc
      perfectionis est et supererogationis. Diligere vero ad bona aeterna, hoc necessitatis est
      praeceptionis ; et ad hoc omnes generaliter sunt obligati, tam perfecti quam imperfecti,
      sicut rationes quae ad primam partem inducuntur ostendunt, et ideo concedendae sunt.</p>
        </div>
        <div xml:id="bb-d1e27960-Dd1e251">
          <head xml:id="bb-d1e27960-Hd1e253">Ad Rationes</head>
          <p xml:id="bb-d1e27960-d1e256">Ad illud ergo quod primo obicitur in contrarium de Matthaei 5, 43 : Diliges amicum tuum et
      odio habebis inimicum tuum, responderi potest dupliciter. Primo, quod haec Lex nunquam
      praecipit odio haberi inimicum, sed ipsi Iudaei hoc arguebant a contrario sensu, quia tantum
      praecipiebatur eis diligere amicos, arguebant ex hoc quod debebant odire inimicos. Aliter
      responderi potest quod est odium affectus et odium effectus ; et iterum, est inimicus
      Ecclesiae sive fidei et inimicus personalis. Cum ergo Lex innuebat inimicum odio esse
      habendum, hoc intelligitur de odio effectus et de inimico Ecclesiae et cultus divini. Odio
      vero affectus neminem praecipiebat odire, nec inimicum personalem nec inimicum Ecclesiae.
      Inimicum autem personalem non praecipiebat odiri nec odio affectus nec odio effectus, immo
      potius obligabat ad diligendum ipsum, licet non esset tunc ita expressum ; unde et Dominus
      explicuit in Matthei 5, 44. Et propterea non potest ex hoc argui quod non omnes teneantur
      diligere inimicos.</p>
          <p xml:id="bb-d1e27960-d1e259">Ad illud vero quod obicitur, quod hoc perfectorum est, respondent aliqui quod illud
      intelligitur de dilectione affectus et effectus, non de dilectione affectus tantum. Sed
      utrum hoc sit verum, in sequenti problemate declarabitur. gaudere. Nunc autem dicamus quod,
      si intelligatur de affectu elicito et imperato, perfectionis est ; si vero de affectu
      elicito tantum, est generalis necessitatis. Glossa vero loquitur ibi de dilectione quantum
      ad utrumque modum.</p>
          <p xml:id="bb-d1e27960-d1e262">Ad illud quod obicitur, quod diligere inimicos est mirabile, dicendum quod mirabile dicitur
      illud quod est supra facultatem naturae ; hoc autem potest esse dupliciter : secundum quod
      est operatio naturae simpliciter et naturae rationalis. Facere autem mirabilia supra posse
      naturae simpliciter, hoc est per gratiam gratis datam, quam vocat Apostolus operationem
      virtutum ; et hoc non omnibus est datum. Facere vero mirabilia supra posse naturae
      rationalis, hoc est per gratiam gratum facientem, utpote per fidem et caritatem. Per fidem
      enim credimus multa quae non possemus credere sine ea et quae videntur infidelibus nimis
      incredibilia ; et per caritatem amamus ea quae videntur caritatem non habentibus odibilia.
      Et haec mirabilia continentur in Lege divina, et datum est illa omnibus facere qui volunt in
      se suscipere gratiam gratum facientem. Et pro tanto non potest argui quod non teneamur ad
      dilectionem inimici ; hoc enim est aliud genus mirabilis quam illud de quo loquitur
      <name ref="#Augustine">Augustinus</name>.</p>
          <p xml:id="bb-d1e27960-d1e268">Ad. illud vero quod obicitur de auctoritate <name ref="#Ambrose">Ambrosii</name>, quod sufficit, si odio non habemus,
      dicendum quod auctoritas illa truncate inducitur ; dicit enim haec duo simul : Sufficit, si
      simpliciter diligimus et non odio habemus. Quae duo valde rationabiliter dicit et duplicem
      affectum dilectionis innuit ; et ad confirmationem facit praehabitae responsionis, per quam
      auctoritas illa satis clare potest intelligi.</p>
        </div>
      </div>
    </body>
  </text>
</TEI>