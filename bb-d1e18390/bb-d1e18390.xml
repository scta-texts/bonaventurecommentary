<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 20, A. 1, Q. 6</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 20, A. 1, Q. 6</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e18390">
        <head xml:id="bb-d1e18390-Hd1e119">III, D. 20, A. 1, Q. 6</head>
        <head xml:id="bb-d1e18390-Hd1e122" type="question-title">Utrum alio modo potuerit Deus genus humanum salvare.</head>
        <p xml:id="bb-d1e18390-d1e125">Sexto et ultimo quaeritur, utrum alio modo potuerit Deus genus humanum salvare.</p>
        <div xml:id="bb-d1e18390-Dd1e128" type="rationes-principales">
          <head xml:id="bb-d1e18390-Hd1e130">Rationes Principales</head>
          <p xml:id="bb-d1e18390-d1e133">Et quod sic, videtur. Primo per illud quod dicit Leo Papa in quodam sermone in Ramis
      Palmarum : <quote xml:id="bb-d1e18390-Qd1e135">Omnipotentia Filii Dei, quae propter eamdem essentiam est aequalis Patri,
       potuisset liberare genus humanum solo imperio voluntatis suae, nisi divinis operibus
       maxime congruisset ut nequitiae hostilis adversitas eo quem vicerat,
      vinceretur</quote>.</p>
          <p xml:id="bb-d1e18390-d1e139">Item, hoc ipsum dicit <name ref="#Augustine">Augustinus</name>, De Trinitate, et habetur in littera : <quote xml:id="bb-d1e18390-Qd1e144">Dicimus
       alium modum possibilem Deo fuisse, cuius potestati cuncta subiacent ; sed nostrae miseriae
       sanandae convenientiorem ali uin non fuisse</quote>.</p>
          <p xml:id="bb-d1e18390-d1e148">Item, hoc ipsum ostenditur expressius auctoritate Gregorii, XX, in Moralibus : <quote xml:id="bb-d1e18390-Qd1e150">Qui
       nos fecit existere ex nihilo ; revocare etiam sine morte et passione sua
      potuit</quote>.</p>
          <p xml:id="bb-d1e18390-d1e154">Item, hoc ipsum ostenditur per deductionem ad inconveniens, quia, si non potuisset nos alio
      modo liberare, ergo tunc fuisset divina potentia limitata. et persona Christi passioni
      subiecta ; quod omnino est absurdum : ergo et illud ex quo sequitur.</p>
          <p xml:id="bb-d1e18390-d1e158">Contra : Super illud ad Hebraeos 2, 10 : <quote xml:id="bb-d1e18390-Qd1e160">Decebat auctorem salutis eorum per
       passionem consumnari</quote>, Glossa : <quote xml:id="bb-d1e18390-Qd1e163">Nisi Christus moreretur, homo non
       redimeretur et non redemptus periret et frustra essent omnia facta</quote>. Si ergo hoc
      est impossibile, restat quod primum est impossibile, scilicet Christum non mori pro salute
      generis humani. Et si hoc, impossibile fuit alio modo genus humanum liberari quam per mortem
      Christi.</p>
          <p xml:id="bb-d1e18390-d1e167">Item, <name ref="#Anselm">Anselmus</name>, in libro Cur Deus homo : <quote xml:id="bb-d1e18390-Qd1e172">Non potuit transire calicem nisi biberet,
       non quia non posset vitare mortem, si vellet, sed, sicut dictum est, impossibile fuit
       aliter salvare mundum</quote>. Redit ergo idem quod prius.</p>
          <p xml:id="bb-d1e18390-d1e176">Item, sicut dicit <name ref="#Augustine">Augustinus</name> : <quote xml:id="bb-d1e18390-Qd1e181">Nullus alius modus fuit isto congruentior</quote>. Si
      ergo optimi <quote xml:id="bb-d1e18390-Qd1e184">est optima adducere</quote>, sicut boni est bona facere, videtur quod
      necessarium fuit summam bonitatem istum modum eligere. Si ergo necessarium fuit eligere
      istum modum, impossibile fuit alio modo salvari.</p>
          <p xml:id="bb-d1e18390-d1e188">Item, Deus, cum sit summe iustus, negare se ipsum non potest : ergo, si debet reparare
      genus humanum, necesse est quod reparet per viam iustitiae ; sed reparatio per viam
      iustitiae non potest esse nisi per satisfactionem, sicut supra fuit ostensum ; satisfacere
      autem pro toto genere humano non potest nisi Deus et homo ; modus satisfaciendi sufficiens
      esse non potest, nisi ut solvatur anima pro anima et detur vita pro vita : ergo, a primo,
      impossibile fuit quod Deus humanum genus repararet alia via.</p>
        </div>
        <div xml:id="bb-d1e18390-Dd1e192">
          <head xml:id="bb-d1e18390-Hd1e194">Conclusio</head>
          <head xml:id="bb-d1e18390-Hd1e197" type="question-title">Genus humanum ex parte Dei reparantis et liberantis potuit alia
      via quam per mortem Christi reparari; licet ex parle generis humani reparati non poluit
      salvari nisi hac via a Deo determinala.</head>
          <p xml:id="bb-d1e18390-d1e200">Respondeo : Dicendum quod, cum quaeritur, utrum alio modo genus humanum potuerit reparari
      quam per mortem Christi, potest quaeri vel de potentia Dei reparantis vel ex parte generis
      humani reparati. Si ex parte Dei reparantis, sic absque dubio aliter potuit genus numanum
      liberare et reparare, sicut Sancti dicunt ; et magister Hugo de Sancto Victore alium modum
      assignat, in libro De sacramentis, et <name ref="#Lombard">Magister</name> recitat in littera. Non enim est limitanda
      divina potentia, immo etiam sicut solo nutu mentis et imperio voluntatis potuit. creare, ita
      etiam potuit reparare. Si autem quaeratur de potentia ex parte generis humani reparati et
      liberati, sic dicendum quod determinafum fuit sibi posse ad hanc viam ; et isto modo
      intelligendo concedi potest quod genus humanum non potuit aliter reparari, sicut conceditur
      quod nullus homo potest salvari nisi credat in Christum. Non enim patet nobis alia via
      salutis, nec est aliud nomen sub caelo, in quo oporteat nos salvos fieri. Potuisset tamen
      Deus, si voluisset, aliud nomen dare in quo salus nostra consisteret. Concedendae sunt
      igitur rafiones ad primam partem, quoniam ostendunt alium modum nostrae salutis Deo fuisse
      possibilem quantum est ex parte divinae potentiae.</p>
        </div>
        <div xml:id="bb-d1e18390-Dd1e208">
          <head xml:id="bb-d1e18390-Hd1e210">Ad Rationes</head>
          <p xml:id="bb-d1e18390-d1e213">Ad illud vero quod obicitur in contrarium de Glossa et de <name ref="#Anselm">Anselmo</name>, dicendum quod
      auctoritates illae intelliguntur quantum est ex parte nostra, praesupposita dispositione
      divitia, qua nos sic et non alio modo liberare decrevit. Per hunc etiam modum intelligenda
      est auctoritas <name ref="#Ambrose">Ambrosii</name>, quae posita fuit supra, distinctione decima octava, capitulo
      ultimo. Tantum, inquit, fuit peccatum nostrum ut salvari non possemus, nisi unigenitus Dei
      Filius moreretur pro nobis debitoribus mortis. Hoc, inquam, intelligendum est quia Deus nos
      aliter non decrevit salvare. Per hunc etiam modum intelligendae sunt auctoritates
      consimiles.</p>
          <p xml:id="bb-d1e18390-d1e222">Ad illud quod obicitur, quod optimi est optima adducere, dicendum quod est optimum
      simpliciter et optimum in genere. Et optimum in genere potest esse magis et minus bonum ; et
      Deus adducit optima in genere, et ideo si facit optima ut etiam possit facere meliora et
      minus bona. Ideo, quamvis iste modus esset nostrae miseriae convenientior, non tamen
      oportuit quod ita eligeret istum modum quod non posset eligere alium modum.</p>
          <p xml:id="bb-d1e18390-d1e225">Ad illud quod ultimo obicitur, quod Deus non potest facere contra suam iustitiam, et
      iustitia non potest praeter satisfactionem culpam dimittere, responderi potest per
      interemptionem duarum propositionum quas proponit, quarum prima est haec, quod non potuit
      liberari genus humanum nisi per viam iustitiae : potuit enim liberare per viam misericordiae
      ; nec in hoc fuisset factum praeiudicium iustitiae, si hoc facere voluisset. Potuisset enim
      omnia demerita delere et hominem in priori statu constituere, nec remansisset aliquid
      inordinatum in universo nec etiam impunitum. Peccatum enim fert secum poenam suam, per quam
      ordinatur ; et ita si sine satisfactione genus humanum liberasset, non propter hoc contra
      iustitiam fecisset. Potest etiam responderi per interemptionem illius quod nullo alio modo
      potuit satisfacere nisi per mortem. Quamvis enim hoc esset magis congruum, fortassis modicum
      supplicium in tam nobili persona suffecisset ad humani generis reparationem ; sed Dominus in
      liberando supererogavit, propter quod dicitur : Copiosa apud eum redemptio. Esto tamen quod
      non alio modo potuisset satisfieri pro genere humano, nec genus humanum aliter redimi, sicut
      multi concedunt, tamen ex hoc non sequitur quod alio modo non potuerit liberari. De
      liberatione enim firmiter credo quod alio modo potuit liberare ; de redemptione vero nec
      nego nec audeo affirmare, quia temerarium est, cum de divina potentia agitur, terminum ei
      praefigere. Amplius enim potest quam nos possumus cogitare.</p>
        </div>
      </div>
    </body>
  </text>
</TEI>