<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 15, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 15, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e14041">
        <head xml:id="bb-d1e14041-Hd1e119">III, D. 15, A. 1, Q. 2</head>
        <head xml:id="bb-d1e14041-Hd1e122" type="question-title">Utrum Christus assumpserit omnes defectus nostros praeter
    peccatum.</head>
        <p xml:id="bb-d1e14041-d1e125">Secundo quaeritur de huiusmodi defectibus quantum ad generalitatem, et est quaestio, utrum
    Christus assumpserit omnes defectus nostros praeter peccatum.</p>
        <div xml:id="bb-d1e14052" type="rationes-principales">
          <head xml:id="bb-d1e14041-Hd1e130">Rationes Principales</head>
          <p xml:id="bb-d1e14041-d1e133">Et quod sic, videtur. Per <name ref="#JohnDamascenus">Damascenum</name>, qui, in libro III, ait sic : <quote xml:id="bb-d1e14041-Qd1e138">Totus totum
       assumpsit me, ut toti mihi salutem gratificaret</quote>. Ergo, si omnes defectus nostros
      venit curare, videtur quod omnes debuit assumere.</p>
          <p xml:id="bb-d1e14041-d1e142">Item, <quote xml:id="bb-d1e14041-Qd1e144">quod fuit inassumptibile fuit incurabile</quote>. Ergo, si aliqui defectus
      nostri fuerunt a Christo inassumptibiles, fuerunt incurabiles ; si igitur omnes fuerunt
      curabiles, omnes fuerunt assumptibiles : ergo videtur quod assumpserit omnes.</p>
          <p xml:id="bb-d1e14041-d1e148">Item, in assumptione nostrorum defectuum manifestatur divina misericordia : ergo in
      assumptione plurium defectuum ostenditur maior misericordia, et in assumptione omnium
      ostenditur maxima ; sed maxima misericordia Dei ostensa fuit in assuniptione nostrarum
      infirmitatum et defectuum : ergo videtur quid Christus omnes defectus debuit assumere.</p>
          <p xml:id="bb-d1e14041-d1e151">Item, in nostrorum defectuum assumptione fuit humiliatio ; sed tantum se humiliavit quantum
      potuit, secundum quod dicit <name ref="#Bernard">Bernardus</name> : <quote xml:id="bb-d1e14041-Qd1e156">Descendit quantum descendere potuit</quote>.
      Si igitur maior est humiliatio in assumptione plurium defectuum quam paucorum et in
      assumptione omnium quam quorumdam, videtur quod Christus assumere debuerit universitatem
      defectuum nostrorum.</p>
          <p xml:id="bb-d1e14041-d1e161">Sed contra : In nobis videmus defectus membrorum et aliquorum sensuum exteriorum, sicut
      visus et auditus ; sed tales Christus non assumpsit nec decuit eum assumere : ergo non
      decuit ipsum assumere omnes defectus nostros poenales.</p>
          <p xml:id="bb-d1e14041-d1e164">Item, in nobis reperiuntur aegritudines contrariae, sicut patet in febribus et aliis
      infirmitatibus, reperiuntur etiam aegritudines incurabiles. Ergo, si <quote xml:id="bb-d1e14041-Qd1e166">contraria non
       possunt esse simul in eodem</quote>, videtur quod omnes defectus nostros poenales nec
      potuerit nec debuerit simul assumere.</p>
          <p xml:id="bb-d1e14041-d1e170">Item, fomes et pronitas ad malum non est culpa, quia potest esse in nobis, omni culpa
      deleta ; sed Christus talem defectum nec habuit nec habere potuit, quia non potuit peccare,
      ergo nec ad peccatum pronitatem habere : et ita redit idem quod prius.</p>
          <p xml:id="bb-d1e14041-d1e173">Item, obicitur de difficultate ad bonum, quae est defectus in nobis poenalis ; in Christo
      autem talis defectus non fuit nec esse potuit : quaeritur igitur in generali, quales
      defectus assumpsit, si non omnes assumpsit.</p>
        </div>
        <div xml:id="bb-d1e14101">
          <head xml:id="bb-d1e14041-Hd1e179">Conclusio</head>
          <head xml:id="bb-d1e14041-Hd1e182" type="question-title">Christus assunsit defectus poenales tantum, non vitiosos, nec
      omnes poenales, sed tantum naturales, non autem personales</head>
          <p xml:id="bb-d1e14041-d1e185">Respondeo : Dicendum quod absque dubio Christus non omnes defectus nostros assumpsit, sicut
      dicit <name ref="#Lombard">Magister</name> in littera, sed illos tantum, quos ipsum assumere decuit et nobis expediens
      fuit. Sed qui sint isti defectus, adhuc quaestione indiget sicut et primum, et innuit
      <name ref="#Lombard">Magister</name> illos defectus decuisse et expedivisse illum assumere qui faciunt vel ad veritatis
      naturae assumptae ostensionem vel ad operis propter quod venerat consummationem. Sed adhuc
      qui sunt isti defectus, difficile est discernere.</p>
          <p xml:id="bb-d1e14041-d1e194">Voluerunt autem aliqui dicere quod isti sunt defectus, quos Deus plantavit in nostra
      natura. Quidam enim defectus sunt qui ortum habent ex absentia gratiae, sicut ignorantia et
      rebellio carnis ad spiritum et consimilia. Quidam autem sunt qui non solum ex hoc ortum
      habent, sed etiam ex compositione partium constituentium, sicut fames, sitis, mors, dolor et
      consimilia, quae ortum habent non tantum ex culpa, sed ex hoc quod humana natura est ex
      contrariis constituta ; et tales defectus sunt qui faciunt ad veritatis naturae assumptae
      manifestationem et ad operis suscepti consummationem, alii vero minime. Sed illud adhuc
      habet calumniam, propter hoc quod aegritudines multae ortum habent ex complexione hominis,
      quas constat Christum non assumpsisse. Praeterea, omnes defectus nostri poenales magis
      videntur secuti esse ex nostra transgressione et divina punitione quam ex primaria
      plantatione.</p>
          <p xml:id="bb-d1e14041-d1e197">Et propterea potest alio modo dici quod quidam sunt defectus qui sunt ex culpa, quidam vero
      qui sunt ex culpa et ad culpam, sicut pronitas ad malum et difficultas ad bonum. Illos autem
      defectus qui non tantum sunt ex culpa, sed etiam via ad culpam, non decuit Christum
      assumere, quia Christus fuit minister iustitiae omnino segregatus a peccato. Alios autem
      defectus decuit ipsum assumere, sed non omnes, quia quidam sunt defectus naturales, quidam
      personales. Defectus autem naturales voco illos qui respiciunt totam naturam humanam
      universaliter, sicut fames et sitis et defectus consimiles. Personales autem defectus sunt
      qui respiciunt aliquas personas specialiter, sicut diversae aegritudinum species. Quoniam
      igitur Christus venerat naturam humanam redimere communiter sine personarum distinctione,
      hinc est quod defectus naturales, non personales defectus, poenales tantum, non vitiosos,
      debuit in se habere, sicut ostendunt rationes ad hanc partem adductae.</p>
        </div>
        <div xml:id="bb-d1e14126">
          <head xml:id="bb-d1e14041-Hd1e204">Ad Rationes</head>
          <p xml:id="bb-d1e14041-d1e207">Ad illud ergo quod obicitur in contrarium de <name ref="#JohnDamascenus">Damasceno</name>, quod totum assumpsit ut totum
      curaret, dicendum quod hoc intelligitur de his quae sunt de constitutione naturae, non de
      his quae pertinent ad defectum naturae ; et hoc ipsum verbum insinuat. Nam proprie quod
      curatur dicitur natura, morbus vero est illud a quo curatur, quia morbus expellitur, sed
      natura servatur. Et per hoc patet responsio ad sequens, quo dicitur quod inassumptibile est
      incurabile ; hoc enim intelligitur de natura et eius partibus, quae proprie dicuntur curari,
      non de defectibus, qui potius dicuntur coassumi quam assumi, magis etiam dicuntur expelli
      quam sanari.</p>
          <p xml:id="bb-d1e14041-d1e213">Ad illud quod obicitur de ostensione misericordiae, dicendum quod misericordia semper se
      ostendit, salva rectitudine iustitiae et ordine sapientiae ; ideo nullos defectus debuit
      assumere qui non essent ordinati ad nostrum profectum et expeditionem nostrae salutis ;
      multi autem sunt qui potius impedivissent quam iuvissent, sicut defectus membrorum vel
      sensuum et aliorum consimilium. Et ideo non sequitur illud.</p>
          <p xml:id="bb-d1e14041-d1e216">Ad illud vero quod postremo obicitur de humiliatione, dicendum consimiliter quod omnis
      humiliatio virtuosa et laudabilis ortum habet ex discretione rationis ; non enim procedere
      debet ex impetu, sed e causa rationabili. Et quia de aliquibus defectibus rationabile non
      erat ut Christus se per eorum assumptionem humiliaret, quia se potius ex illa humiliatione
      inutilem quam utilem reddidisset, sicut si fuisset caecus vel gibbosus et huiusmodi, ideo
      tales nullo modo debuit assumere, sed illos solum de quibus supra dictum est, videlicet
      illos qui respiciunt ipsam naturam et praebent viam ad iustitiam, non ad culpam.</p>
        </div>
      </div>
    </body>
  </text>
</TEI>