<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 20, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 20, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e18503">
        <head xml:id="bb-d1e18503-Hd1e119">III, D. 20, Dubia</head>
        <div xml:id="bb-d1e18508">
          <head xml:id="bb-d1e18503-Hd1e124">Dub. I.</head>
          <p xml:id="bb-d1e18503-d1e127">In parte ista sunt dubitationes circa litteram. Et primo quaeritur de hoc quod dicit :
      Iuste illo deserente, peccantem peccati auctor illico invasit. Hoc enim videtur
      inconvenienter dictum. Sicut enim Adam peccavit in consentiendo, ita diabolus peccavit
      seducendo. Ergo sicut fuit iustum hominem tradi in potestatem diaboli, ita iustum fuit
      diabolum tradi in potestatem hominis. Item, gravius peccavit peccati auctor quam consentiens
      in peccatum. Ergo mtilto fortius debuit tradi diabolus in potestatem hominis quam homo in
      potestatem diaboli.</p>
          <p xml:id="bb-d1e18503-d1e130">Respondeo : Dicendum est ad hoc quod tam diabolum quam Adam invasit sententia iudicis
      condemnantis : uterque enim punitus fuit, sicut scribitur 3, 14 Genesis ; sed tamen magis
      decebat secundum ordinem divinae iustitiae hominem subiugari quam e converso, propter hoc
      quod homo sponte subiecit se illi consentiendo.</p>
        </div>
        <div xml:id="bb-d1e18520">
          <head xml:id="bb-d1e18503-Hd1e136">Dub. II.</head>
          <p xml:id="bb-d1e18503-d1e139">Item quaeritur de hoc quod dicit : Remissio peccatorum, per sanguinem Christi data, a
      diabolo eruit, ut sic iustitia vincatur diabolus, non potentia. Videtur enim secundum hoc
      quod Deus posset facere per iustitiam aliquid et non per potentiam et e converso. Sed contra
      hoc est quod est summe iustus et summe potens : ergo nihil potest facere nisi iuste et
      potenter. Item, esto quod Deus fuisset usus potentia in liberatione hominis, cum diabolus
      nullum ius haberet in eo, nullam iniuriam fecisset diabolo.</p>
          <p xml:id="bb-d1e18503-d1e142">Respondeo : Dicendum quod in auctoritate praemissa non separatur iustitia a potentia, ita
      quod una sit sine altera in operatione divina ; sed in hoc innuitur quod aliquod est opus in
      quo per excellentiam manifestatur iustitia ; aliquod, in quo per excellentiam manifestatur
      potentia ; et Deus illum modum elegit in quo manifestatur iustitia, ut nobis daret imitandi
      formam. Ad illud quod quaeritur, utrum, si liberasset per potentiam, fuisset tbi iustitia,
      dicendum, quod sic, sed tamen non fuisset ita manifesta.</p>
        </div>
        <div xml:id="bb-d1e18532">
          <head xml:id="bb-d1e18503-Hd1e148">Dub. III.</head>
          <p xml:id="bb-d1e18503-d1e151">Item quaeritur de hoc quod dicit : Legitur quod Christus traditus sit a Patte et quod
      semetipsum tradidit. Hoc enim videtur falsum. Si enim Deus tradidit eum in mortem, videtur
      quod Iudaei eum occiderunt auctoritate Dei : ergo Deus particeps fuit in illo homicidio. Si
      tu dicas quod tradidit eum, quia permisit eum occidi, similiter posset dici de quolibet qui
      occiditur, quia quemlibet qui occiditur permittit Deus occidi. Item, qui potest alium
      liberare ab occisione et non liberat, dicitur eum occidere interpretative. Ergo, cum Deus
      Pater potuerit liberare Filium ut non occideretur, videtur quod saltem interpretative debet
      dici eum occidisse.</p>
          <p xml:id="bb-d1e18503-d1e154">Respondeo : Dicendum quod mors est privatio vitae, et haec habet comparationem ad
      inferentem et ad eum qui sustinet. Et secundum hoc aliquis potest dupliciter tradere alium
      in mortem : aut quia facit ut alii inferant ei mortem aut quia facit ut ipse sustineat
      mortem. Quoniam ergo sustinentia mortis fuit a Deo Patre et fuit a Christo, quia Deus Pater
      voluit quod ipse sustineret mortem et ipse voluntarie sustinuit, hinc est quod traditus
      dicitur a Patre, traditus etiam dicitur a se. Rursus, quia Iudas et Iudaei procuraverunt ut
      alii inferrent ei mortem, hinc est quod traditus dicitur a Iuda et a Iudaeis. Et quoniam
      sustinentia mortis. fuit laudabilis, illatio autem fuit vituperabilis, hinc est quod
      traditio Dei et Christi laudatur, traditio Iudae et Iudaeorum vituperatur. Et sic patet quod
      mors a parte sustinentis fuit Deo placita et accepta, sed a parte infligentium fuit tantum
      permissa. Et per hoc patet responsio ad primum obiectum.</p>
          <p xml:id="bb-d1e18503-d1e157">Ad illud vero quod obicitur, quod permittens alium occidi, cum possit prohibere, est
      particeps homicidii, dicendum quod illud fallit in Deo, qui potest peccata omnia prohibere
      et non prohibet ; hoc enim spectat ad regimen suae providentiae, sicut in primo et in
      secundo libro fuit ostensum.</p>
        </div>
        <div xml:id="bb-d1e18547">
          <head xml:id="bb-d1e18503-Hd1e163">Dub. IV.</head>
          <p xml:id="bb-d1e18503-d1e166">Item, quaeritur de hoc quod dicit : Actus Iudae et Iudaeorum mali, quibus operati sunt
      passionem, quae est bonum. Videtur enim implicare duo opposita. Si enim actus recipit
      denominationem a termino, et passio Christi fuit bona, videtur ergo quod actus eorum fuerunt
      boni. Item, mors et vita opponuntur ; sed Christi vita et generatio fuit bona : ergo mors et
      corruptio fuit mala. Item, iuxta hoc quaeritur, utrum simpliciter dicendum sit quod passio
      Christi fuit bona vel mala. Cum enim habeat auctorem bonum et malum, sicut supra dictum est,
      non est maior ratio quare magis debeat ab hoc quam ab illo denominari. Quaeritur etiam, dato
      quod passio sit bona, utrum concedendum sit quod Iudaei operati sint bonum.</p>
          <p xml:id="bb-d1e18503-d1e169">Respondeo : Dicendum quod, cum quaerimus de bonitate passionis, non quaerimus de bonitate
      vel malitia in genere naturae, sed in genere moris. De hac igitur bonitate absque dubio est
      concedendum quod passio Christi fuit simpliciter bona. Si enim pretiosa est in conspectu
      Domini mors Sanctorum eius, multo magis mors Christi fuit pretiosissima. Triplici autem ex
      causa debet dici mors Christi simpliciter bona. Una est strenuitas virtutis ex parte
      sustinentis. Sustinebat enim illam passionem virtuossime, quia patientissime et
      constantissime. Tertia est honestas causae moriendi. Mortuus enim fuit pro veritate dicenda
      ; unde Pilatus scripsit super eum causam : Iesus Nazarenus, rex Iudaeorum. Secunda est
      utilitas redemptionis ex parte humani generis, quia per illam totum genus humanum est
      liberatum. Quamvis autem passio Christi sit bona simpliciter, tamen actio Iudaeorum fuit
      mala simpliciter, quia ex mala voluntate et radice processit ; nec propter bonitatem
      passionis, quae exinde secuta est, bona dicenda est ; hoc enim fuit praeter intentionem
      ipsorum per operationem divinam, per quam Deus de multis malis elicit multa bona.</p>
          <p xml:id="bb-d1e18503-d1e172">Et per hoc patet responsio ad obiecta. Primum enim patet quod non est ibi implicatio
      incompossibilium, sicut iam ostensum est. Secundum etiam patet quod mors et vita non
      opponuntur in genere moris, sed in genere naturae. Tertium etiam patet qua.re passio Christi
      dicitur simpliciter bona. Passio enim dicitur ut est in patiente ; et ideo magis dicitur
      passio esse bona ut est a bona voluntate patientis, quam mala ut est a mala voluntate
      inferentis.</p>
          <p xml:id="bb-d1e18503-d1e175">Ad illud quod ultimo quaeritur, utrum concedendum sit quod Iudaei operati sint bonum,
      dicendum quod est opus operans et est opus operatum. Cum ergo quaeritur, utrum Iudaei
      operati sint bonum, bonum potest dicere bonitatem circa opus operans vel circa opus
      operatum. Si circa opus operans, simpliciter est negandum, quia tale opus in Iudaeis
      simpliciter fuit malum. Si circa opus operatum, quod quidem fuit mors et passio Christi, hoc
      dupliciter potest intelligi : aut primo et per se, et sic falsum est quod Iudaei operati
      sunt bonum. Illud enim opus operatum bonitatem non habuit ex intentione Iudaeorum. Si autem
      intelligatur per accidens et ex consequenti, sic habet veritatem. Iudaei enim fuerunt
      operati passionem Christi, quae quidem fuit maximum bonum et saluberrimum toti mundo.</p>
        </div>
      </div>
    </body>
  </text>
</TEI>