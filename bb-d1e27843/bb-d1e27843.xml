<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 30, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 30, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e27843">
        <head xml:id="bb-d1e27843-Hd1e119">III, D. 30, A. 1, Q. 3</head>
        <head xml:id="bb-d1e27843-Hd1e122" type="question-title">Utrum perfectam caritatem habentes teneantur implere ea quae sunt
    perfectionis.</head>
        <p xml:id="bb-d1e27843-d1e125">Tertio quaeritur, utrum perfectam caritatem habentes teneantur ea quae sunt perfectionis
    implere.</p>
        <div xml:id="bb-d1e27854" type="rationes-principales">
          <head xml:id="bb-d1e27843-Hd1e130">Rationes Principales</head>
          <p xml:id="bb-d1e27843-d1e133">Et quod sic, videtur Matthaei 5, 48 : <quote xml:id="bb-d1e27843-Qd1e135">Estote perfecti, sicut et Pater vester
       caelestis perfectus est</quote> ; hoc dicitur Apostolis et apostolicis viris. Ergo videtur
      quod omnes viri perfecti teneantur ad ea quae sunt perfectionis.</p>
          <p xml:id="bb-d1e27843-d1e139">Item, Gregorius, in quadam Homilia : <quote xml:id="bb-d1e27843-Qd1e141">Cum augentur dona, rationes crescunt
       donorum</quote> ; unde et auctoritas dicit quod <quote xml:id="bb-d1e27843-Qd1e144">cui plus committitur, plus ab eo
       exigitur</quote>. Ergo cui committitur perfecta caritas, cum Deus exigat actum
      convenientem habitui, videtur quod ille teneatur ad opera perfectionis.</p>
          <p xml:id="bb-d1e27843-d1e148">Item, sicut se habet caritas imperfecta ad opera simplicis iustitiae, sic se habet caritas
      perfecta ad opera iustitiae consummatae ; sed habens caritatem imperfectam tenetur ad ea
      quae sunt simplicis iustitiae : ergo videtur quod habens caritatem perfectam obligetur ad
      opera perfectionis.</p>
          <p xml:id="bb-d1e27843-d1e151">Item, caritas aut proficit aut deficit ; sed habens caritatem tenetur non deficere : ergo
      tenetur proficere, cum non sit medium inter haec. Qui autem habet perfectam caritatem non
      potest proficere nisi in operibus perfectis : ergo videtur quod omnis in quo est perfectio
      caritatis obligetur ad opera perfectionis.</p>
          <p xml:id="bb-d1e27843-d1e155">Sed contra : Matthaei 19, 17 : <quote xml:id="bb-d1e27843-Qd1e157">Si vis ad vitam ingredi, serva mandata</quote>.
      Igitur ex sola observantia mandatorum videtur quod homo possit pervenire ad salutem : ergo
      non videtur quod ad ea obligetur quae sunt caritatis perfectae.</p>
          <p xml:id="bb-d1e27843-d1e161">Item, Iacobi 3, 2 : <quote xml:id="bb-d1e27843-Qd1e163">Qui non offendit in verbo, hic perfectus est vir</quote> ; sed
      nullus tenetur ad hoc quod non offendat in verbo, quantumcumque sit perfectus : ergo propter
      perfectionem caritatis non obligatur quis ad ea quae sunt perfectionis.</p>
          <p xml:id="bb-d1e27843-d1e167">Item, quanto aliquis est in maiori caritate constitutus, tanto plus habet de libertate
      spiritus ; et quanto plus habet de libertate spiritus, tanto paucioribus vinculis obligatur.
      Ergo perfecti non tenentur ad plura quam teneantur imperfecti, quantum est de ipsa
      perfectione caritatis ; si ergo imperfecti non astringuntur ad opera perfectionis, videtur,
      a maiori, quod nec illi debeant astringi qui sunt in caritate perfecta constituti.</p>
          <p xml:id="bb-d1e27843-d1e170">Item, status caritatis perfectae non excedit caritatem imperfectam in infinitum. Cum ergo
      mortale excedat veniale in infinitum, quod est veniale imperfecto non est mortale perfecto,
      quantum est de ipso genere status : ergo non videtur quod perfectio caritatis obliget
      hominem ad opera perfectionis. Si enim obligaret, iam videretur quod perfectus vir esset
      peioris conditionis.</p>
        </div>
        <div xml:id="bb-d1e27900">
          <head xml:id="bb-d1e27843-Hd1e176">Conclusio</head>
          <head xml:id="bb-d1e27843-Hd1e179" type="question-title">Status caritatis perfectae, quantum est de se, non obligat nisi ad
      eam perfectionem, quae consistit in impletione mandatorum.</head>
          <p xml:id="bb-d1e27843-d1e182">Respondeo : Ad praedictorum intelligentiam est notandum quod multiplex est genus
      perfectionis et multiplex est etiam ratio obligandi. Quinque enim perfectionis genera
      consueverunt distingui. Una est perfectio sufficientiae, quae consistit in adimpletione
      mandatorum ; et de hac Matthaei 5, 48 : <quote xml:id="bb-d1e27843-Qd1e184">Estote perfecti, sicut Pater vester caelestis
       perfectus est</quote>. Secunda est perfectio religionis, quae consistit in observantia
      consiliorum ; et de hac dicitur Matthaei 19, 21 : <quote xml:id="bb-d1e27843-Qd1e187">Si vis perfectus esse, vade et
       vende omnia quae habes</quote> etc. Tertia est perfectio praelationis, quae consistit in
      regimine subditorum et de hac dicitur Lucae 6, 40 : <quote xml:id="bb-d1e27843-Qd1e190">Perfectus omnis erit, si sit
       sicut magister eius</quote>. Quarta est perfectio comparationis, quae consistit in
      ostensione exemplorum ; et de hac dicitur Genesis 6, 9 : <quote xml:id="bb-d1e27843-Qd1e193">Noe vir iustus atque
       perfectus in generationibus suis</quote>. Quinta est perfectio tranquillitatis, quae
      consistit in consummatione difficillimorum et optimorum, I Ioannis 4, 18 : <quote xml:id="bb-d1e27843-Qd1e196">Perfecta
       caritas foras mittit timorem</quote> ; et <name ref="#Aristotle">Philosophus</name> dicit quod <quote xml:id="bb-d1e27843-Qd1e203">perfecta virtus
       optimorum est operativa</quote>.</p>
          <p xml:id="bb-d1e27843-d1e207">Similiter intelligendum est quod quinque modis obligatur aliquis ad aliquid. Primum genus
      obligationis est propter mandatum divinum ; secundum est propter votum emissum ; tertium est
      propter officium susceptum ; quartum est propter vitandum scandalum ; quintum est propter
      conscientiae iudicium.</p>
          <p xml:id="bb-d1e27843-d1e210">Cum ergo quaeritur, utrum homo in perfecta caritate existens teneatur ad opera
      perfectionis, dicendum quod, si perfectio accipiatur primo modo, videlicet pro perfectione
      iustitiae, quae consistit in impletione mandatorum, sic obligatur ad illam perfectionem
      sicut et alii ; et eo magis de bono et aequo quo magis percepit donum per quod possit
      implere divinum mandatum. Si autem loquamur de aliis generibus perfectionis, dicendum quod
      non obligatur homo existens in perfecta caritate ad illa, quantum est ex obligatione divini
      mandati ; nec aliter obligatur, nisi interveniat aliquod vinculum sequentium, videlicet
      votum, per quod obligetur ad perfectionem religionis ; vel officium susceptum, per quod
      obligetur ad perfectionem praelationis ; vel scandalum, ratione cuius obligetur ad
      perfectionem comparationis ; vel conscientiae dictamen, per quod obligetur ad perfectionem
      tranquillitatis. His enim intervenientibus, superinducitur nova obligatio ad huiusmodi
      genera perfectionum praedictarum. Sed status caritatis, quantum est de se, necessariam
      obligationem non adducit, sicut rationes quae ad hanc partem sunt inductae ostendunt. Et
      ideo concedi possunt.</p>
        </div>
        <div xml:id="bb-d1e27941">
          <head xml:id="bb-d1e27843-Hd1e217">Ad Rationes</head>
          <p xml:id="bb-d1e27843-d1e220">Ad illud vero quod obicitur in contrarium de auctoritate Domini in Matthaeo, iam patet
      responsio, quia illud intelligitur de perfectione iustitiae et sufficientiae, ad quam
      obligantur omnes, tam perfecti quam imperfecti.</p>
          <p xml:id="bb-d1e27843-d1e223">Ad illud quod obicitur de auctoritate Gregorii, quod sicut crescunt dona, sic crescunt
      rationes donorum, dicendum quod hoc verum est quantum ad ea quae sunt necessitatis.
      Praeterea, quod dicitur, quod rationes donorum crescunt, hoc non est quia Deus semper exigat
      necessario ab homine totum quod potest, sed quia exigit de bono et aequo, ita quod illa
      exigentia non inducit tentionem necessitatis, sed congruitatis ; et eius omissio non inducit
      culpam mortalem, sed venialem. Dominus autem non solum exigit rationem de mortalibus, sed
      etiam de venialibus, secundum illud quod dicitur Matthaei 12, 36, quod homines reddent
      rationem de omni verbo otioso.</p>
          <p xml:id="bb-d1e27843-d1e226">Ad illud quod obicitur, quod sicut se habet caritas imperfecta ad opera simplicis iustitiae
      etc., dicendum quod non est simile, quia caritas imperfecta ordinatur ad opera simplicis
      iustitiae, non propter ipsius caritatis statum, sed propter divinum mandatum ; sed non sic
      est de operibus perfectionis, quia non cadunt sic sub praecepto, sed magis sub admonitione
      et consilio.</p>
          <p xml:id="bb-d1e27843-d1e229">Ad illud quod obicitur, quod habens caritatem semper tenetur proficere, dicendum quod
      caritas dicitur dupliciter proficere : uno modo propter multiplicationem bonorum operum ;
      alio modo propter ipsius caritatis augmentum et progressum ad ultimum statum. Cum ergo
      dicitur quod homo tenetur proficere in caritate et quod caritas aut proficit aut deficit, si
      intelligatur de profectu, qui consistit in ipsius caritatis augmento et incremento, sic non
      habet veritatem, quia caritas non augetur in homine continue. Si vero intelligatur de
      profectu qui consistit in bonorum operum multiplicatione et iustitiae exercitatione, sic
      veritatem habet ; sed iste profectus caritatis non tantum attenditur in impletione
      consiliorum et operum perfectorum, sed etiam in observantia mandatorum. Et ideo ex hoc non
      potest concludi quod homo in perfecta caritate existens ad opera perfectionis necesse habeat
      obligari.</p>
        </div>
      </div>
    </body>
  </text>
</TEI>