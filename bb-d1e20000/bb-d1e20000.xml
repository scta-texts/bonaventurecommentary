<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, Divisio Textus</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, Divisio Textus</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e20000">
        <head xml:id="bb-d1e20000-Hd1e119">III, D. 23, Divisio Textus</head>
        <p xml:id="bb-d1e20000-d1e122">Sicut a pricipio dictum fuit, in hoc libro intendit <name ref="#Lombard">Magister</name> determinare qualiter Deus, qui
    est dives in misericordia, convivificavit nos Christo. Et quoniam hoc idem fecit per Christum
    assumentem vitam naturae nostrae et dantem nobis vitam gratiae, ideo totus iste liber a
    principio dividebatur in duas partes generali divisione. In quarum prima agit <name ref="#Lombard">Magister</name> de vita
    quam Christus pro nobis assumpsit, quam etiam pro salute nostra morti exposuit. In secunda
    vero agit de vita gratiae quam nobis contulit. Prima parte determinata, quae durat a principio
    libri usque huc, hic incipit secunda pars, quae durat ab hoc loco usque in finem. Et quoniam
    perfectio vitae gratiae in duobus consistit, videlicet in multitudine habituum gratuitorum et
    in impletione divinorum mandatorum, ideo pars ista dividitur in duas partes principales. In
    quarum prima agit <name ref="#Lombard">Magister</name> de habitibus gratuitis. In secunda vero agit de praeceptis
    decalogi, infra, distinctione trigesima septima : Sed iam distributio decalogi etc. Et quoniam
    habitus gratuiti distinctionem habent et connexionem, ideo prima pars dividitur in duas. In
    quarum prima agit de habitibus gratuitis, in quantum ab invicem. distinguuntur. In secunda
    agitur de eisdem, in quantum ad invicem connectuntur ; infra, distinctione trigesima sexta :
    Solet etiain quaeri, utrum virtutes sint sibi coniunctae. Et quoniam habitus gratuiti sunt in
    triplici differentia : quidam namque sunt qui ordinant in. finem, ut sunt virtutes theologicae
    ; quidam vero in ea quae sunt ad finem, ut sunt virtutes cardinales ; quidam vero expediunt in
    utrisque, sicut dona septiformis gratiae ; ideo ista pars dividitur in tres. In quarum prima
    agitur de virtutibus theologicis. In secunda agitur de cardinalibus, infra, distinctione
    trigesima tertia : Post praedicta de quatuor virtutibus. In tertia vero de septem donis
    Spiritus Sancti, infra, distinctione trigesima quarta : Nunc : de septem donis Spiritus
    Sancti. Et quia virtutes theologicae sunt tres, scilicet fides, spes et caritas, ideo pars
    prima dividitur in tres. In quarum prima agitur de fide. In secunda vero de spe, infra,
    distinctione vigesima sexta : Est autem spes virtus etc. In tertia vero de caritate, infra,
    distinctione vigesima septima : Cum autem Christus fidem et spem non habuerit etc.</p>
        <p xml:id="bb-d1e20000-d1e134">Et quoniam fidem est tripliciter considerare, scilicet quantum ad suam essentiam et quantum
    ad obiectum sive materiam et quantum ad sufficientiam, ideo prima pars dividitur in tres
    partes secundum tres distinctiones. In quarum prima agit <name ref="#Lombard">Magister</name> de fide quantum ad eius
    essentiam. In secunda quantum ad eius obiectum sive materia, infra, distinctione proxima : Hic
    quaeritur, si fides tantum de non visis est etc. In tertia de eius sufficientiar infra,
    distinctione vigesima quinta : Praedictis adiciendum est de sufficientia fidei etc.</p>
        <p xml:id="bb-d1e20000-d1e140">Prima pars, quae continet praesentem distinctionem, dividitur in partes tres. In quarum prima
    dicta dicendis continuat. In secunda vero fidem definit sive notificat, ibi : Fides est
    virtus, qua creduntur etc. In tertia vero definitionem explanat, ibi : Accipitur autem fides
    tribus modis etc. Primis duabus partibus indivisis remanentibus, tertia pars subdividitur in
    duas, secundum duas partes illius definitionis quas explanat. Primo enim intendit explanare
    qualiter fides sit virtus. Secundo vero qualiter per fidem creduntur quae non videntur, quod
    est in illa definitione loco differentiae, ibi : Notandum quoque est quod fides de non
    apparentibus etc.</p>
        <p xml:id="bb-d1e20000-d1e143">Prima pars dividitur in tres partes In quarum prima explanat qualiter veritatem habeat quod
    dictum est : fides est virtus. Cum enim fides dicatur multipliciter, proprie ibi accipitur pro
    habitu, et hoc non pro qualicumque, sed pro habitu gratia informato. In secunda vero, cum
    fidem contingat esse informem et formatam, comparat unam istarum ad alteram, ibi : Si vero
    quaeritur, utrum illa informis qualitas etc. ln tertia vero, cum dictum sit fidem dici
    multipliciter, <name ref="#Lombard">Magister</name> ostendit eam esse unicam, ibi : Cumque diversimode dicatur fides
    etc.</p>
        <p xml:id="bb-d1e20000-d1e150">Similiter illa secunda pars, in qua explanat qualiter fide creduntur quae non videntur, habet
    tres partes. In quarum prima ponit illius membri explanationem. In secunda vero explanationem
    suam confirmat per definitionem Apostoli, qua fidem notificat ; ibi : Ait enim Apostolus :
    Fides est substantia rerum sperandarum etc. In tertia vero inquirit de illa descriptione,
    utrum sit convenienter assignata, ibi : Si vero quaeritur, an haec descriptio spei conveniat
    etc. Subdivisiones autem partium manifestae sunt in littera.</p>
      </div>
    </body>
  </text>
</TEI>