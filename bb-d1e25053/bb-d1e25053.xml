<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 27, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 27, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e25053">
        <head xml:id="bb-d1e25053-Hd1e119">III, D. 27, A. 2, Q. 1</head>
        <head xml:id="bb-d1e25053-Hd1e122" type="question-title">Utrum motus caritatis per prius sit meritorius quam actus aliarum
    virtutum.</head>
        <p xml:id="bb-d1e25053-d1e125">Circa primum sic proceditur et quaeritur, utrum motus caritatis per prius sit meritorius quam
    actus aliarum virtutum.</p>
        <div xml:id="bb-d1e25053-Dd1e128" type="rationes-principales">
          <head xml:id="bb-d1e25053-Hd1e130">Rationes Principales</head>
          <p xml:id="bb-d1e25053-d1e133">Et quod sic, videtur. Primo, per illud quod dicit <ref xml:id="bb-d1e25053-Rd1e135">Apostolus ad Romanos 13, 10</ref> :
       <quote xml:id="bb-d1e25053-Qd1e135" source="http://scta.info/resource/rom13_10">Plenitudo Legis est dilectio</quote> ; sed nullus plene adimplet ea quae sunt
      Legis, nisi qui meritorie eam observat : si ergo plenitudo Legis per Apostolum attribuitur
      ipsi caritati, videtur quod efficacia merendi primo et principaliter circa actum eius
      consistit.</p>
          <p xml:id="bb-d1e25053-d1e139">Item, super illud ad Galatas 5, 22 : <quote xml:id="bb-d1e25053-Qd1e141" source="http://scta.info/resource/gal5_22">Fructus autem Spiritus caritas</quote> etc.,
      Glossa : <quote xml:id="bb-d1e25053-Qd1e144">Attende quod in enuntiatione fructuum caput virtutum praemisit caritatem.
       Quae enim alia inter fructus Spiritus primatum tenere meruit nisi caritas, sine qua
       ceterae virtutes non reputantur esse virtutes et ex qua omnia bona nascuntur</quote> ? Si
      ergo ex caritate omnia bona nascuntur, et hoc non potest intelligi nisi de bonis meritoriis,
      quod primo nascitur ex caritate primo tenet rationem meritorii : ergo per prius est
      meritorius actus caritatis quam actus alicuius virtutis.</p>
          <p xml:id="bb-d1e25053-d1e148">Item, Gregorius : <quote xml:id="bb-d1e25053-Qd1e150">Non habet aliquid viriditatis ramus boni operis nisi maneat in
       radice caritatis</quote>. Ergo radix caritatis omnibus operibus tribuit viriditatem ; sed
      haec viriditas non est aliud quam efficacia in merendo : si ergo hanc tribuit caritas aliis
      virtutibus per suum actum et motum, videtur quod actus caritatis primo et principaliter sit
      meritorius inter omnes actus virtutum.</p>
          <p xml:id="bb-d1e25053-d1e154">Item, meritum inest omni virtuti ex recta ordinatione in finem ; sed caritas est virtus
      quae immediate ordinat in finem et mediante qua ceterae aliae ordinari habent : videtur ergo
      quod circa actum eius primo et principaliter. contingit actum meriti reperire.</p>
          <p xml:id="bb-d1e25053-d1e158">Item, nullum obsequium est meritorium apud Deum nisi quod fit liberaliter ; sed nihil fit
      liberaliter nisi quod fit ex amore, quoniam amor est donum in quo omnia alia dona donantur :
      si ergo efficacia merendi consistit in liberalitate, et liberalitas primo et principaliter
      reperitur in motu caritatis et amoris, videtur idem quod prius, videlicet quod motus
      caritatis primo et principaliter sit meritorius.</p>
          <p xml:id="bb-d1e25053-d1e161">Item, actus fidei non est meritorius nisi secundum quod fides credit in Deum : nam credere
      Deo et credere Deum commune est fidei informi et fidei formatae ; sed quod fides credat in
      Deum, hoc habet ratione caritatis adiunctae : <quote xml:id="bb-d1e25053-Qd1e163">credere enim in Deum, sicut dicit
       <name ref="#Augustine">Augustinus</name>, est credendo amare</quote> : ergo videtur quod actus fidei non sit meritorius
      nisi mediante actu caritatis. Si ergo actus fidei est primus inter actus omnium virtutum,
      videtur quod circa actum caritatis primo et principaliter consistat meritum.</p>
          <p xml:id="bb-d1e25053-d1e170">Sed contra : Omnis actus procedens a virtute formata est Deo placitus et meritorius, quia
      quales sunt habitus, tales sunt actus ; sed, virtutibus existentibus formatis, per prius
      exit in actum fides quam aliqua alia virtus : ergo videtur quod actus eius primo sit
      meritorius.</p>
          <p xml:id="bb-d1e25053-d1e173">Item, in omni eo in quo primo consistit ratio dirigendi primo consistit ratio merendi ; sed
      circa actum fidei primo consistit ratio dirigendi, cum ipsa sit directiva omnium virtutum :
      ergo et circa ipsam primo consistit ratio merendi, non ergo circa actum caritatis.</p>
          <p xml:id="bb-d1e25053-d1e176">Item, gratia in merendo movet conformiter libero arbitrio et e converso ; sed liberum
      arbitrium per prius iudicat quam eligat ; ergo gratia per prius videtur respicere actum
      cognitionis quam affectionis. Sed quod per prius respicit gratia, primo habet rationem
      meritorii : ergo videtur quod ratio merendi prius inveniatur in actu cognitionis quam
      affectionis, et ita prius actu fidei quam caritatis.</p>
          <p xml:id="bb-d1e25053-d1e179">Item, fides informis meretur operationem miraculorum de congruo in statu peccati ; sed
      multo maioris efficaciae est fides formata respectu praemii assequendi quam fides inforinis
      respectu miraculi impetrandi : si ergo impetratio miraculi primo et principaliter
      attribuitur actui fidei informis, videtur quod actui fidei formatae primo et principaliter
      meritum vitae aeternae debeat attribui.</p>
          <p xml:id="bb-d1e25053-d1e183">Item, quod magis est difficile et magis contra naturam illud tenet magis rationem meriti in
      via ; sed motus fidei magis est naturae dissonus quam motus caritatis, quia Deum diligere
      non est coritra dictamen naturae sicut credere multos articulos : ergo videtur quod in actu
      ipsius fidei primo et principaliter consistat efficacia merendi.</p>
          <p xml:id="bb-d1e25053-d1e186">Item, sicut se habet prudentia respectu cardinalium, ita se habet fides respectu virtutum
      theologicarum ; sed recta ordinatio per prius reperitur in actu prudentiae quam in actu
      virtutum cardinalium : ergo recta ordinatio per prius invenitur in actu fidei quam in actu
      aliarum theologicarum. Sed illud per prius est meritorium in quo per prius reperitur
      ordinatio : ergo videtur quod actus sive motus fidei per prius sit meritorius quam motus
      caritatis.</p>
        </div>
        <div xml:id="bb-d1e25053-Dd1e193">
          <head xml:id="bb-d1e25053-Hd1e192">Conclusio</head>
          <head xml:id="bb-d1e25053-Hd1e195" type="question-title">Motus caritatis primo et principaliter est meritorius, non quidem
      prioritate originis, sed prioritate completionis.</head>
          <p xml:id="bb-d1e25053-d1e198">Respondeo : Ad praedictorum intelligentiam est notandum quod aliqui.voluerunt dicere quod
      meritum primo et principaliter consistit circa actum sive motum fidei, cum ipsa sit prima
      virtutum et eius actus principium aliorum. Alii vero econtra dicere voluerunt quod actus
      caritatis primo et principaliter sit meritorius, cum ipsa, secundum Gregorium et <name ref="#Ambrose">Ambrosium</name>,
      sit caput et radix omnium bonorum. Et utramque harum positionum magni clerici sustinuerunt.
      Et si velimus sane intelligere, sibi invicem non contradicunt, immo utrique verum sentire
      poterunt.</p>
          <p xml:id="bb-d1e25053-d1e204">Propter quod notandum quod, secundum quod vult <name ref="#Aristotle">Philosophus</name>, dupliciter dicitur aliquid
      altero prius. Est enim prius alterum altero origine et est prius complemento et definitione.
      Si loquamur de prioritate originis, ratio merendi per prius consistit in actu fidei, quoniam
      ipse est origo motuum aliarum virtutum ; et cum procedit a virtute formata, dicere est ipsum
      esse meritorium. Si ergo motus fidei formatae est meritorius et prior origine quam motus
      aliarum virtutum, loquendo de prioritate originis, efficacia merendi per prius attribuenda
      est motui sive actui ipsius fidei. Si vero loquamur de prioritate completionis, sic
      efficacia merendi per prius attribuenda est actui caritatis, cum ipsa com pletissima sit
      omnium virtutum et in ipsius actu consummetur ipsum meritum.</p>
          <p xml:id="bb-d1e25053-d1e210">Ratio autem quare caritas excellentior est aliis, est quia maxime nos efficit deiformes,
      tum ratione liberalis exhibitionis, tum ratione conformis unitionis, tum ratione finalis
      quietationis. Ratione liberalis exhibitionis, quia sicut Deus ex amore tribuit omnia. dona,
      sic caritas liberaliter exsequitur om nia obsequia et mandata. Ratione conformis unitionis,
      quoniam sicut Pater et Filius nectuntur nexu amoris et uniuntur, sic homo, per caritatem
      adhaerendo Deo, efficitur unus spiritus. Propter quod dicitur Ioannis 17, 22 : Ut sint
      consummati in unum, sicut et nos unum sumus. Ratione finalis quietationis, quia, cum amor
      sit pondus, facit in Deum tendere et in Deo quiescere, sicut corporalia per sua pondera in
      propriis locis situari habent et stabiliri.</p>
          <p xml:id="bb-d1e25053-d1e214">His ergo de causis per caritatem efficitur homo maxime Deo conformis secundum triplex genus
      causae, secundum quod creatura habet ad Creatorem referri, videlicet secundum rationem
      principii moventis, formae. exemplantis et finis quietantis ; et ratione huius primatu m
      tenet inter ceteras virtutes, secundum quod dicit Apostolus. Et propterea, si loquam ur de
      prioritate completionis, motus eius primo et principaliter est meritorius, sicut ostendunt
      auctoritates quae ad primam partem inducuritur, et ideo concedendae sunt.</p>
        </div>
        <div xml:id="bb-d1e25053-Dd1e222">
          <head xml:id="bb-d1e25053-Hd1e221">Ad Rationes</head>
          <p xml:id="bb-d1e25053-d1e224">Ad illud vero quod obicitur in contrarium primo et secundo et tertio, patet responsio, quia
      omnes illae tres rationes primae, sicut intuenti apparet, procedunt de originis prioritate,
      et ita non obviant veritati nec, rationibus quae ad oppositum habent adduci. Verum enim est
      quod motus fidei primo exit a libero arbitrio gratia infonnato quam motus aliarum virtutum ;
      sed tamen non habet plenam et perfectam tendentiam et ordinationem in finem quousque
      adiungatur ei motus caritatis, qui det ei pondus et inclinationem ; unde ex adminiculo
      caritatis inest ipsi fidei perfectio meriti. Et propterea magis mensurari dicitur quantitas
      meriti secundum quantitatem caritatis quam secundum quantitatem alterius virtutis.</p>
          <p xml:id="bb-d1e25053-d1e227">Ad illud quod obicitur, quod fides meretur operationem miraculorum, dicendum quod hoc est
      quia in fide est prima elevatio hominis supra se ; ideo videtur impetrare a divina virtute
      ut operetur aliquid supra vim naturae. Sed meritum praemii consummati non respicit
      principaliter priinam elevationem, sed elevationem summam et completam ; et hoc quidem non
      reperitur in actu fidei secundum se, sed magis in actu caritatis.</p>
          <p xml:id="bb-d1e25053-d1e230">Ad illud quod obicitur, quod actus fidei est maioris difficultatis et magis contra naturam
      quam actus caritatis, dicendum quod, etsi actus fidei sit magis contra naturam iudicantem,
      non tamen magis est contra vel supra naturam exsequentem, immo multo minus. Multo enim
      facilius est credere summae Veritati propter se et super omnia quam ipsam propter se et
      super omnia diligere et ei soli adhaerere et omnia propter eam contemnere. Et quia hoc est
      maximum quod homo possit Deo impendere, et hoc facit ipsa caritas, ideo primo et
      principaliter vindicat sibi merendi efficaciam.</p>
          <p xml:id="bb-d1e25053-d1e233">Ad illud quod ultimo obicitur, quod sicut se nabet prudentia respectu virtutum cardinalium,
      sic fides respectu theologicarum, dicendum quod non est omnino simile, pro eo quod virtutes
      theologicae, cum habeant obiectum increatum, tanto perfectiores sunt, quanto magis intime
      illi uniunt et coniungunt. Et propterea spirituale aedificium dicitur fundari in fide et
      erigi in spe et consummari in caritate ; quia caritas inter virtutes theologicas est maxime
      unitiva, et ideo actus eius maxime facit.homines deiformes. Et hinc est quod respectu
      obiecti increati nobilior est modus apprehendendi per modum tactus et amplexus quam per
      modum visus et intuitus ; econtra est circa corporalia et circa materialia ; et ideo non
      cogit illa ratio.</p>
        </div>
      </div>
    </body>
  </text>
</TEI>