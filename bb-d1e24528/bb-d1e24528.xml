<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 27, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 27, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e24528">
        <head xml:id="bb-d1e24528-Hd1e119">III, D. 27, A. 1, Q. 1</head>
        <head xml:id="bb-d1e24528-Hd1e122" type="question-title">Utrum caritas sit habitus ab aliis virtutibus distinctus.</head>
        <p xml:id="bb-d1e24528-d1e125">Circa primum de quatuor sic proceditur et quaeritur, utrum caritas sit habitus ab aliis
    virtutibus distinctus an omnibus virtutibus communis et generalis.</p>
        <div xml:id="bb-d1e24528-Dd1e128" type="rationes-principales">
          <head xml:id="bb-d1e24528-Hd1e130">Rationes Principales</head>
          <p xml:id="bb-d1e24528-d1e133">Et quod sit habitus omnibus communis, videtur. Et primo, auctoritate Apostoti, 1 ad
      Corinthios 13, 4, ubi Apostolus dicit : <quote xml:id="bb-d1e24528-Qd1e135">Caritas patiens est, benigna est</quote>
      etc., et enumerat ibi quindecim opera virtutum ; sed quidquid habet in se actus omnium
      virtutum est commune et universate ad omnes virtutes ; habitus autem caritatis est
      huiusmodi, secundum quod in praecedenti auctoritate habetur : ergo omnibus virtutibus est
      communis.</p>
          <p xml:id="bb-d1e24528-d1e139">Item, <name ref="#Jerome">Hieronymus</name> : <quote xml:id="bb-d1e24528-Qd1e144">Ut breviter complectar omnem definitionem virtutis, virtus est
       caritas qua diligitur omne diligendum</quote>. Ergo, cum definitio et definituril sunt
      aequalis ambitus, et virtus sit generatis ad omnes virtutes, videtur simititer quod et
      caritas.</p>
          <p xml:id="bb-d1e24528-d1e148">Item, <name ref="#Augustine">Augustinus</name>, De civitate Dei, et <name ref="#Bernard">Bernardus</name>, De diligendo Deo, dicunt quod
       <quote xml:id="bb-d1e24528-Qd1e156">virtus non est aliud quam ordo amoris vet amor ordinatus</quote>. Ergo, cum amor
      ordinatus nihil aliud sit quam caritas, et omnis virtus nihil aliud sit quam amor ordinatus,
      omnis virtus est caritas : ergo caritas non est ab aliis virtutibus distincta.</p>
          <p xml:id="bb-d1e24528-d1e160">Item, sicut se habet praeceptum caritatis ad alia praecepta, sic se habet habitus caritatis
      ad alios habitus virtutum ; sed praeceptum caritatis omnia atia praecepta comprehendit,
      sicut dicitur ad Romanos 13, 8 : <quote xml:id="bb-d1e24528-Qd1e162">Qui diligit proximum Legem implevit</quote> : ergo
      videtur quod habitus caritatis contineat in se habitus omnium virtutum et non si ab aliis
      distinctus.</p>
          <p xml:id="bb-d1e24528-d1e167">Item, sicut se habet obiectum caritatis ad obiecta aliarum virtutum, ita se habet habitus
      caritatis ad alios habitus ; sed obiectum caritatis est bonum sub ratione boni simpliciter :
      si ergo hoc est commune obiectis omnium aliarum virtutum, videtur quod habitus caritatis sit
      communis omnibus aliis habitibus.</p>
          <p xml:id="bb-d1e24528-d1e170">Item, qui habet ditectionem caritatis in via habet omne quod necessarium est ad meritum,
      quia dicit <name ref="#Augustine">Augustinus</name> : <quote xml:id="bb-d1e24528-Qd1e175">Tene caritatem, et fac quidquid vis</quote> ; similiter, qui
      habet dotem fruitionis correspondentem caritati, in patria habet sufficientissimum praemium
      : <quote xml:id="bb-d1e24528-Qd1e178">Frui enim, secundum quod dicit <name ref="#Augustine">Augustinus</name>, est amore inhaerere</quote>. Ergo, si
      caritas inchoata sufficit ad meritum et caritas consummata sufficit ad praemium, videtur
      quod, habita caritate, aut ceterae virtutes superfluant aut ipsa non differat ab habitibus
      aliarum virtutum. Sed constans est quod aliae virtutes non superfluant : restat ergo quod
      ipsa ab aliis virtutibus non distinguitur.</p>
          <p xml:id="bb-d1e24528-d1e185">Sed contra : I ad Corinthios 13, 13 : <quote xml:id="bb-d1e24528-Qd1e187">Nunc manent fides, spes, caritas, tria
       haec</quote>. Quod recte connumeratur et superponitur habitis aliis virtutibus,
      distinguitur ab aliis virtutibus ; sed caritas connumeratur et superponitur aliis virtutibus
      : ergo ab illis distinguitur.</p>
          <p xml:id="bb-d1e24528-d1e191">Item, hoc ipsum ostenditur ab obiecto, quia sicut fides respicit Deum sub ratione veri et
      spes sub ratione ardui, sic caritas sub ratione boni. Si ergo bonum sub ratione boni et
      verum sub ratione veri dicunt diversas rationes movendi, et secundum diversitatem rationis
      movendi est distinctio in habitibus et actibus, videtur ergo quod caritas differat ab aliis
      theologicis virtutibus : ergo multo fortius ab aliis, scilicet cardinalibus.</p>
          <p xml:id="bb-d1e24528-d1e194">Item, hoc ipsum ostenditur ab actu proprio, quia constans est quod diligere et credere et
      sperare actus sunt diversi, loquendo formaliter. Si ergo penes diversitatem actuum
      principalium necesse est esse diversitatem habituum, videtur quod necesse sit ponere habitum
      caritatis ab habitibus aliarum virtutum differre.</p>
          <p xml:id="bb-d1e24528-d1e197">Item, penes diversitatem subiectorum est diversitas proprietatum ; sed sicut fides est in
      rationali et spes in irascibili, sic caritas et amor est in concupiscibili : si ergo vis
      concupiscibilis distincta est ab aliis viribus, necesse est quod habitus caritatis
      distinctus sit ab aliis habitibus.</p>
          <p xml:id="bb-d1e24528-d1e201">Item, hoc ipsum ostenditur per comparationem ad suum oppositum, quia vitium directe
      oppositum caritati distinguitur ab aliis vitiis, utpote odium ab infidelitate et
      desperatione. Si ergo distinctio malorum et vitiorum est ratione bonorum quibus opponuntur,
      cum sint privationes, videtur quod, si vitium caritati oppositum ab aliis vitiis
      distinguitur, consimiliter et habitus caritatis ab aliis habitibus.</p>
          <p xml:id="bb-d1e24528-d1e204">Item, hoc ipsum ostenditur per comparationem ad praemium, quia quandocumque aliqui sic se
      habent quod quando unus perficitur, alii evacuantur, necesse est illos habitus per essentiam
      differre ; sed habitus caritatis in patria perficitur et consummatur ; habitus vero fidei et
      spei evacuantur, sicut dicit <name ref="#Lombard">Magister</name>, et habitum est in distinctione praecedenti : ergo
      necesse est caritatis habitum ab habitibus aliarum virtutum distingui.</p>
        </div>
        <div xml:id="bb-d1e24528-Dd1e211">
          <head xml:id="bb-d1e24528-Hd1e213">Conclusio</head>
          <head xml:id="bb-d1e24528-Hd1e216" type="question-title">Caritas est habitus ab aliis virtutibus distinetus.</head>
          <p xml:id="bb-d1e24528-d1e219">Respondeo : Ad praedictorum intelligentiam est notandum quod circa hoc reperitur triplex
      modus dicendi.</p>
          <p xml:id="bb-d1e24528-d1e222">Quidam enim dicere voluerunt quod caritatis habitus est ab aliis virtutibus indistinctus,
      propter ipsorum habituum essentialem unitatem. Dixerunt enim ipsos habitus virtutum ab
      invicem non differre per essentiam nisi sola relatione ad actus. Et hoc ipsum dixerunt de
      potentiis animae. Et quod sint unum per essentiam inter se invicem, hoc probare nituntur
      propter mutuam ipsorum habituum denominationem. Cum enim formae disparatae nullo modo
      possint se ipsas denominare, et una virtus aliam denominet, ut iustitia est prudens, et
      prudentia est iusta, fides amat, et caritas credit : impossibile est igitur habitus virtutum
      essentialiter inter se differre. Ex hac eadem ratione concludere voluerunt quod non
      differant a caritate, cum caritati attribuantur quasi omnium virtutum actus, sicut dicit
      Apostolus, I ad Corinthios 13, 4. Et hoc ipsum dicunt sensisse <name ref="#Augustine">Augustinum</name>, in libro De
      moribus Ecclesiae, ubi sic definit virtutem : <quote xml:id="bb-d1e24528-Qd1e227">Nihil omnino esse virtutem affirmaverim
       nisi summum amorem Dei. Nam <quote xml:id="bb-d1e24528-Qd1e229">illud quod quadripartita dicitur virtus, ex ipsius
        amoris quodam vario affectu, quantum intelligo, dicitur</quote>
            </quote>.</p>
          <p xml:id="bb-d1e24528-d1e234">Sed quantumcumque hoc innuerent auctoritates, ponere tamen omnes habitus virtutum a se
      invicem non differre nisi sola relatione, non videtur consonum rationi nec etiam doctrinae
      communi. Quod enim diversitas sit in potentiis animae et ipsarum habitibus, manifestat ipsa
      diversitas actuum et obiectorum. Et propterea, cum una virtus denominat alteram vel actus
      unius attribuitur alteri, hoc non est intelligendum fieri propter omnimodam. ipsorum
      habituum indifferentiam, sed propter mutuam circumincesionem et concomitantiam ; sicut
      dicimus de potentiis animae quod se invicem circumincedunt et supra se mutuo reflectuntur,
      non quia omnino idem sint, sed quia, cum sint in eodem et possint reflecti super illud, in
      quo sunt, quia anima intelligit se et amat se, per consequens et super se invicem
      reflectuntur. Et propterea, quia reflexio non tantummodo fit propter omnimodam indivisionem
      convenientiae, verum etiam propter circumincessionem concomitantiae, ideo non cogimur ponere
      nec potentias animae nec habitus, secundum id quod sunt, ab invicem non differre. Nec
      <name ref="#Augustine">Augustinus</name>, in libro De moribus Ecclesiae, vult illud dicere, sed omnes virtutes alias vult
      ad caritatem tamquam ad fundamentum reducere, sine qua aliae virtutes non sunt verae
      virtutes, quia ad veram beatitudinem non perducunt.</p>
          <p xml:id="bb-d1e24528-d1e241">Est et hic alius modus dicendi, videlicet quod caritas ab aliis virtutibus non distinguitur
      propter ipsius caritatis generalitatem. Voluerunt enim quidam dicere quod ipsa vis
      concupiscibilis diffunditur per omnes alias vires, pro eo quod omnes vires animae appetunt
      sua obiecta. Unde amor reperitur in omnibus viribus, ut dicunt, et amor ordinatus in omnibus
      virtutibus ; et quia caritas non est aliud quam ordo amoris, hinc est quod dicere voluerunt
      caritatem ob suam gerieralitatem non distingui ab aliis virtutibus.</p>
          <p xml:id="bb-d1e24528-d1e244">Sed nec illud videtur rationabile usquequaque nec convenienter dici, cum Apostolus eam
      distinguat ab aliis. Nec ratio, quam assignant, multum est efficax, pro eo quod
      concupiscibilis ita est vis in se distincta, secundum quod rationalis et irascibilis. Unde
      quod actus concupiscibilis ad actum aliarum virium concurrit, hoc non est propter
      identitatem et indivisionem in essendo, sed propter simultatem et ordinem in movendo. Unde
      et generale sive universale consuevit aliquid dici dupliciter : vel propter communitatem in
      praedicando, vel propter communitatem in causando ; sicut sol dicitur causa universalis, non
      quia de aliis causis inferioribus praedicatur, sed quia alias adiuvat et movet. Et ideo,
      sicut possibile est quod aliquid habeat rationem generalis motoris respectu aliorum, et
      tamen in se sit unum et ab eis distinctum in causis naturalibus, sic reperire contingit
      in.animae potentiis et viribus. Et ideo, quamvis voluntas imperet aliis viribus animae et
      caritas aliis virtutibus, non oportet propter hoc ponere quod ab eis non distinguatur.</p>
          <p xml:id="bb-d1e24528-d1e247">Tertius vero modus dicendi communis et usitatus rationi et auctoritatibus satis consonus
      est quod caritatis habitus est ab habitibus aliarum virtutum distinctus, sicut innuit ipse
      Apostolus. Et eius distinctio ab habitibus aliis potest colligi ex multiplici ipsius
      comparatione, sicut in opponendo fuit demonstratum, primo videlicet ex comparatione ad
      obiectum, quod sub ratione movendi ab aliis distinguitur ; secundo per comparationem ad
      actum, qui differt ab actibus aliarum ; tertio per comparationem ad subiectum proprium ;
      quarto per comparationem ad oppositum, quod ei determinate opponitur, ita quod non habitibus
      aliarum virtutum ; quinto per comparationem ad praemium, in quo perficitur, cum habitus spei
      et fidei evacuetur ; sexto vero et ultimo per comparationem ad suum principium, quod
      repraesentat. Consistit enim imago recreationis in tribus virtutibus theologicis et unitate
      gratiae, sicut imago creationis in tribus potentiis et unitate substantiae. Si ergo ipsae
      potentiae, ad hoc quod sint recte imago, a se invicem discernuntur et una de altera non
      praedicatur ; si in tribus virtutibus theologicis reperitur similiter ratio cuiusdam
      imaginis, opportunum est ponere ipsas ab invicem distinctas esse. Concedendum est igitur
      habitum caritatis distinctum esse ab habiti bus aliarum virtutum ; concedendae sunt etiam
      rationes quae hoc ostendunt.</p>
        </div>
        <div xml:id="bb-d1e24528-Dd1e252">
          <head xml:id="bb-d1e24528-Hd1e254">Ad Rationes</head>
          <p xml:id="bb-d1e24528-d1e257">Ad illud vero quod primo obicitur in contrarium de auctoritate Apostoli, patet responsio ex
      iam dictis, quoniam actus aliarum virtutum attribuuntur ipsi caritati non sicut elicienti,
      sed sicut imperanti, et sicut motori primo, non sicut motori immediato. Et ideo ex hoc non
      potest concludi quod caritas ab aliis virtutibus non distinguatur, quia non habet
      generalitatem ad illas in praedicando, sed solum in movendo.</p>
          <p xml:id="bb-d1e24528-d1e260">Ad illud quod obicitur de auctoritate <name ref="#Jerome">Hieronymi</name>, quod virtus non est aliud quam caritas,
      dicendum quod praedicatio illa est praedicatio causalis. Ideo enim omnes virtutes definiri
      possunt per caritatem, quia amor caritatis dat eis rationem merendi, qua ablata, non est,
      proprie loquendo, dicenda virtus esse in anima.</p>
          <p xml:id="bb-d1e24528-d1e266">Ad illud quod obicitur per auctoritatem <name ref="#Augustine">Augustini</name>, dicendum similiter quod notificationes
      illae et consimiles per causam datae sunt. Et si tu quaeras, per quod genus causae,
      responderi potest quod caritas respectu aliarum in movendo quodam modo habet rationem
      efficientis, quodam modo formalis, quodam modo finalis. Amor autem caritatis aliis
      virtutibus, ut in actus suos exeant, imperat et imperando informat et facit eos meritorios
      et informando iungit fini et in ipso quietat, dum facit nos Deo adhaerere et ipso frui ; et
      ideo merito virtus gratuita per caritatis amorem est definienda. Posset etiam aliter dici
      quod amor ille qui cadit in definitione virtutis generaliter non est amor caritatis, quae
      est una de virtutibus theologicis, sed est amor omnibus et ceteris virtutibus communis et
      generalis. Et ideo in processu illo est sophisma consequentis a superiori ad inferius
      affirmando.</p>
          <p xml:id="bb-d1e24528-d1e272">Ad illud quod obicitur, quod praeceptum caritatis comprehendit omnia praecepta, dicendum
      quod non comprehendit ea per omnimodam identitatem, sed per quamdam reductionem : omnia enim
      praecepta reducuntur ad illam et in illa consummantur ; et ideo ex hoc non potest concludi
      quod habitus caritatis sit aliis communis nisi solum per radicationern, secundum quod dicit
      Gregorius quod praecepta sunt multa per diversitatem operis et unum in radice dilectionis,
      quia quidquid praecipitur, in sola caritate radicatur. Hoc autem non est quia solius
      caritatis sit exsequi praecepta iniuncta, sed quia aliae virtutes sine caritate non
      exsequuntur divina praecepta secundum acceptionem divinam.</p>
          <p xml:id="bb-d1e24528-d1e276">Ad illud quod obicitur, quod obiectum caritatis commune est obiectis aliarum virtutum,
      respondendum est per interemptionem, quia obiectum caritatis non est quodcumque bonum, sed
      bonum summum et bonum sub ratione boni ; et ita obiectum caritatis distinguitur secundum
      substantiam ab obiectis virtutum cardinalium, quae habent obiectum creatum ; ab obiecto vero
      aliarum virtutum theologicarum secundum substantiam non distinguitur, sed secundum rationem
      movendi, quae quidem ratio movendi facit diversitatem in actu et habitu et potentia
      substantiae motae, sicut patet, quia, quamvis unum et idem sit verum et bonum, tamen
      cognitio et affectio et potentia cognitiva et affectiva et habitus scientiae et virtutis
      habent ad invicem differentiam.</p>
          <p xml:id="bb-d1e24528-d1e279">Ad illud quod obicitur, quod caritas sufficit ad praemium et meritum, dicend um quod
      caritas dicitur sufficere ad meritum et ad praemium propter connexionem aliarum virtutum et
      dotum. Qui enim habet caritatem habet alias virtutes, et qui habet dotem sibi
      correspondentem habet alias dotes, et ita sufficientiam in merito et praemio, non ratione
      caritatis tantum, sed ratione aliarum virtutum annexarum. Et ideo ex hoc non potest concludi
      quod aliae virtutes superfluant vel quod caritas sola sit virtus ab aliis non distincta ,
      pro eo quod non habet sufficientiam per se sola, sed prout est cum aliis coniuncta. Et per
      hoc patet quod non potest aliquis sufficienter mereri nisi speret et credat ; nunquam autem
      potest aliquis esse expeditus et habilitatus ad credendum et sperandum nisi mediante fide et
      spe ; similiter circa dotes praemii intelligendum est.</p>
        </div>
      </div>
    </body>
  </text>
</TEI>