<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e34771">
        <head xml:id="bb-d4e34771-Hd1e108">Quaestio 1</head>
        <head xml:id="bb-d4e34771-Hd1e111" type="question-title">Utrum consensus coactus faciat Matrimonium.</head>
        <p xml:id="bb-d4e34771-d1e114">Circa primum ostenditur quod consensus coactus faciat Matrimonium.</p>
        <div xml:id="bb-d4e34771-Dd1e117" type="rationes-principales">
          <head xml:id="bb-d4e34771-Hd1e119">Rationes principales</head>
          <p xml:id="bb-d4e34771-d1e122">Et quod sic, videtur : Quia <name ref="#Augustine">Augustinus</name> dicit quod
              <quote xml:id="bb-d4e34771-Qd1e127">coacta voluntas voluntas est</quote> : ergo cum consensus sit voluntatis,
            consensus est ; sed <quote xml:id="bb-d4e34771-Qd1e130">posita causa, ponitur effectus</quote> : ergo posito tali
            consensu, est Matrimonium.</p>
          <p xml:id="bb-d4e34771-d1e134">2 Item, hoc videtur ratione, per simile, quia qui baptizari consentit timore mortis,
            baptizatus est et pro baptizato habetur : ergo similiter est in Matrimonio.</p>
          <p xml:id="bb-d4e34771-d1e137">Item, hoc videtur per rationem, quia consensus non potest cogi, sed tantum induci, sed
            sicut inducitur minis, ita inducitur blanditiis ; sed, si aliquis inductus blanditiis
            consentiat in Matrimonium, Matrimonium tenet : ergo similiter, si inducitur minis.</p>
          <p xml:id="bb-d4e34771-d1e140">Item, qui negat Christum timore mortis, peccat ; sed nullus peccat nisi liber : ergo
            consentiens in aliquid timore mortis libere, consentit. Sed consensus liber facit
            Matrimonium : ergo qui consentit timore mortis etc.</p>
          <p xml:id="bb-d4e34771-d1e144">Contra : <ref xml:id="bb-d4e34771-Rd1e146" target="http://scta.info/resource/cice-l4t1-d1e316">Decretalis, De
              sponsalibus et Matrimonio</ref> : <quote xml:id="bb-d4e34771-Qd1e149">Cum locum non habeat consensus, ubi metus
              vel, coactio intercedit, necesse est ut ubi consensus communis requiritur, coactionis
              materia repellatur</quote>. Ergo etc.</p>
          <p xml:id="bb-d4e34771-d1e153">Item, consensus matrimonialis signum est coniunctionis animae et Dei ; sed anima non
            coniungitur Deo consensu coacto : ergo, si signum est congruum, Matrimonium non
            contrahitur consensu timore coacto.</p>
          <p xml:id="bb-d4e34771-d1e156">Item, nunquam anima fit sponsa Dei nisi uniatur per amorem : ergo mulier nunquam fit
            sponsa viri nisi uniatur per amorem ; sed unio quae est per consensum coactum, non fit
            per amorem : ergo etc.</p>
          <p xml:id="bb-d4e34771-d1e159">Item, in consensu Matrimonii acquiritur potestas in alterutrum : ergo necesse est quod
            in consentiendo sint aequales ; sed, cum alter cogit alterum ad consentiendum, non sunt
            aequales : ergo tali consensu non contrahitur Matrimonium.</p>
        </div>
        <div xml:id="bb-d4e34771-Dd1e163">
          <head xml:id="bb-d4e34771-Hd1e165">Conclusio</head>
          <head xml:id="bb-d4e34771-Hd1e168" type="question-title">Consensus coactus vel vi, vel metu cadente in virum constantem
            non facit matrimonium, nisi post coactionem in carnalem copulam consentiatur.</head>
          <p xml:id="bb-d4e34771-d1e171">Respondeo : Dicendum quod consensus coactus potest esse dupliciter, scilicet vi vel
            metu. Vis est maioris rei impetus qui repelli non potest ; metus est instantis periculi
            trepidatio. Tunc autem fit vis, quando capitur, ducitur, trahitur invitus vel ligatus,
            ipso reclamante et renitente ; haec est coactio, in qua non est consensus, et in hac
            omnino non est Matrimonium. Est et alia coactio per metum, ut cum aliquis minatur mortem
            vel intentat nisi consentiat ; et de hac coactione distinguunt aliqui, quod talis
            consentiens aut consentit ore, sed non corde, et tunc non est Matrimonium aliquo modo ;
            aut corde consentit, quamvis coactus, et tunc Matrimonium est in conspectu Dei, quia
            voluntas coacta voluntas est ; sed non est in conspectu Ecclesiae, quae praesumit quod
            talis non consenserit corde ; et ideo sic iudicat et sententiat ut uterque alteri in
            Domino nubat. Sed certe istud non videtur consentire decretali praedictae, quae dicit
            quod consensus non habet locum, ubi metus vel coactio intercedit.</p>
          <p xml:id="bb-d4e34771-d1e174">Et ideo distinguitur aliter, quod metus duplex est, quidam levis, quidam iustus :
            iustus, utpote qui in virum constantem cadere potest ; levis est, cum quis parvum malum
            minatur vel cum talis minatur de quo praesumitur quod. implere non possit ; et talis
            metus non facit consensum adeo defectivum, quod impediat Matrimonium contrahendum. vel
            dirimat iam contractum, sed consensus cum tali metu facit Matrimonium. Tunc autem est
            metus iustus, quando aliquis comminatur damnum mortis, mutilationis, servitutis et
            stupri ; tunc autem cadit in virum constantem, quando praesumitur probabiliter quod ille
            qui minatur possit minas implere ; non enim esset timendum, si simplex rusticus
            minaretur duci. In hoc metu dicunt iura consensum non facere Matrimonium.</p>
          <p xml:id="bb-d4e34771-d1e177">Sed ratio huius sumitur a diversis diversimode. Quidam enim dicunt quod hoc est ex
            indulgentia iuris. Iura enim indulgent tales separari, primum, quia praesumunt
            consentientem ore non consensisse corde, et quia verbum solum dixit, ut poenam redimeret
            ; vel etiam ratione finis, quia coacta Matrimonia pessimos exitus consueverunt habere.
            Alii dicunt quod non ex iuris indulgentia, sed hoc facit defectus perfecti et liberi
            consensus, qui debet esse in Matrimonio, quia, sicut ostensum est, plenus debet ibi esse
            consensus ; et hoc videtur probabilius. Si tamen post coactionem in carnalem copulam
            consensit, ex tunc incipit esse Matrimonium.</p>
        </div>
        <div xml:id="bb-d4e34771-Dd1e182">
          <head xml:id="bb-d4e34771-Hd1e184">Ad rationes</head>
          <p xml:id="bb-d4e34771-d1e187">Ad illud ergo quod primo obicitur, quod coacta voluntas voluntas est, dicendum quod
            verum est ; sed nunquam sufficit talis voluntas ad faciendum bonum nec etiam ad
            contrahendum Matrimonium, pro eo quod Dominus voluit hoc sacramentum contrahi per
            consensum liberum, non coactum.</p>
          <p xml:id="bb-d4e34771-d1e190">Ad illud quod obicitur, quod qui coactus consentit in Baptismum baptizatur, respondetur
            quod Baptismus est opus Dei, non hominum, sed Matrimonium est a consensu hominum. Aliter
            potest dici quod non est simile, quia non tanta libertas ibi requiritur, quanta in
            Matrimonio ; totum enim esse Matrimonii a consensu causatur.</p>
          <p xml:id="bb-d4e34771-d1e193">Ad illud quod obicitur, quod consensus inducitur per blanditias, dicendum quod
            blanditiae non ita detrahunt de ratione consensus sicut minae, quia blanditiae ad amorem
            excitant, sed minae ad terrorem.</p>
          <p xml:id="bb-d4e34771-d1e196">Ad illud quod obicitur de eo qui negat Christum timore, dicendum quod facilius est
            peccare quam bene facere, unde plura exiguntur ad construendum bonum quam ad faciendum
            malum. Praeterea, nullus timor respectu peccati perpetrandi potest nec debet cadere
            rationabiliter in virum constantem, sed respectu alicuius rei faciendae, quae non est
            nostrae saluti contraria ; sicut vir constans rationabiliter prius deberet permittere se
            interfici quam Deum negaret ; sed non rationabiliter ageret, si dimitteret se interfici
            antequam in aliquid indifferens consentiret ; Matrimonium autem non est de his quae sunt
            saluti contraria vel contra salutem. Et sic patet quomodo intelligitur de metu qui
            potest cadere in constantem virum.</p>
        </div>
      </div>
    </body>
  </text>
</TEI>