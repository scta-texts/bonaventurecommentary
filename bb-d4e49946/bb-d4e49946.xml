<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e49946">
        <head xml:id="bb-d4e49946-Hd1e108">Quaestio 2</head>
        <head xml:id="bb-d4e49946-Hd1e111" type="question-title">Utrum corpora supercaelestia quietabuntur.</head>
        <p xml:id="bb-d4e49946-d1e114">Secundo quaeritur, utrum corpora supercaelestia quietabuntur.</p>
        <div xml:id="bb-d4e49946-Dd1e117" type="rationes-principales">
          <head xml:id="bb-d4e49946-Hd1e119">Rationes principales</head>
          <p xml:id="bb-d4e49946-d1e122">Et quod sic, videtur : Quia motus corporum super caelestium est propter continuam
            generationem ; sed omnis generatio est ordinata ad multiplicationem hominum ; et
            multiplicatio hominum ad perfectionem civitatis supernae : si ergo necesse est illam
            civitatem perfici, necesse est omnem generationem cessare : ergo et motum corporum
            supercaelestium, et sic etc.</p>
          <p xml:id="bb-d4e49946-d1e125">Item, omnis motus est propter aliquem finem ; sed omnis motus ordinatus, nisi sit
            frustra, aliquando consequitur finem ; sed quod movetur propter aliquid, assecuto eo,
            quiescit : ergo, cum corporum supercaelestium motus sit huiusmodi, patet etc.</p>
          <p xml:id="bb-d4e49946-d1e128">Item, nobilior dispositio est quies quam motus ; quod patet in Deo. Ergo, si mundus
            post resurrectionem erit in optima dispositione, omnia corpora in eo quiescent.</p>
          <p xml:id="bb-d4e49946-d1e131">Item, hoc dicit ratio, non tantum fides, quod omnia propter hominem et ad opus obsequii
            sunt creata. Ergo omnia debent habere usum et actum convenientem humano obsequio ; sed
            homo incorruptibilis post resurrectionem non indiget obsequio variabili : ergo etc.</p>
          <p xml:id="bb-d4e49946-d1e135">Contra : Corpora supercaelestia serviunt homini luce et motu : sed, quia luce serviunt,
            maiori luce remunerantur : ergo, cum serviant in motu, debent velociori motu
            remunerari.</p>
          <p xml:id="bb-d4e49946-d1e138">Item, corpus orbiculare naturaliter est aptum ad motum ; sed per gratiam aptitudo
            naturaliter perficitur et non efficitur imperfecta ; sed unumquodque perfectius est
            quando est coniunctum suo actui : ergo corpora orbicularia actualiter movebuntur et
            continue.</p>
          <p xml:id="bb-d4e49946-d1e141">Item nihil quod inest alicui secundum assimilationem ad Deum, semper debet per
            remunerationem privari ; sed corpora supercaelestia, ut dicit Commentator, moventur ut
            assimilentur Deo, et in ipso motu assimilantur : ergo etc.</p>
          <p xml:id="bb-d4e49946-d1e144">Item, motus orbicularis per naturam est interminabilis ; sed Deus per gloriam non
            destruet naturam ergo motum corporum supercaelestium non terminabit ; et si hoc, ergo
            semper movebuntur.</p>
        </div>
        <div xml:id="bb-d4e49946-Dd1e148">
          <head xml:id="bb-d4e49946-Hd1e150">Conclusiones</head>
          <p xml:id="bb-d4e49946-d1e153">Respondeo : Dicendum quod, sicut dicit <name ref="#IsidoreOfSeville">Isidorus</name>,
            et habetur in littera, quod <quote xml:id="bb-d4e49946-Qd1e158">sol et luna post iudicium non tendent ad occasum, sed
              stabunt in ordine suo in quo creati sunt</quote>.</p>
          <p xml:id="bb-d4e49946-d1e162">Ad intelligentiam autem obiectorum notandum quod in motu est duplicem finem
            considerare, scilicet finem intra, et iste dicitur terminus sive consummatio ; et finem
            extra, et iste est terminus intentionis, ut verbi gratia, cum lapis desursum ad terram
            descendit, locus terrae est finis qui est terminus intra ; sed quies in loco est finis
            qui est terminus intentionis. Dico ergo quod quidam motus sunt qui naturaliter habent
            utrumque finem, ut sunt motus recti ; quidam vero motus sunt qui habent alterum per
            naturam, ut puta finem intentionis, alterum vero habent solum ratione ipsius principii
            moventis, ut est motus circularis ipsius rotae quae volvitur ad acuendum cultellum. Quod
            enim rota quiescat modo vel post, non est determinatum, quia semper posset moveri, si
            esset qui posset et vellet movere ; sed quando cultellus factus est acutus, cum motus
            ille ordinaretur ad hoc, necesse fuit quietari vel frustra fieri.</p>
          <p xml:id="bb-d4e49946-d1e165">Quoniam igitur motus corporum supercaelestium ordinatur ad complendum numerum
            electorum, et illum necesse est compleri ; ideo et motum terminari, quamvis per naturam
            non habeat terminum intra de se.</p>
        </div>
        <div xml:id="bb-d4e49946-Dd1e170">
          <head xml:id="bb-d4e49946-Hd1e172">Ad rationes</head>
          <p xml:id="bb-d4e49946-d1e175">Ad illud quod obicitur, quod remuneratur in luce, ergo debet remunerari in motu,
            dicendum quod non est simile, quia obsequium motus non ita competit corporibus Beatorum
            sicut obsequium luminis.</p>
          <p xml:id="bb-d4e49946-d1e178">Ad illud quod obicitur, quod aptitudo naturalis est perficienda, dicendum quod verum
            est de aptitudine naturali quae est ad actum perfectionis ; sed quae est ad actum
            imperfectionis, non.</p>
          <p xml:id="bb-d4e49946-d1e181">Ad illud quod obicitur de assimilatione, dicendum quod non assimilatur simpliciter, sed
            in causando ; et ideo ad tempus assimilatur in hoc.</p>
          <p xml:id="bb-d4e49946-d1e184">Ad illud quod ultimo obicitur, quod est naturaliter interminabilis, dicendum quod hoc
            est falsum, quia secundum intentionem naturae, quae est regulata secundum institutionem
            divinam, terminabilis est, licet non sit terminabilis ratione termini, qui respicit
            conditiones mobilis et spatii.</p>
        </div>
      </div>
    </body>
  </text>
</TEI>