<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e29526">
        <head xml:id="bb-d4e29526-Hd1e108">Quaestio 2</head>
        <head xml:id="bb-d4e29526-Hd1e111" type="question-title">Utrum hoc sacramentum instituerit Christus vel aliquis eius
          discipulus.</head>
        <p xml:id="bb-d4e29526-d1e114">Secundo quaeritur de causa efficiente sive instituente, et quaeritur, utrum hoc
          sacramentum instituerit Christus vel aliquis eius discipulus.</p>
        <div xml:id="bb-d4e29526-Dd1e117" type="rationes-principales">
          <head xml:id="bb-d4e29526-Hd1e119">Rationes principales</head>
          <p xml:id="bb-d4e29526-d1e122">Et quod Christus, videtur : Quia legislatoris est leges instituere ; sed sacramenta
            omnia sunt leges et statuta in lege evangelica : ergo non solum hoc instituit Christus,
            verum etiam omnia.</p>
          <p xml:id="bb-d4e29526-d1e125">Item, Deus per se ipsum instituit omnia sacramenta Veteris Legis, Moysi loquendo et
            praecipiendo ; unde in principio cuiuslibet sacramentalis praecepti dicitur in Levitico
            : Locutus est Dominus etc. Si ergo sacramenta evangelica sunt multo digniora, videtur
            etc.</p>
          <p xml:id="bb-d4e29526-d1e128">Item, <quote xml:id="bb-d4e29526-Qd1e130">sacramentum, sicut habitum est supra, distinctione decima tertia</quote>,
            est in quo divina virtus secretius operatur. Si ergo virtus divina operatur in
            sacramentis principaliter, cum instituere sacramentum sit maioris dignitatis quam
            operari in sacramento, et operatio est a divina virtute, ergo et institutio.</p>
          <p xml:id="bb-d4e29526-d1e134">Item, <ref xml:id="bb-d4e29526-Rd1e136" ana="#mc6_13">Marci 6, 13</ref> dicitur quod discipuli inungebant oleo
            multos infirmas et curabantur ; sed constat quod Apostoli nondum erant tantae
            auctoritatis, quod per se auderent aliquid instituere : ergo videtur quod Dominus eis
            mandaverit : ergo videtur quod ipse instituit.</p>
          <p xml:id="bb-d4e29526-d1e141">Contra : <name ref="#Lombard">Magister</name> dicit in littera : <quote xml:id="bb-d4e29526-Qd1e146">Hoc sacramentum
              legitur ab Apostolis institutum</quote>.</p>
          <p xml:id="bb-d4e29526-d1e150">Item, alibi non habemus mandatum de hoc sacramento nisi Iacobi 5, 14 : ergo videtur ibi
            institutum fuisse.</p>
          <p xml:id="bb-d4e29526-d1e153">Item, omne sacramentum quod Christus instituit, ipse per se exhibait ; sed Christus hoc
            sacramentum non exhibait, quia nunquam infirmos oleo, sed solo verbo sanavit : ergo
            etc.</p>
          <p xml:id="bb-d4e29526-d1e156">Item, omne sacramentum quod Christus instituit, habuit figuram in Veteri Testamento ;
            sed hoc non habuit ibi figuram, quia nunquam legimus infirmos propter curationem in
            Veteri Testamento inungi : ergo videtur quod institutio huius sacramenti non pertinuerit
            ad Christum.</p>
        </div>
        <div xml:id="bb-d4e29526-Dd1e160">
          <head xml:id="bb-d4e29526-Hd1e162">Conclusio</head>
          <head xml:id="bb-d4e29526-Hd1e165" type="question-title">Praefertur opinio, quod extrema unctio a Spiritu sancto per
            Apostolos instituta et a sancto Iacobo promulgata sit</head>
          <p xml:id="bb-d4e29526-d1e168">Respondeo : Ad horum intelligentiam notandum est quod aliqui dicere voluerunt omnia
            sacramenta instituta fuisse a Christo, quoniam ipse fuit legislator. Unde, quamvis non
            expresse legatur de Confirmatione et Extrema. Unctine, tamen credendum est ipsum
            instituisse ; et hoc aliquo modo innuitur de Confirmatione, cum manus pueris imposuerit,
            Matthaei 19, 15 ; de Extrema Unctione, cum discipulos ad praedicandum misit, qui oleo
            ungebant infirmos et curabmtur, sicut dicitur Marci 6, 13 ; haud dubium quin per
            mandatum ipsius hoc fecerint. Si autem Apostoli dicuntur aliqua instituisse, hoc est
            quia institutionem promulgaverunt, sicut beatus Iacobus Confessionis et Unctionis. Sed
            tamen, cum in Evangelio sufficienter lex evangelica exprimatur, et evangelica lex
            contineat Christi statuta et facta et magis statuta quam facta, quomodo probabile est ut
            omnes Evangelistae sic sub silentio tam nobilia sacramenta pertransissent, si Christus
            instituisset, cum ex his nostrae salutis adminiculum eliciatur ?</p>
          <p xml:id="bb-d4e29526-d1e171">Et ideo probabilius alii dicunt, et <name ref="#Lombard">Magister</name> videtur hoc
            sentire, immo aperte dicit, quod Spiritus Sanctus per Apostolos hoc sacramentum
            instituit, sicut supra dictum est de sacramento Confirmationis. Et quod hoc potuerit
            esse, manifestum est, cum ipse sit doctor praecipuus sicut et Christus ; et exemplo
            patet, quia Apostoli, Spiritu Sancto dictante, formam Baptismi a Christo institutam et
            confirmatam ad tempus mutaverunt ; quanto magis quod Christus insinuaverat instituere
            potuerunt.</p>
          <p xml:id="bb-d4e29526-d1e177">Et quod ita fuerit congruum, manifestum est, si attendatur diversitas sacramentorum.
            Quaedam enim sunt sacramenta. communia Legis Veteris et Novae, quaedam propriissima
            Legis Novae, quaedam medio modo. Communia sunt illa quae sunt quodam modo ex dictamine
            naturae, quod quia semper idem manet, illa sacramenta ab initio cucurrerunt, ut
            Matrimonium et Poenitentia, secundum quod Deo reconciliat ; et haec quidem Dominas Iesus
            consummavit et.confirmavit in Lege Nova, non evacuavit. Quaedam sunt propriissima Legis
            Novae, et haec sunt quae significant gratiam in tali statu, quae proprie competit Legi
            Novae ; haec autem duo sunt : Confirmatio et Unctio, ubi significatur gratia Spiritus
            Sancti, secundum quam inungitur quis in pugilem, ut pro Christo audeat mori, et in
            regem, ut in regnum caelorum possit iotroire tamquam in suum. Hoc est Novae Legis
            proprium ; ideo in Veteri non habuerunt certam figuram haec duo sacramenta. Et quia
            significant Spiritus Sancti gratiam in aliqua abundantia, et Spiritus Sanctus abundanter
            non fuit datus, quousque Iesus non fuit glorificatus, sicut dicitur Ioannis 7, 39, ideo
            haec duo sacramenta a Christo fuerunt insinuata, sed post a Spiritu Sancto fuerunt
            instituta. Quaedam sunt sacramenta media, quae in Veteri Lege non fuerunt in veritate,
            fuerunt tamen in figura et significatione, sicut Baptismus, Eucharistia et Ordo. Et quia
            Christus Legem implevit et figuras evacuavit, haec tria sacramenta per se ipsum
            instituit. Et sic patet quomodo congruentissime statuta et instituta sunt ecclesiastica
            sacramenta, ut nihil sit gestum per oblivionem, sed secundum inenarrabilem Dei
            dispensationem. Concedendae igitur sunt rationes probantes Spiritum Sanctum per
            Apostolos hoc sacramentum instituisse.</p>
        </div>
        <div xml:id="bb-d4e29526-Dd1e182">
          <head xml:id="bb-d4e29526-Hd1e184">Ad rationes</head>
          <p xml:id="bb-d4e29526-d1e187">Ad illud ergo quod obicitur, quod hoc est legislatoris, dicendum quod Spiritus Sanctus
            supplevit hoc quod ipse Dominus dimiserat in doctrina, sicut dicitur Ioannis 16, 12 :
              <quote xml:id="bb-d4e29526-Qd1e189" ana="#io16_12">Multa habeo vobis dicere, quae non potestis portare modo</quote>
            ; et post : <quote xml:id="bb-d4e29526-Qd1e192" ana="#io16_13">Cum venerit</quote> etc. Unde sicut supplevit quod
            deerat de doctrina secundum Dei ordinatam dispensationem, ita etiam quod de institutione
            ex causa congrua dimissum erat. Nec sunt duo legisIatores Christus et Spiritus eius.</p>
          <p xml:id="bb-d4e29526-d1e196">2-3. Ad illud quod obicitur, quod per semetipsum, dicendum quod ipse immediate
            loquebatur Moysi, et post Moyses praecipiebat populo sicut nuntius Dei et minister ; sic
            Spiritus Sanctus Apostolis et ipsi ut ministri populis exponebant. Unde sacramentorum
            institutionem non attribuimus nisi Deo vel per Filium vel per Spiritum Sanctum. Nec
            credendum est quemquam Apostolorum hoc per se instituisse, sed totum collegium ; sed
            Iacobus promulgavit, sicut sententiam tulit de observantia legalium, Actuum 15, 13. Et
            per hoc patet sequens, quia, sicut Deus operatur principaliter et sacerdos ut minister,
            sic institutio sacramentorum respicit Deum ut auctorem, et Apostolos respicit ut
            ministros in promulgando.</p>
          <p xml:id="bb-d4e29526-d1e199">Ad illud quod obicitur, quod Apostoli ungebant oleo, dicendum quod ibi non fuit hoc
            sacramentum institutum, sed insinuatum ; et hoc patet, quia unctio illa principaliter
            fiebat ad sanitatem corporalem, non ad curationem spiritualem principaliter. Unde sicut
            gratiam sanitatum tunc habebant Apostoli et non potentiam ligandi et absolvendi sic
            oleum illud deserviebat sive operabatur ad salutem corporis ; nunc autem principaliter
            operatur ad salutem spiritus, sicut in ipsa forma evidenter exprimitur.</p>
        </div>
      </div>
    </body>
  </text>
</TEI>