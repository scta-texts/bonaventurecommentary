<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 6</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 6</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e17926">
        <head xml:id="bb-d4e17926-Hd1e108">Quaestio 6</head>
        <head xml:id="bb-d4e17926-Hd1e111" type="question-title">Utrum bona opera extra caritatem facta valeant ad tolerabiliorem
          poenam.</head>
        <p xml:id="bb-d4e17926-d1e114">Sexto et ultimo quaeritur, utrum bona opera valeant ad tolerabiliorem poenam extra
          caritatem.</p>
        <div xml:id="bb-d4e17926-Dd1e117" type="rationes-principales">
          <head xml:id="bb-d4e17926-Hd1e119">Rationes principales</head>
          <p xml:id="bb-d4e17926-d1e122">Et quod sic, videtur : <name ref="#Augustine">Augustinus</name> dicit de talibus
            operibus, in Enchiridio, quod <quote xml:id="bb-d4e17926-Qd1e127" source="http://scta.info/resource/augen-d1e276">ad
              hoc eis prosunt ut tolerabilior sit damnatio</quote>.</p>
          <p xml:id="bb-d4e17926-d1e131">Item, ratione videtur, quia probatum est supra quod aliquid meretur illo opere : ergo
            esto quod statim moriatur post illud ; ergo, cum non sit irremuneratum et non praemietur
            in collatione boni, ergo saltem in diminutione mali.</p>
          <p xml:id="bb-d4e17926-d1e134">Item, <quote xml:id="bb-d4e17926-Qd1e136">declinare a malo semper vitat poenam, quamvis non semper consequatur
              palmam</quote>. Sed melius est bonum facere : ergo multo fortius vitabit poenam.</p>
          <p xml:id="bb-d4e17926-d1e140">Item, peccatum aggravatur ex sequenti eventu et gravius punitur, ut patet in peccato
            otii : ergo peccatum quod reddit hominem magis otiosum ad bonum, magis punitur : ergo
            illud, post quod fiunt bona opera, minus, et ita etc.</p>
          <p xml:id="bb-d4e17926-d1e144">Contra : <name ref="#Augustine">Augustinus</name>, in Enchiridio, dicit damnatis non
            prodesse suffragia Ecclesiae ; sed ista sunt potentiora, cum sint ex caritate, quam
            opera extra caritatem facta : ergo illa multo minus prosunt.</p>
          <p xml:id="bb-d4e17926-d1e150">2. Item, si merentur remissionem poenae, aut intensione aut duratione. Non duratione,
            quia poena est infinita. Si intensione, sed quantum ad hoc est finita : ergo tantum
            possunt multiplicari bona opera, quod nulla erit poena.</p>
          <p xml:id="bb-d4e17926-d1e153">Item, tantae culpae debetur tanta poena ; sed opera bona extra caritatem facta non
            immutant nec minuunt culpam : ergo nec poenam.</p>
          <p xml:id="bb-d4e17926-d1e156">Quaeritur igitur, ad quid valeant huiusmodi opera bona.</p>
        </div>
        <div xml:id="bb-d4e17926-Dd1e160">
          <head xml:id="bb-d4e17926-Hd1e162">Conclusio</head>
          <head xml:id="bb-d4e17926-Hd1e165" type="question-title">Opera facta extra caritatem ad multa valent et etiam ad
            tolerabiliorem poenam, sed tantum ex consequenti</head>
          <p xml:id="bb-d4e17926-d1e168">Respondeo : Dicendum quod huiusmodi opera bona extra caritatem facta, quando bona fiunt
            intentione, valent ad multa : ad temporalium multiplicationem, Isaiae 1, 19 : Si
            volueritis et audieritis me, bona terrae comedetis ; ad temporalis poenae diminutionem,
            III Regum 21, 29 : Nonne vidisti Achab coram me humiliatum ? Idcirco non inducam etc. ;
            ad gratiae impetrationem, sicut Rahab, Iosue. 6, 25, invenit gratiam propter opera quae
            fecit nuntiis ; ad bonae vitae assuefactionem, Threnorum 3, 27 : Bonum est viro, cum
            portaverit iugum etc. ; ad peccati resistentiam, quia peccatum trahit suo pondere ad
            aliud, Ecclesiastici 3, 33 : Ignem ardentem extinguit aqua, et eleemosyna resistit
            peccatis ; ad tolerabiliorem poenam aeternam, sicut dicit <name ref="#Augustine">Augustinus</name> quod valet ut tolerabilior sit damnatio.</p>
          <p xml:id="bb-d4e17926-d1e174">Sed illud diversimode intelligitur a diversis. Quidam enim dicunt quod facit poenam
            tolerabiliorem non mutando poenam, sed fortificando subiectum. Sed hoc non est congruum
            dicere, quod virtus aliqua detur damnato propter opera illa, quae facit mitius
            sustinere, quia aut daretur ad semper aut ad tempus ; et utrumque est inconveniens. Illa
            enim virtus aut est naturalis aut gratuita, quorum neutrum facile est intelligibiliter
            assignare.</p>
          <p xml:id="bb-d4e17926-d1e177">Aliqui dicunt quod valent ad remissionem poenae vermis, quia non tantum habebunt
            remorsum conscientiae, quantum si nulla opera bona fecissent. Sed illud non valet, quia
            remorsus conscientiae erit secundum quantitatem culpae sicut et ignis : ergo si non
            valet ad ignem, nec ad vermem.</p>
          <p xml:id="bb-d4e17926-d1e181">Ideo tertio modo dicendum quod valent ad tolerabiliorem damnationem ex consequenti,
            quia impediunt culpam factam aggravari, et etiam retrahunt hominem a peccati frequentia
            et ab intensione libidinis et contemptus, quia non ex tanta libidine peccat qui
            aliquando opera bona facit, sicut qui Dei obliviscitur. Et ad vermem, quia minus
            cruciabitur et minorem habebit remorsum, quam si opera illa non fecisset, non de illa
            culpa quam commisit, sed de malis quae commisisset et de bonis quae omisisset, si illa
            opera bona non fecisset. Et ita intelligendum est de eo qui statim moritur ; et de eo
            qui magis moritur quam neget Christum ; et de consimilibus.</p>
          <p xml:id="bb-d4e17926-d1e184">His visis, patet responsio ad utramque partem. Rationes enim ad primam partem procedunt
            de poena quam posset incurrere, si illa opera negligeret. Rationes vero ad oppositum
            procedunt de poena quae debetur culpae iam factae. Et sic patet totum circa hoc.</p>
        </div>
      </div>
    </body>
  </text>
</TEI>