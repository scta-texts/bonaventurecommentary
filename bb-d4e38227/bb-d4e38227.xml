<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e38227">
        <head xml:id="bb-d4e38227-Hd1e108">Quaestio 1</head>
        <head xml:id="bb-d4e38227-Hd1e111" type="question-title">Utrum Matrimonium habeat impedimentum.</head>
        <div xml:id="bb-d4e38227-Dd1e114" type="rationes-principales">
          <head xml:id="bb-d4e38227-Hd1e116">Rationes principales</head>
          <p xml:id="bb-d4e38227-d1e119">Quantum ergo ad primum ostenditur quod Matrimonium non habeat impedimentum : Quia
            Matrimonium est remedium contra morbum concupiscentiae : ergo, si ille morbus ad omnes
            se extendit, nullo impediente, videtur similiter quod Matrimonium, cum medicina debeat
            ex opposito respondere morbo, et ita quod Matrimonium in omnibus esse possit, nullo
            impediente.</p>
          <p xml:id="bb-d4e38227-d1e122">Item, nullum aliud sacramentum habet impedimentum, quin, si aliquis suscipiat de facto,
            susceptum sit. Ergo similiter videtur in Matrimonio quod, qualiscumque sit aliquis,
            tamen, si de facto contrahit, suscipit Matrimonii sacramentum.</p>
          <p xml:id="bb-d4e38227-d1e125">Item, Matrimonium est insolubile vinculum, ut est supra probatum. Ergo, si contrahatur,
            nunquam dirimitur : ergo nullum est impedimentum quod dirimat iam contractum.</p>
          <p xml:id="bb-d4e38227-d1e128">Item, Matrimonium, cum sit sacramentum, operatur Deus : unde coniuncti matrimonialiter
            dicuntur coniuncti a Deo ; sed divina operatio non habet impedimentum, eum Deus sit
            agens nobilissimus ; ergo Matrimonium nullum habet impedimentum.</p>
          <p xml:id="bb-d4e38227-d1e132">Contra : Matrimonium institutum est in officium ; sed multi sunt inepti ad officium, ut
            puta ad generandum per coitum : ergo multi sunt non idonei ad Matrimonium : ergo
            etc.</p>
          <p xml:id="bb-d4e38227-d1e135">Item, Matrimonium institutum est in remedium ; sed, multi sunt quibus non potest esse
            in remedium, quia non possunt convenire : ergo etc.</p>
          <p xml:id="bb-d4e38227-d1e138">Item, multi sunt qui non possunt unquam sine peccato actum illum exercere, ut puta qui
            voverunt continentiam vel quibus est prohibitum coniungi ab eo qui potest ; sed omne
            sacramentum potest venire in usum sine peccato, cum ordinet ad salutem : ergo aliqui
            sunt inepti ad Matrimonium.</p>
          <p xml:id="bb-d4e38227-d1e141">Item, nihil est sacrum quod fit contra divinum mandatum ; sed sacramentum est sacrum
            signum : ergo nihil est sacramentum quod fit contra praeceptionem divinam ; sed divinum
            praeceptum, Levitici 18, 6, prohibet Matrimonium fieri inter multa genera personarum :
            ergo, si contrahant de facto, non est sacramentum : ergo habet impedimenta.</p>
        </div>
        <div xml:id="bb-d4e38227-Dd1e145">
          <head xml:id="bb-d4e38227-Hd1e147">Conclusio</head>
          <head xml:id="bb-d4e38227-Hd1e150" type="question-title">Sacramentum matrimonii multa habet impedimenta</head>
          <p xml:id="bb-d4e38227-d1e153">Respondeo : Dicendum quod sacramentum Matrimonii habet impedimentum multiplex, sicut
            ostendunt rationes ad hoc inductae. Ratio autem quare hoc sacramentum magis habet
            impedimenta quam alia, est duplex. Una est ratione causae efficientis, quia, quamvis
            omnia sacramenta sint a divina institutione et humana dispensatione, tamen hoc
            sacramentum maxime consistit in humana dispensatione, quia per consensum contrahentium
            uritur nec habet dispensatorem determinatum. Alia ratio est ratione finis, quia, cum
            omnia sacramenta sint in remedium, istud non tantum est in remedium, sd etiam in
            officium ; et cum alia sint spiritualia, huic coniuncta est actio carnalis, scilicet
            coniunctio quae est per coitum. Et ideo facilius recipit impedimenta. Ex his patent
            obiecta.</p>
        </div>
        <div xml:id="bb-d4e38227-Dd1e157">
          <head xml:id="bb-d4e38227-Hd1e159">Ad rationes</head>
          <p xml:id="bb-d4e38227-d1e162">Quod enim obicitur, quod nullus excluditur a morbo concupiscentiae, dicendum quod
            morbus ille aliter remediabilis est quam per Matrimonium, ut puta per continentiam.</p>
          <p xml:id="bb-d4e38227-d1e165">Ad illud quod obicitur, quod alia sacramenta se extendunt ad omnes, patet responsio,
            quia non est simile de hoc et de aliis, ut visum est.</p>
          <p xml:id="bb-d4e38227-d1e168">Ad illud quod obicitur, quod est vinculum insolubile, dicendum quod verum est ex quo
            ligat ; sed possibile est aliquos ineptos esse, ita ut hoc vinculo non vinciantur.</p>
          <p xml:id="bb-d4e38227-d1e171">Ad illud quod obicitur, quod divina operatio non potest impediri, dicendum quod verum
            est, ubi Deus operatur ut tota causa ; sed non est sic in Matrimonio, immo necesse est
            intervenire consensum legitinium. Praeterea, operatio ista praesupponit materiam in
            qua.</p>
        </div>
      </div>
    </body>
  </text>
</TEI>