<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, Distinctio. 1, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, Distinctio. 1, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e269">
        <head xml:id="bb-d1e269-Hd1e119">III, Distinctio. 1, A. 1, Q. 3</head>
        <head xml:id="bb-d1e269-Hd1e122" type="question-title">Utrum persona una possit simul uniri cum alia, assumendo unam et
    eamdem numero naturam.</head>
        <p xml:id="bb-d1e269-d1e125">Tertio quaeritur, utrum persona una possit simul uniri cum alia, assumendo unam et eamdem
    naturam numero.</p>
        <div xml:id="bb-d1e280" type="rationes-principales">
          <p xml:id="bb-d1e269-d1e130">Et quod non, videtur : <name ref="#Anselm">Anselmus</name>, in libro Cur Deus homo, capitula 9 : Plures personae
      nequeunt unum et eumdem hominem assumere ; quare tantum in una persona fieri necesse
      est.</p>
          <p xml:id="bb-d1e269-d1e136">Item, si personae plures unirentur uni et eidem naturae, aut ergo in unitate essentiae aut
      in unitate suppositi. In unitate essentiae non, quia impossibile est Creatorem et creaturam
      convenire in una essentia. In unitate personae non, quia tres personae in persona non
      conveniunt, sed personaliter distinguuntur. Ergo videtur quod nullo modo plures personae
      possint unum hominem accipere.</p>
          <p xml:id="bb-d1e269-d1e139">Item, unio divinae naturae ad humanam facit sibi mutuo communicare propria idiomata. Ergo,
      si tres personae assumerent unum hominem, ille homo esset Pater et Filius et Spiritus
      Sanctus ; et ex hoc sequeretur, propter communicationem idiomatum, quod Pater esset Filius
      et Spiritus Sanctus et e converso ; et si hoc, tunc periret personalis distinctio.</p>
          <p xml:id="bb-d1e269-d1e142">Item, si tres personae assumerent unum et eumdem hominem, aut ergo unica unione aut
      pluribus. Si unica, ergo, cum Pater et Filius et Spiritus Sanctus non communicant nisi in
      essentia, unio illa esset in aliquo essentiali, quod est impossibile. Si pluribus, ergo
      plures essent incarnationes. Sed contra : impossibile est esse plures incarnationes respectu
      unius carnis, quia incarnatio non habet inceptionem nisi ratione carnis, ergo pari ratione
      nec numerari habet nisi ratione carnis. Ergo nec pluribus incarnationibus nec unica plures
      personae possent assumere unam et eamdem naturam.</p>
          <p xml:id="bb-d1e269-d1e145">Sed contra : 1. Humana natura idoneitatem habet ad hoc ut assumatur a persona, in quantum
      est imago ; sed una et eadem anima est imago trium personarum simul et semel : ergo videtur
      quod a tribus personis possit simul et semel assumi.</p>
          <p xml:id="bb-d1e269-d1e149">Item, una persona potest assumere plures naturas, et nihil impedit quod Dei Filius non
      possit assumere unum alium hominem, cum arctatus non sit ad illam singularem naturam quam
      assumsit : ergo pari ratione videtur quod plures personae possirit assumere unam et eamdem
      naturam, cum ita possint plures personae super unam naturam, sicut persona una in plures
      naturas.</p>
          <p xml:id="bb-d1e269-d1e152">Item, gratia habet conformari naturae ; sed plures personae divinae communicant per naturam
      in una substantia et essentia simpliciter una : ergo pari ratione communicare possunt in una
      natura per unionem gratuitam. Ergo plures personae possunt unam et eamdem naturam
      assumere.</p>
          <p xml:id="bb-d1e269-d1e155">Item, aut una natura, quae assumitur ab una persona, potest assumi ab alia aut non. Si sic,
      habeo propositum. Si non, quaero quid impedit ? Cum non sit ibi nisi natura creata et
      persona divina, aut ergo erit impedimentum ex parte naturae creatae aut ex parte personae
      divinae. Sed ex parte naturae creatae non potest, cum illa subiaceat omnino potentiae
      divinae personae. Ex parte divinae personae non, quia inter divinas personas nulla est
      resistentia, nulla est repugnantia, cum una aliam circumincedat et una sit cum alia. Ergo,
      si nullum est impedimentum, videtur simpliciter quod plures personae possint hominem unum
      assumere.</p>
        </div>
        <div xml:id="bb-d1e311">
          <head xml:id="bb-d1e269-Hd1e161">Conclusio</head>
          <head xml:id="bb-d1e269-Hd1e164" type="question-title">Plures personae non possunt unam et eandem numero naturam
      assumere</head>
          <p xml:id="bb-d1e269-d1e167">Respondeo : Dicendum quod, sicut dicit <name ref="#Anselm">Anselmus</name>, <quote xml:id="bb-d1e269-Qd1e172">plures personae non possunt unum et
       eumdem hominem assumere</quote>, non propter defectum potentiae, sed propter repugnantiam
      contradictionis implicitae. Si enim plures personae assumerent unum hominem ad unitatem
      talem quae faceret communicationem idiomatum, ergo aut assumerent in unitatem quae quidem
      esset unitas quae se teneret ex parte assumentis aut assumti. Si in unitatem quae quidem se
      teneret ex parte assumentis, cum ex parte assumentis non sit reperire nisi unitatem
      personalem et unitatem essentialem, tunc plures personae assumerent unam naturam in unitatem
      essentiae vel unitatem personae ; sed utrumque horum simpliciter est impossibile. Nam plures
      personae divinae non possunt convenire in una persona nec natura creata et increata possunt
      transire in unam naturam. Si autem assumerent in unitatem quae quidem se tenet ex parte
      assumti, cum illa sit unitas individualis, assumerent ergo in unitatem individui ; sed illud
      adhuc est impossibile, quia assumens non trahitur ad unitatem assumti, sed potius trahit
      assumtum ad unitatem propriam : nam assumere est ad se sumere.</p>
          <p xml:id="bb-d1e269-d1e176">Et sic patet quod, si dicatur tres personas assumere unum et eumdem hominem, omnibus modis
      implicatur contradictio, sive intelligatur quod assumtio fiat in unitatem naturae sive in
      unitatem personae. Nam si fit talis assumtio in unitatem naturae, ergo ex divina natura et
      humana constituitur una natura : ergo non est distinctio assumentis ad assumtum, ergo nec
      assumtio vera. Si autem fit assumtio in unitatem personae, ergo plures personae communicant
      in unam personam : ergo plures personae non sunt plures personae Si autem fit assumtio in
      unitatem individui, cum illa unitas non se teneat ex parte assumentis, sed assumti, assumens
      non assumit naturam aliam ad propriam unitatem : ergo non assumit ad se, sed ad aliud ; et
      si non assumit ad se, non assumit : assumtio igitur in unitatem individui non est assumere
      vere et proprie, sicut nunc loquimur de assumtione. Propter igitur contradictionem
      implicitam, plures personas assumere unam et eamdem naturam nec est possibile nec est
      intelligibile. Rationes igitur hoc ostendentes sunt concedendae.</p>
        </div>
        <div xml:id="bb-d1e333">
          <head xml:id="bb-d1e269-Hd1e183">Ad rationes</head>
          <p xml:id="bb-d1e269-d1e186">Ad primum quod obicitur in contrarium, quod una anima est imago trium, dicendum quod imago
      de ratione sui dicit expressam repraesentationem, non secundum totum illud in quo imago est,
      sed secundum aliquid sui. Unio autem quae quidem est in incarnatione totam humanam naturam
      in atomo et secundum totum facit uniri divinae personae, ita quod tota substantificatur in
      una tamquam in una propria hypostasi. Non est autem inconveniens quod aliquid repraesentet
      plures personas secundum differentes proprietates et potentias ; inconveniens autem est quod
      unum et idem uniatur pluribus personis in personae unitatem ; et ideo non sequitur, quodsi
      una anima potest esse imago trium, quod simul et semel possit uniri tribus personis.</p>
          <p xml:id="bb-d1e269-d1e189">Ad illud quod obicitur, quod una persona potest assumere plures naturas, ergo similiter
      plures personae unam naturam, dicendum quod non est simile, quia, cum unio illa
      incarnationis fiat in unitatem personae, non in unitatem naturae, pluralitas naturarum non
      sic repugnat unioni incarnationis sicut pluralitas personarum.</p>
          <p xml:id="bb-d1e269-d1e192">Ad illud quod obicitur, quod plures personae possunt communicare in eadem essentia per
      naturam etc., dicendum quod non est simile, quoniam unitas personarum in una substantia
      dicit convenientiam in natura ; convenientia autem in natura non repugnat distinctioni in
      persona sicut nec econtra diversitas in natura repugnat unitati in persona. Sed unio
      gratuita non dicit convenientiam in natura, sed in persona ; et ideo pluralitas personarum
      repugnat unitati unionis. Et propterea ratio praedicta non tenet, quia non est simile hinc
      inde.</p>
          <p xml:id="bb-d1e269-d1e195">Ad illud quod quaeritur, quid impediat, dicendum quod nec persona impedit per se nec natura
      humana per se, sed modus unionis. Quia enim divina natura unitur humanae in unione personae,
      incompossibile est quod in ma unione sit unitas ex parte extremorum et pluralitas ex parte
      medii, in quo attenditur illa unio. Unde sicut est incompossibile quod plures personae sint
      una persona, non propter repugnantiam personarum, sed propter inclusionem duorum
      oppositorum, sic in proposito est intelligendum.</p>
          <p xml:id="bb-d1e269-d1e199">Haec autem dicta sunt de incarnatione ipsa secundum eum modum secundum quem facit idiomatum
      communicationem, per quem modum Filius Dei factus est homo. Et isto modo impossibile est
      intelligere plures personas assumere unum et eumdem hominem, sicut ostendit <name ref="#Anselm">Anselmus</name> et
      ostendunt rationes praemissae. In hoc tamen non excluditur omnis alius modus assumtionis,
      quia, cum multa possit Deus facere, quae intellectus noster non potest capere, quis audebit
      asserere quod tres personae non possint unum et eumdem hominem assumere ? Nihil enim videtur
      impedire quin tres personae possint per gratiam illud efficere ut sint personae unius
      singularis naturae in tempore, cum illa natura sit possibilis et omnino obediens respectu
      cuiuslibet personae in Trinitate. Et pro tanto voluerunt aliqui dicere non irrationabiliter
      quod poterant tres personae assumere unum hominem in unitate individui ; quod si
      rationabiliter intelligatur, satis rationabiliter potest sustineri. Nec repugnat verbum
      <name ref="#Anselm">Anselmi</name> nec ea quae praedeterminata sunt. Non enim volunt dicere quod illa assumtio
      terminaretur ad unitatem individualem ex parte assumentis, sed quod tres personae, si unum
      hominem assumerent, essent unus homo, ita quod in illis tribus personis esset communis
      unitas singularis naturae assumtae, non unitas personae. Quidquid autem sit de hoc, illud
      pro indubitanti habendum est quod modo assumendi praedeterminato impossibile est plures
      personas unum et eumdem hominem assumere propter implicationem contradictionis implicitae,
      quia sequeretur quod Filius esset Pater.</p>
        </div>
      </div>
    </body>
  </text>
</TEI>