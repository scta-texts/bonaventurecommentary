<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e38874">
        <head xml:id="bb-d4e38874-Hd1e108">Quaestio 1</head>
        <head xml:id="bb-d4e38874-Hd1e111" type="question-title">Utrum liceat uxorem dimittere ex causa fornicationis.</head>
        <p xml:id="bb-d4e38874-d1e114">Circa primum ostenditur quod possit fieri divortium ex causa fornicationis.</p>
        <div xml:id="bb-d4e38874-Dd1e117" type="rationes-principales">
          <head xml:id="bb-d4e38874-Hd1e119">Rationes principales</head>
          <p xml:id="bb-d4e38874-d1e122">Matthaei 19, 9 : <quote xml:id="bb-d4e38874-Qd1e124" ana="#mt19_9">Si quis uxorem dimiserit, excepta causa
              fornicationis</quote> etc. : ergo, si hanc causam excipit, et vera est exceptio
            Domini, videtur quod ex hoc licet dimittere.</p>
          <p xml:id="bb-d4e38874-d1e128">Item, ratione videtur, quia alter coniugum non habet potestatem in corpore alterius,
            nisi quia dat ei sui corpori potestatem : ergo si, quantum est in se, subtrahit, amittit
            potestatem in corpore coniugis. Sed hoc facit per fornicationem : ergo etc.</p>
          <p xml:id="bb-d4e38874-d1e131">Item, vir non tenetur esse cum uxore nec reddere ei debitum, nisi ratione boni fidei
            nec e converso : ergo, si fornicans frangit bonum fidei, non tenetur debitum reddere nec
            cohabitare : ergo potest eam dimittere.</p>
          <p xml:id="bb-d4e38874-d1e134">Item, alter coniugum fornicando scandalizat alterum quia est factum minus rectum,
            praebens occasionem ruinae. Ergo, si omne quod scandalizat potest homo a se sequestrare,
            ut patet Matthaei 18, 9 : Si oculus tuus scandalizat te : ergo etc.</p>
          <p xml:id="bb-d4e38874-d1e138">Contra : Matthaei 19, 6 : <quote xml:id="bb-d4e38874-Qd1e140" ana="#mt19_6">Quod Deus coniunxit, homo non
              separet</quote> ; sed coniuges sunt divinitus coniuncti : ergo non debent humano
            iudicio separari : ergo nec divortium fieri ex aliqua causa.</p>
          <p xml:id="bb-d4e38874-d1e144">Item, non est reddendum malum pro malo : ergo, quamvis uxor fornicando iniurietur viro,
            vir non debet ei reddere malum : ergo non debet eam abicere.</p>
          <p xml:id="bb-d4e38874-d1e147">Item, sicut dicunt canones, utroque fornicante, non potest alter ab altero separari ;
            sed maior culpa est, cum uterque fornicatur quam cum alter tantum. : ergo, si non potest
            fieri divortium ex maiori culpa, nec ex minori.</p>
          <p xml:id="bb-d4e38874-d1e150">Item, propter defectum boni prolis, ut puta si alter sit sterilis, non potest coniux
            dimitti : ergo, si hoc non est minus quam bonum fidei, propter defectum boni fidei
            Matrimonium non solvitur.</p>
          <p xml:id="bb-d4e38874-d1e153">Item, quaero, qua de causa possit divortium fieri magis ex fornicatione quam ex alio
            peccato. Si quia peccat in coniugem, similiter peccare potest detrahendo, odiendo ; si
            vero quia dividit carnem, ergo, cum in peccato sodomitico non dividatur caro, videtur
            quod ex illo non possit dimitti uxor ; quod nefarium videtur, cum illud sit magis contra
            Matrimonium.</p>
          <p xml:id="bb-d4e38874-d1e156">Item, quaero, cum in repudio vir et uxor non iudicarentur ad paria, quia uxor non
            repudiabat virum, unde est hoc quod in divortio ad paria iudicantur secundum iura ?
            Praeterea, guae est differentia inter divortium et repudium ?</p>
        </div>
        <div xml:id="bb-d4e38874-Dd1e160">
          <head xml:id="bb-d4e38874-Hd1e162">Responsio</head>
          <head xml:id="bb-d4e38874-Hd1e165" type="question-title">Ex causa fornicationis culpabilis et singularis divortium
            fieri potest, postulante innocente</head>
          <p xml:id="bb-d4e38874-d1e168">Respondeo : Dicendum quod propter fornicationem licitum est fieri divortium inter
            coniuges, altero postulante. Et ratio huius est, quia Dominus concessit ; ratio autem
            quare concessit, haec est, quia non servanti fidem, immo frangenti, non tenetur vir
            fidem servare ; et quia directe peccavit contra actum matrimonialem, in eodem puniri
            debet. Concessit igitur Dominus divortium fieri, hoc exigente aequitate iuris
            matrimonialis, quae surgit ex hoc quod alter iniuriatur alteri culpabiliter, subtrahendo
            ius quod habebat in corpore sine iniuria alterius. Unde non ex quacumque fornicatione
            fit divortium, sed ex ea quae est culpabilis et singularis in altera personarum. Si ergo
            fornicetur sine culpa, ut puta per violentiam vel per ignorantiam, cum credit alium, cum
            quo coit, esse virum suum, vel credit virum mortuum et contrahit cum alio ; ex tali non
            fit divortium. Si vero fornicatio non est singularis vel quia alter similiter
            fornicatur, et non potest de hoc alterum increpare ; vel etiam, quia alter fornicatur,
            altero consentiente et prostituente, et tunc est particeps criminis ; vel etiam altero
            occasionem praebente, ut puta cum repudiavit eam et illa contraxit cum alio - si ambo
            veniant ad fidem, tenetur ipsam recipere - vel etiam altero tolerante et dissimulante,
            ut puta cum cognoscit eam voluntarie, postquam scit coniugem fornicari : omnibus istis
            modis fit quasi criminis particeps ; et ideo non fit ei iniuria, et ideo ex causa tali
            non debet fieri divortium ; quod si fiat ex tali causa propter defectum probationis,
            peccat ille, qui procurat divortium, quia iniuste subtrahit ius coniugi.</p>
        </div>
        <div xml:id="bb-d4e38874-Dd1e173">
          <head xml:id="bb-d4e38874-Hd1e175">Ad rationes</head>
          <p xml:id="bb-d4e38874-d1e178">Ad illud ergo quod obicitur, quod fit ab homine divortium, dicendum quod falsum est,
            immo a Deo fit ex causa iusta. Non enim homo separat, sed Deus, quos poena damnat, quos
            reatus accusat , quos maleficium coarctat.</p>
          <p xml:id="bb-d4e38874-d1e181">Ad illud quod obicitur, quod non est reddendum malum pro malo, dicendum quod, si quis
            uxorem dimittat in ultionem iniuriae, utique peccat ; sed dimitti debet propter
            scandalum proprium evitandum et propter uxoris vitium corrigendum.</p>
          <p xml:id="bb-d4e38874-d1e184">Ad illud quod obicitur, quod non debet propter peccatum utriusque, dicendum quod
            divortium non fit nisi altero petente et altero coniugum alterum repellente ; et quia,
            quando uterque reus est, non habet actionem in alterum - quia, in quo iudicat alterum,
            se ipsum condemnat, ad Romanos 2, 1 - cum autem alter est innocens, potest agere : ideo
            non est simile.</p>
          <p xml:id="bb-d4e38874-d1e187">Ad illud quod obicitur, quod non fit propter defectum prolis divortium, dicendum quod
            non est simile quia fornicator peccat in corpus comparis, sed ubi defectus est prolis,
            potest esse sine peccato vel saltem sine peccato in corpus viri.</p>
          <p xml:id="bb-d4e38874-d1e191">Ad illud quod quaeritur, quare fornicatio separet, dicendum quod est culpa, non tantum
            contra Deum et contra corpus suum, sed contra Matrimonii bonum et contra coniugii actum
            et contra corpus coniugis ; est enim contra fidem et contra actum matrimonialem ;
            abutitur etiam corpore, quod non est suum, sed alterius : et ideo talis amittit ius
            petendi debitum, et quia hoc totum est in peccato contra naturam, ideo sub fornicatione
            comprehenditur.</p>
          <p xml:id="bb-d4e38874-d1e194">Ad illud quod quaeritur de repudio, dicendum quod differt repudium.et divortium, quia
            repudium fiebat ex indebita causa, sed divortium ex debita ; et illud est permissum, hoc
            concessum ; differunt etiam, quia post repudium non proibebantur nubere, post divortium
            autem prohibentur ; differunt etiam, quia vir repudiabat uxorem, non e converso : unde
            non iudicabantur ad paria, in divortio iudicantur ad paria. Et huius ratio est, quia
            mulier merito primi peccati subiecta est viro ; sed post reconciliationem Christi, in
            quo non est servus et liber, masculus et femina, omnino quantum ad legem tori ad paria
            iudicantur.</p>
        </div>
      </div>
    </body>
  </text>
</TEI>