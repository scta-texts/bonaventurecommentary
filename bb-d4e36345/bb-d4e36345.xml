<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e36345">
        <head xml:id="bb-d4e36345-Hd1e108">Quaestio 2</head>
        <head xml:id="bb-d4e36345-Hd1e111" type="question-title">Utrum vir ante carnalem commixtionem possit continere, uxore
          nolente.</head>
        <p xml:id="bb-d4e36345-d1e114">Secundo quaeritur, utrum vir ante carnalem commixtionem possit continere, uxore
          nolente.</p>
        <div xml:id="bb-d4e36345-Dd1e117" type="rationes-principales">
          <head xml:id="bb-d4e36345-Hd1e119">Rationes principales</head>
          <p xml:id="bb-d4e36345-d1e122">Et quod non, videtur : I ad Corinthios 7, 3 : <quote xml:id="bb-d4e36345-Qd1e124">Uxori vir debitum reddat,
              similiter et uxor viro</quote> ; sed ante commixtionem sunt vir et uxor : ergo ante
            commixtionem tenentur : ergo etc.</p>
          <p xml:id="bb-d4e36345-d1e128">Item, uxor viro obligatur voluntarie et per mutuum consensum : si ergo ante
            commixtionem est mutuus consensus, ergo et obligatio ad redditionem debiti.</p>
          <p xml:id="bb-d4e36345-d1e131">Item, mulier non tenetur continere et non potest cum altero contrahere : ergo potest
            iuste debitum exigere ; sed iuste exigenti iniustum est negare : ergo etc.</p>
          <p xml:id="bb-d4e36345-d1e134">Item, esto quod vir post consensum de praesenti violenter extorqueat copulam carnis,
            est Matrimonium consummatum. Ergo tenetur ad solvendum debitum omnino ipsa uxor ei ; sed
            violentia non inducit novam obligationem : ergo prius obligabatur.</p>
          <p xml:id="bb-d4e36345-d1e138">Contra : <ref xml:id="bb-d4e36345-Rd1e140">Decretalis, De conversione coniugatorum</ref>, concedit viro potestatem
            intrandi religionem, uxore nolente ; sed plus est religionem intrare quam continere :
            ergo concedit licentiam continendi.</p>
          <p xml:id="bb-d4e36345-d1e144">Item, per consensum contrahitur Matrimonium, esto etiam quod non ,sit in copulam
            carnalem, ut supra ostensum est : ergo, si non obligatur nisi ad illud in quod
            consentit, patet etc.</p>
          <p xml:id="bb-d4e36345-d1e147">Item, si omnis vir esset obligatus ad solvendum debitum ante carnalem copulam, ergo
            nihil adderet carnalis commixtio ad consummationem Matrimonii.</p>
          <p xml:id="bb-d4e36345-d1e150">Item, quaeritur iuxta hoc : unde hoc est quod copula coniugalis, violenter extorta,
            Matrimonium consummat, et consensus coactus Matrimonium non ratificat ? Et utrum huic
            liceat post copulam mulieris vovere continentiam. Et quod sic, videtur, quia, si prius
            licebat, et nullus potest ei ius suum violenter auferre, patet etc.</p>
        </div>
        <div xml:id="bb-d4e36345-Dd1e154">
          <head xml:id="bb-d4e36345-Hd1e156">Conclusio</head>
          <head xml:id="bb-d4e36345-Hd1e159" type="question-title">Ante consummationem matrimonii utraque persona continere
            potest per duos menses, sed post vel tenetur reddere debitum, vel per solemne votum se
            manifestare mortuum mundo</head>
          <p xml:id="bb-d4e36345-d1e162">Respondeo : Dicendum quod ante consummationem Matrimonii utraque persona nec omnino
            obligatur nec omnino est libera. Non omnino obligatur, quia potest mori mundo ; et sic
            Matrimonium solvitur, ipso vivente in carne, et tunc, cum hoc facit, omnino est
            absolutus. Nec omnino libera, quia, si vult huic mundo vivere, necesse habet petenti
            debitum reddere. Et quia in medio est inter vitam huius saeculi et vitam religiosam sive
            spiritualem, ideo sacri canones terminum praefixerunt, ut possit deliberare, videlicet
            termintun duorum mensium vel circa illud. Et ideo dicendum quod, uxore petente,
            continere potest per duos menses, sed post vel tenetur reddere debitum vel manifestare
            se mundo mortuum per solemne votum ad religionis ingressum ; quod si non faciat, tenetur
            ad debitum solvendum, sicut primae rationes ostendunt.</p>
        </div>
        <div xml:id="bb-d4e36345-Dd1e167">
          <head xml:id="bb-d4e36345-Hd1e169">Ad rationes</head>
          <p xml:id="bb-d4e36345-d1e172">Ad illud ergo quod obicitur in contrarium, quod potest intrare religionem, ergo in
            saeculo continere, dicendum quod non valet, quia introitus in religionem facit mori
            mundo et solvi vinculum ; unde in nullo fit sponsae praeiudicium ; non sic est cum manet
            in saeculo.</p>
          <p xml:id="bb-d4e36345-d1e175">Ad illud quod obicitur, quod non oportet consentire in carnalem copulam, dicendum quod,
            quamvis non oporteat in eam consentire, oportet tamen consentire in copulam coniugalem,
            quae necessario ordinat ad illam nisi interveniat mors spiritualis.</p>
          <p xml:id="bb-d4e36345-d1e178">Ad illud quod obicitur, quod nihil addit, dicendum quod falsum est, immo addit quantum
            ad significationem et quantum ad obligationem. Quia enim fiunt unum corpus et una caro,
            ideo non potest unus transire de hoc mundo, reliquo remanente ; et ideo non potest
            vovere continentiam nisi coniux pariter voveat. Praeterea, tenetur ad statim reddendum
            post carnalem copulam, sed ante datur ei spatium duorum mensium ; et ideo addit.</p>
          <p xml:id="bb-d4e36345-d1e181">Ad illud quod quaeritur de ea quae corrupta est violenter a viro, dicendum quod, quia
            Matrimonium est consummatum, non potest sine assensu viri religionem intrare nec votum
            vovere.</p>
          <p xml:id="bb-d4e36345-d1e185">Ad illud quod obicitur , quod Matrimonium debet esse liberum, dicendum, quod verum est
            quantum ad consensum, in quo est Matrimonii fundamentum ; ista tamen copula, quamvis sit
            violenta, quia tamen maritalis est et fundata super consensum voluntarium, ideo
            voluntaria iudicatur ; et ideo Matrimonium ratum consummat. Praeterea, consensus de sui
            ratione importat libertatem, non sic coniunctio corporalis.</p>
        </div>
      </div>
    </body>
  </text>
</TEI>