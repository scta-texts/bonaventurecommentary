<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e20276">
        <head xml:id="bb-d1e20276-Hd1e119">III, D. 23, A. 1, Q. 2</head>
        <head xml:id="bb-d1e20276-Hd1e122" type="question-title">Utrum fides sit virtus una</head>
        <p xml:id="bb-d1e20276-d1e125">Tertio quaeritur, utrum fides sit virtus una.</p>
        <div xml:id="bb-d1e20287" type="rationes-principales">
          <head xml:id="bb-d1e20276-Hd1e130">Rationes Principales</head>
          <p xml:id="bb-d1e20276-d1e133">Et quod sic, videtur. Ad Ephesios 4, 5 dicitur : <quote xml:id="bb-d1e20276-Qd1e135">Unus Deus, una fides, et unum
       baptima</quote> ; sed baptisma unitatem habet secundum speciem, quod quidem est
      sacramentum fidei : ergo videtur multo fortius quod et ipsa fides.</p>
          <p xml:id="bb-d1e20276-d1e139">Item, I ad Corinthios 13, 13 : <quote xml:id="bb-d1e20276-Qd1e141">Nunc manent fides, spes, caritas, tria haec</quote>,
      sed spes et caritas habent unitatem secundum speciem : ergo et fides.</p>
          <p xml:id="bb-d1e20276-d1e145">Item, fides nulli assentit nisi propter summam Veritatem, et summa Veritas tantum una est.
      Ergo ratio credendi est una ; sed habitus diversificatur secundum formam et speciem a parte
      rationis motivae et inclinativae : si ergo ratio credendi est una, necesse est virtutem
      fidei, qua creditur, unam esse specie.</p>
          <p xml:id="bb-d1e20276-d1e148">Item, qui credit Deo non iudicatur esse fidelis, nisi credat in omnibus articulis ; sed
      fides-virtus facit unumquemque esse fidelem : ergo non est vera fides-virtus, nisi per ipsam
      omnia credibilia credantur et in unum colligantur. Sed non colligerentur in unum per fidem,
      nisi fides esset virtus una : ergo necesse est quod fides una sit respectu omnium
      credibilium.</p>
          <p xml:id="bb-d1e20276-d1e152">Item, non est alia obedientia secundum speciem, qua obedio Deo in mandatis primae tabulae
      et in mandatis secundae, licet mandata primae tabulae ordinent ad Deum, mandata vero
      secundae ordinent ad proximum. Ergo pari ratione non erit alia fides, qua assentitur primae
      Veritati in articulis respicientibus Divinitatem et in articulis respicientibus humanitatem.
      Et non est dare aliud, secundum quod fides plurificetur et diversificetur : ergo necesse est
      fidei virtutem esse unam secundum speciem.</p>
          <p xml:id="bb-d1e20276-d1e155">Sed contra : <quote xml:id="bb-d1e20276-Qd1e157">Habitus diversificantur per actus, et actus per obiecta</quote>. Sed
      obiectum fidei non solum est verum increatum, utpote quod Deus sit trinus et unus, sed etiam
      verum creatum, utpote quod Christus sit natus et passus : si ergo creatum et increatum nihil
      habent commune, immo differunt essentialiter et formaliter, necesse est ponere quod fides,
      qua credimus Divinitatem, et fides, qua credimus humanitatem, sit alia et alia secundum
      speciem.</p>
          <p xml:id="bb-d1e20276-d1e161">Item, sicut voluntas se habet ad volita etscientia ad scibilia, sic se habet fides ad
      credibilia ; sed voluntates diversificantur et numerantur secundum diversitatem volitorum,
      similiter scientiae secundum diversitatem scibilium : videtur ergo ratione consimili quod
      fides diversificari habeat secundum diversitatem credibilium ; et sic redit idem quod
      prius.</p>
          <p xml:id="bb-d1e20276-d1e164">Item, donum sapientiae et scientiae sunt diversa dona, et hoc non ob aliud nisi quia unum
      est de aeternis et aliud est de temporalibus. Si ergo fides est de istis et de illis,
      videtur quod et ipsa habeat formaliter diversificari.</p>
          <p xml:id="bb-d1e20276-d1e167">Item, timor et spes sunt affectiones formaliter differentes, et hoc quia timor est de
      futuris malis, spes autem de futuris bonis ; sed fides non tantum est de futuris bonis,
      utpote de gloria aeterna, sed etiam de futuris malis, utpote de supplicio aeterno : ergo
      videtur quod fides de his et de illis habeat formaliter diversificari.</p>
          <p xml:id="bb-d1e20276-d1e170">Item, nulla virtus habet plenam rationein virtutis, nisi eam concomitetur recta intentio
      respectu finis ; sed <quote xml:id="bb-d1e20276-Qd1e172">fides est, quae dirigit intentionem</quote> : ergo necesse est
      quod fides omnes virtutes circumeat quantum ad earum fines : ergo, si virtus, quae omnes
      virtutes circuit, non est virtus specialis, sed virtus generalis ad omnes, videtur ex hoc
      posse colligi fidem non esse virtutem unam secundum speciem.</p>
        </div>
        <div xml:id="bb-d1e20336">
          <head xml:id="bb-d1e20276-Hd1e179">Conclusio</head>
          <head xml:id="bb-d1e20276-Hd1e182" type="question-title">Fides, sive sit in eodem, sive in diversis , est una virtus
      secundum speciem, quamvis in diversis diversificetur secundum numerum.</head>
          <p xml:id="bb-d1e20276-d1e185">Respondeo : Dicendum quod fides, sive in eodem sive in diversis, una est secundum speciem,
      pro eo quod non dividitur in species, quamvis in diversis diversificetur secundum numerum.
      Et huius ratio est, quoniam unitas virtutis attenditur secundum unitatem actus principalis ;
      unitas autem actus principalis attenditur secundum unitatem obiecti primi ; et quoniam
      obiectum primum fidei unum est, hinc est quod necesse est virtutem fidei esse unam. Hoc
      autem planius fit per exemplum in consimili. Sicut enim videmus in habitu videndi quod
      virtus visiva habet obiectuni per accidens ; sicut dicimur videre equum et hominem ; habet
      etiam obiectum per se, sicut dicimur videre album et nigrum ; habet etiam obiectum non solum
      per se, sed etiam primo, sicut dicimur videre lucidum - et quamvis obiectum per accidens
      sive obiectum materiale ipsius visus diversificetur in specie, sicut equus differt specie ab
      homine, et etiam obiectum per se specie differat, sicut album specie differt a nigro, non
      tamen habitus videndi secundum speciem diversificatur, quia ratio obiecti primi ; videlicet
      ipsa ratio luminositatis ; una est in omni visibili sic et in proposito intelligendum est
      quod, licet fides habeat multa obiecta per accidens, sicut omnia quae consequuntur ad
      articulos, multa etiam obiecta per se, sicut ipsos articulos plures et distinctos, quia
      tamen una est ratio credendi in omnibus, videlicet ipsa summa Veritas, cui ipsa fides
      innititur propter se et super omnia, ideo ipsa fides est specie una, quantacumque reperiatur
      in credibilibus differentia. Et est simile : si ego crederem alicui homini veraci, quia
      verax est, eadem credulitate, qua crederem ipsum esse veracem, crederem omnia esse vera quae
      dicit, quantumcumque de diversis materiis loqueretur : Per hunc modum in proposito
      intelligendum est. Et idcirco concedendae sunt rationes ostendentes fidem habere unitatem
      secundum speciem.</p>
        </div>
        <div xml:id="bb-d1e20349">
          <head xml:id="bb-d1e20276-Hd1e192">Ad Rationes</head>
          <p xml:id="bb-d1e20276-d1e195">Ad illud vero quod primo obicitur, quod actus diversificantur per obiecta, iam patet
      responsio, quoniam hoc non intelligitur de quocumque obiecto, sed de obiecto quod est
      obiectum per se et primo, quod quidem non tantum habet rationem materialis, sed etiam
      rationem activi et motivi. Hoc autem modo non est obiectum fidei nisi ipsa Veritas summa,
      sicut infra melius patebit, et cum de obiecto fidei inquiretur.</p>
          <p xml:id="bb-d1e20276-d1e198">Ad illud quod obicitur, quod sic se habet fides ad credibilia sicut voluntas ad volita et
      scientia ad scibilia, dicendum quod non est simile, quoniam scientia in diversis scibilibus
      diversas intuetur rationes et diversa media per quae illa cognoscit ; similiter voluntas in
      diversis volitis diversa intuetur appetibilia propter quae illa appetit. Ideo tam voluntas
      quam scientia diversificatur penes illa quae appetit et cognoscit. Fides autem unicam
      intuetur rationem, secundum quam omnia credibilia credit. Et ideo propter diversitatem
      credibilium non habet diversificari.</p>
          <p xml:id="bb-d1e20276-d1e201">Ad illud quod obicitur, quod donum sapientiae et scientiae diversificatur, dicendum quod
      non est simile, quia sapientia negotiatur circa aeterna secundum rationes aeternas, et
      scientia circa temporalia secundum rationes temporales ; et ideo diversificantur, quia
      negotiantur secundum rationes alias et alias. Fides autem non sic, immo tam circa creata
      quam circa increata versatur secundum dictamen Veritatis aeternae ; et ideo non sic habet
      diversificari.</p>
          <p xml:id="bb-d1e20276-d1e204">Ad illud quod obicitur, quod timor et spes diversificantur, quia sunt de bonis et malis,
      dicendum quod non est simile, quia timor respicit malum secundum quod malum, et spes bonum
      secundum quod bonum, et ita secundum rationes diversas. Fides autem bona et mata non
      considerat nisi in quantum cadunt sub dictamine Veritatis et ita sub ratione una. Ita enim
      credit malos puniri sicut bonos praemiari ; ita enim est verum unum sicut et reliquum, et
      ita dictat Veritas unum sicut alterum.</p>
          <p xml:id="bb-d1e20276-d1e208">Ad illud quod obicitur, quod fides dirigit omnes virtutes, dicendum quod ex hoc non
      sequitur quod fides sit virtus generalis, pro eo quod contingit virtutes se ipsas
      circumincedere, et obiectum unius virtutis bene potest esse materiale alterius virtutis et
      tamen ab invicem distinctae sunt, quia distinguuntur penes obiecta propria, quae non tantum
      habent rationem materialis, verum etiam rationem motivi obiectum enim materiale nec facit
      convenientiam in specie nec differentiam. Et propter hoc non sequitur quod fides sit
      communis aliis virtutibus, quia respicit earum obiecta et fines. Respicit enim illa
      solummodo per modum materiae circa quam versatur ; obiectum tamen proprium et primum habet
      distinctum ab aliis virtutibus, secundum cuius obiecti unitatem est por nere fidem esse unam
      secundum speciem, sicut in praecedentibus ostensum est.</p>
        </div>
      </div>
    </body>
  </text>
</TEI>