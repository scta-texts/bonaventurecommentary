<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber III, Proemium</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Liber III, Proemium</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e3f">
        <head xml:id="bb-d1e3f-Hd1e119">Liber III, Proemium</head>
        <p xml:id="bb-d1e3f-d1e122">Verbum istud scribitur 2, 4 ad Ephesios, in quo insinuatur nobis nostrae redemptionis
    mysterium, ac per hoc manifestatur nobis subiectum libri Sententiarum et specialiter quantum
    ad tertiam partem ipsius, in qua explicatur nostrae redemptionis sacramentum factae per
    Christum. Possunt autem in hoc verbo quatuor notari pertinentia ad reparationem generis
    humani, quorum primum est auctor reparationis ; secundum est lapsus reparabilis ; tertium
    persona Reparatoris ; quartum autem et ultimum salus hominis reparati.</p>
        <p xml:id="bb-d1e3f-d1e125">Auctor autem reparationis notatur, cum dicitur : Deus autem, qui dives est in misericordia
    etc. Ipse enim sua largiflua misericordia, non aliunde motus disposuit reparare genus humanum,
    sicut scribitur in Ioannis 3, 16 : Sic Deus dilexit mundum, ut Filium suum unigenitum daret,
    ut omnis qui credit in ipsum non pereat.</p>
        <p xml:id="bb-d1e3f-d1e128">Lapsus vero reparabilis, cum dicitur : Cum essemus mortui peccatis. Peccatum enim primi
    parentis erat causa nostrae mortis, per quem a statu innocentiae prolapsum fuit totum genus
    humanum, secundum quod scribitur ad Romanos 5, 12 : Sicut per unum hominem peccatum in mundum
    intravit et per peccatum mors, ita et in omnes mors pertransiit, in quo omnes peccaverunt. Et
    quia in alio et per alium peccaverunt, ideo reparabiliter ceciderunt.</p>
        <p xml:id="bb-d1e3f-d1e131">Persona vero Reparatoris notatur per hoc quod dicitur : Convivificavit nos Christo. Nam
    Christus f uit, in quo facta fuit ista reconciliatio, sicut scribitur ad Colossenses l, 19 :
    In ipso complacuit omnem plenitudinem inhabitare, et per eum reconciliare omnia in ipsum,
    pacificans per sanguinem crucis eius sive quae in caelis, sive quae in terris sunt. Salus vero
    hominis reparati tangitur in hoc quod dicitur : Cuius gratia estis salvati etc. Merito enim
    passionis Christi collata est efficacia sacramentis, ut per ea infirmis detur gratia Sanativa,
    secundum illud ad Titum 3, 5 : Secundum misericordiam suam salvos nos fecit per lavacrum
    regenerationis et renovationis Spiritus Sancti, quem effudit in nobis abunde per Iesum
    Christum salvatorem nostrum.</p>
        <p xml:id="bb-d1e3f-d1e135">De his quatuor simul habetur 5, 8 ad Romanos in quodam verbo, ubi sic ait : Commendat autem
    Deus caritatem suam in nobis - ecce auctor reparationis - sed cum adhuc peccatores essemus -
    ecce lapsus reparabilis - Christus pro nobis mortuus est - in quo persona notatur Reparatoris
    - multo magis iustificati nunc per sanguinem ipsius, salvi erimus ab ira per ipsum ecce salus
    hominis reparati.</p>
        <p xml:id="bb-d1e3f-d1e138">Secundum haec quatuor, quae in praedicta auctoritate describuntur, quatuor sunt libri
    Sententiarum. Nam in primo libro agitur de reparationis auctore, utpote de beata Trinitate. In
    secundo vero agitur de ipso reparabili, utpote de homine cadente a statu conditionis et
    innocentiae. In tertio agitur de persona Reparatoris, utpote de Christo, Deo et homine. In
    quarto vero agitur de hominis reparati salute, quae quidem consistit in expiatione culpae et
    amotione omnis miseriae. </p>
        <p xml:id="bb-d1e3f-d1e141">Et sic patet, quomodo iste totalis liber versatur circa nostrae reparationis mysterium
    explicandum ; specialiori tamen modo hoc spectat ad tertium librum, in quo manifestatur,
    qualiter vivificati sumus per Christum. Et hoc notavit Apostolus in verbo praedicto, cum dixit
    : Convivificavit nos Christo. Quod ideo dicit Apostolus quia Deus vivificavit nos in Christo,
    et cum Christo, et per Christum, et secundum Christum.</p>
        <p xml:id="bb-d1e3f-d1e144">Primo igitur Deus convivificavit nos in Christo, quia in persona eius mortalitatem nostram
    vitae sociavit, secundum illud Ioannis 5, 26 : Sicut Pater habet vitam in semetipso, ita et
    Filio dedit habere vitam in semetipso. Si. vitam igitur habet Filius in semetipso, dum sibi
    mortalitatem nostram assumsit, nos verae et immortali vitae sociavit, ac per hoc in semetipso
    convivificavit. </p>
        <p xml:id="bb-d1e3f-d1e147"> Convivificavit etiam cum Christo, dum ipse Christus, qui vita erat, inter mortales homines
    vixit, secundum illud quod dicitur in principio I Canonicae Ioannis [1, 1] : Quod fuit ab
    initio, quod vidimus oculis nostris, quod perspeximus, et manus nostrae contrectaverunt de
    Verbo vitae ; et vita manifestata est, et vidimus et testamur et annuntiatiamus vobis vitam
    aeternam. Et sic, dum in terris visus est et cum hominibus conversatus est, Deus nos
    convivificavit cum Christo, dum vivere nos fecit cum ipso. </p>
        <p xml:id="bb-d1e3f-d1e150">Convivificavit etiam nos per Christum, dum nos a morte eripuit per mortem ipsius, secundum
    illud 1 Petri 3, 18 : Christus semel pro peccatis. nostris mortuus est, iustus pro iniustis,
    ut nos offerret Deo, mortificatus quidem carne, vivificatus autem spiritu. Dum ergo Christus
    vitam suam pro nobis posuit, Deus per ipsum geuus humanum mortuum vivificavit.</p>
        <p xml:id="bb-d1e3f-d1e154">Postremo secundum Christum nos vivificavit, dum ad eius exemplum nos per viam vitae direxit,
    iuxta illud Psalmi [15, 10] : Notas mihi fecisti vias vitae. Notas nobis fecit vias vitae, dum
    nobis fidem et spem et caritatem et dona gratiarum distribuit, et mandata adiunxit, in quibus
    ipse Christus ambulavit, et in quibus consistit via vitae, per quam Christus nos docuit
    ambulare. Deus igitur nos vivificavit secundum Christum, quia ad vitam dirigit imitatores
    ipsius.</p>
        <p xml:id="bb-d1e3f-d1e157">De his quatuor simul habetur ad Philippenses 2, 7 : Exinanivit semetipsum formam servi
    accipiens - ecce primum, scilicet quod mortalitatem nostram vitae suae univit - in
    similitudinem hominum factus et habitu inventus ut homo - ecce secundum, videlicet quod cum
    hominibus ut homo vixit - humiliavit semetipsum usque ad mortem - ecce tertium, videlicet quod
    per mortem suam nos a morte liberavit - propter quod et Deus exaltavit illum - ecce quartum,
    videlicet quod post mortem multos habuit sequaces et imitatores credentes in eum.</p>
      </div>
    </body>
  </text>
</TEI>