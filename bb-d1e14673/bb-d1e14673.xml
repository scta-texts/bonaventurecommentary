<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. default_value, A. 16, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. default_value, A. 16, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e14673">
        <head xml:id="bb-d1e14673-Hd1e119">III, D. default_value, A. 16, Q. 1</head>
        <head xml:id="bb-d1e14673-Hd1e122" type="question-title">Utrum in Christo fuerit vera passio doloris.</head>
        <p xml:id="bb-d1e14673-d1e125">Circa primum sic proceditur et quaeritur, utrum in Christo fuerit vera passio doloris.</p>
        <div xml:id="bb-d1e14684" type="rationes-principales">
          <head xml:id="bb-d1e14673-Hd1e130">Rationes Principales</head>
          <p xml:id="bb-d1e14673-d1e133">Et quod sic, ostenditur. Isaiae 53, 2 : <quote xml:id="bb-d1e14673-Qd1e135">Vidimus eum novissimum virorum, virum
       dolorum et scientem infirmitatem</quote> ; sed constat quod non intelligit Propheta de
      scientia simplicis notitiae : ergo intelligit de scientia experientiae : ergo vere expertus
      est passiones doloris.</p>
          <p xml:id="bb-d1e14673-d1e139">Item, in persona eius dicitur in Psalmo [68, 30] : <quote xml:id="bb-d1e14673-Qd1e141">Ego sum pauper et dolens</quote>
      ; sed Christus vere fuit pauper et mendicus temporaliter : ergo vero dolore fuit
      afflictus.</p>
          <p xml:id="bb-d1e14673-d1e145">Item, anima coniuncta corpori passibili vere dolet, corpore patiente ; sed anima Christi
      iuncta fuit carni, quae non tantum fuit passibilis, immo etiam passa : ergo verum dolorem
      fuit perpessa.</p>
          <p xml:id="bb-d1e14673-d1e148">Item, satisfactio facta est per poenam doloris ; sed Christus veraciter satisfecit, quia
      vere languores nostros ipse tulit, et dolores nostros ipse portavit : ergo veraciter
      doluit.</p>
          <p xml:id="bb-d1e14673-d1e152">Item, non est magnum quid habere patientiam in illa passione quae nullum infert dolorem ;
      sed patientia Christi multum commendatur in tolerantia passionum : ergo videtur quod
      Christus verum dolorem in semetipso persenserit.</p>
          <p xml:id="bb-d1e14673-d1e155">Item, aut vere patiebatur et dolebat aut non. Si sic, habeo propositum. Si non vere
      patiebatur, et videbatur pati, ergo seducebat oculos spectantium in sua passione, pari
      ratione et in qualibet alia sua operatione ; et si hoc, totum Evangelium est mendacium et
      eius miracula falsa et fides christiana inanis per omnia. Si igitur huiusmodi sunt falsa et
      erronea, restat etc.</p>
          <p xml:id="bb-d1e14673-d1e158">Sed contra : Hilarius, in X libro De Trinitate : <quote xml:id="bb-d1e14673-Qd1e160">Virtus, corporis sine sensu poenae
       vim poenae in se desaevientis excepit</quote>. Sed verus dolor non est sine sensu poenae :
      ergo in Christo non fuit verus dolor.</p>
          <p xml:id="bb-d1e14673-d1e164">Item, Dionysius, Ad Ioannem Evangelistam : <quote xml:id="bb-d1e14673-Qd1e166">Absit ut ego ita insaniam ut credam
       Sanctos aliquid pati, sed corporis passiones, secundum solum quod eas diudicent, ipsos
       sentire credo</quote>. Si ergo hoc verum est, Sancti non sentiunt passiones nisi secundum
      iudicium, non ergo secundum experientiam : ergo patiendo non habent dolorem verum : ergo
      multo minus nec Sanctus Sanctorum, scilicet Christus.</p>
          <p xml:id="bb-d1e14673-d1e170">Item, Moyses ieiunavit quadraginta diebus et quadraginta noctibus sine aliqua corporis
      laesione propter continuam contemplationem. Si ergo perfectio contemplationis aufert
      passionem et sensum famis, pari ratione videtur quod auferat sensum doloris in carne
      passibili. Sed in Christo fuit continua contemplatio et perfectissima : ergo videtur quod
      nulla fuerit in eo doloris experierttia.</p>
          <p xml:id="bb-d1e14673-d1e173">Item, ratione videtur. <quote xml:id="bb-d1e14673-Qd1e175">Natura agens praestantior est patiente</quote> ; et natura
      assumta praestantior est pmni alio : ergo non videtur quod ab aliqua alia natura possit
      affligi vel laedi.</p>
          <p xml:id="bb-d1e14673-d1e180">Item, res quae est ablativa laesionis et doloris passioni doloris non est subiecta ; sed
      manus Christi curavit alienos dolores solo tactu : ergo videtur quod nullum dolorem potuerit
      perpeti.</p>
          <p xml:id="bb-d1e14673-d1e183">Item, si anima Petri poneretur in inferno, ab ignibus non cruciaretur, quia non habet in se
      causam per quam debat dolere. Ergo, si aninia Christi nullam causam passionis in se habebat,
      videtur quod nullum dolorem sentiebat in carne quantumcumque passibili. Si ergo dolor est
      passio ipsius animae potius quam carnis, sicut dicit <name ref="#Augustine">Augustinus</name> ; videtur quod in Christo
      non fuerit dolor verus.</p>
        </div>
        <div xml:id="bb-d1e14746">
          <head xml:id="bb-d1e14673-Hd1e192">Conclusio</head>
          <head xml:id="bb-d1e14673-Hd1e195" type="question-title">Vera doloris passio fuit in Christo.</head>
          <p xml:id="bb-d1e14673-d1e198">Respondeo : Dicendum quod absque dubio, sicut Evangelium dicit et fides catholica sentit,
      vera doloris passio fuit in Christo. In ipso enini fuit caro passibilis et perforabilis,
      fuit etiam virtus sentiendi, secundum quam anima compatitur corpori laeso. Quoniam ergo haec
      duo verum dolorem faciunt, scilicet vera laesio et verus laesionis sensus, et haec duo vere
      fuerunt in Christo, indubitanter tenendum est quod in. Christo fuit vera doloris passio.
      Nam, si aliquis aliter dicat, secundum quod quidam haeretici dicunt, et est error antiquus
      Saracenorum, quod Christus, etsi videretur pati et dolere, non tamen veraciter habuit
      dolorem et passionis sensum, non solum evacuat fidem Christi et Christi Evangelium, sed
      etiam evacuat redemptionem nostram et dicit Christum non esse Christum. Dum enim dicit
      ipsurn non fuisse veraciter passum, dicit ipsum non satisfecisse, ac per hoc non genus
      humanum esse redemptum. Dum vero dicit ipsum simulasse se pati, dicit ipsum esse mendacem,
      et ita nec vere fuisse Dei Filium nec Dei nuntium, et ita nec mediatorem, sed potius
      deceptorem. Et propterea qui dicunt Christum non veraciter doluisse vel passum fuisse, etsi
      videantur ipsum exterius honorare, secund um veritatem blasphemant ipsum impiissime.
      Rationes igitur probantes ipsum veraciter doluisse sunt concedendae.</p>
        </div>
        <div xml:id="bb-d1e14759">
          <head xml:id="bb-d1e14673-Hd1e205">Ad Rationes</head>
          <p xml:id="bb-d1e14673-d1e208">Ad illud ergo quod primo obicitur de auctoritate Hilarii, tripliciter respondetur. Quidam
      enim dicunt Hilarium verba illa retractasse. Unde audivi Parisiensem episcopum Gulielmum
      referre se librum illius retractationis vidisse et perlegisse. Aliter potest dici quod
      Hilarius in verbo praedicto et in aliis ibidem positis non excludit sensum doloris a Christo
      sectindum humanam naturam, sed secundum divinam ; unde verba illa referenda sunt ad Christi
      personam. Et hoc quidem confirniatur, quia, sicut dicit idem Hilarius, intelligentia
      dictorum ex eau.sis est assumenda dicendi. Hilarius enim in verbis praemissis excludere
      voluit errorem Arii, qui dicebat Christum secundum se totum passum fuisse. Tertio modo
      respondetur quod Hilarius non vult ostendere Christum non habuisse verum dolorem, sed non
      habuisse causam doloris ; et hunc quidem modum solvendi innuit <name ref="#Lombard">Magister</name> in littera, et satis
      est rationabilis, secundum quod in expositione litterae melius apparebit.</p>
          <p xml:id="bb-d1e14673-d1e214">Ad illud vero quod obicitur de auctoritate Dionysii, dicendum quod Dionysius non voluit
      dicere nec sensit quod beatus Ioannes et alii Sancti non experirentur dolorem in tormentis,
      sed vult commendare constantiam mentis, quae non magis commovebatur ex experientia sensus
      quam commoveretur ex sola consideratione et iudicio rationis.</p>
          <p xml:id="bb-d1e14673-d1e217">Ad illud quod obicitur de Moyse, dicendum quod, etsi dulcedo contemplationis quodam modo
      ipsum reficeret et a sensibus exterioribus abstraheret, adeo ut naturales virtutes quodam
      modo consopiret, ut non ita consumerent et cibum requirerent, tamen quod tanto tempore
      ieiunavit sine aliqua sui laesione, hoc fuit per speciale beneficium et divinum miraculum.
      Et ideo hoc non habet locum in proposito, quia Christus in passione sua non exercuit
      miracula potentiae, sed potius usus est armis patientiae.</p>
          <p xml:id="bb-d1e14673-d1e220">Ad illud quod obicitur, quod natura agens praestantior est patiente, dicendum quod illud
      non oportet intelligi quod sit verum simpliciter, sed solum secundum aliquam conditionem.
      Quia enim lapis laedit pedem, non oportet quod lapis sit nobilior pede, sed sufficit quod
      excedat in aliqua conditione ; utpote in duritia et soliditate ; et sic est in proposito.
      Quamvis enim clavus non esset nobilior carne Christi, erat tamen durior et solidior. Et si
      tu obicias mihi de anima, quod non possit pati, dicendum quod anima patiebatur per accidens,
      scilicet compatiendo carni. Vel, secundum <name ref="#Augustine">Augustinum</name>, in VI Musicae, anima sumit occasionem
      patiendi ex carne, verumtamen patitur ex se, occasione accepta aliunde. Potest etiam dici
      quod illud verbum habet intelligi secundum institutionem naturae, non secundum
      dispensationem misericordiae et punitionem iustitiae, quorum primum respicit animam Christi,
      reliquum animam peccatricem, sicut in quadragesima quarta distinctione libri quarti habetur
      expresse.</p>
          <p xml:id="bb-d1e14673-d1e227">Ad illud quod obicitur, quod manus Christi fuit curativa dolorum, dicendum quod hoc fuit
      virtute latentis divinitatis, et secundum illam virtutem, concedo bene quod pati non poterat
      nec dolere. Ex hoc tamen non sequitur quod fuerit doloris expers. Erat enim ibi alia virtus
      creata, secundum quam dolere poterat, scilicet potentia animae sensitiva.</p>
          <p xml:id="bb-d1e14673-d1e230">Ad illud quod obicitur, quod anima Petri non pateretur in inferno, dicendum quod non est
      simile, quia anima Petri post purificationem perfectam non est passibilis ex causa propria
      nec ex dispensatione divina propter salutem alienam. Non autem sic est de anima Christi,
      quae dispensative et voluntarie passibilitatem habuit, cum carni passibili coniuncta fuit,
      sicut ex lectione praecedenti habitum fuit.</p>
        </div>
      </div>
    </body>
  </text>
</TEI>