<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 2, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 2, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e1229">
        <head xml:id="bb-d1e1229-Hd1e119">III, D. 2, A. 1, Q. 2</head>
        <head xml:id="bb-d1e1229-Hd1e122" type="question-title">Utrum maior sit congruitas ad unionem in humana natura quam in
    angelo an e converso.</head>
        <p xml:id="bb-d1e1229-d1e125">Secundo quaeritur, utrum maior sit congruitas ad unionem in humana natura quam in angelo, an
    e converso.</p>
        <div xml:id="bb-d1e1229-Dd1e128" type="rationes-principales">
          <head xml:id="bb-d1e1229-Hd1e130">Rationes principales</head>
          <p xml:id="bb-d1e1229-d1e133">Et quod maior sit in angelo, videtur. <quote xml:id="bb-d1e1229-Qd1e135" source="http://scta.info/resource/io4_24">Deus spiritus est</quote>, sicut
      dicitur Ioannis 4, 24. Ergo creatura, quae plus habet de ratione spiritualitatis, plus.
      convenit cum Deo ; et quae plus convenit cum Deo, plus est ei unibilis in unitate personae.
      Cum ergo natura angelica sit spiritualior quam humana, videtur etc.</p>
          <p xml:id="bb-d1e1229-d1e139">Item, natura assumta, eo ipso quo assumta est, exaltata est super ceteras creaturas ; sed
      quanto creatura est excellentior, tanto est idoneior exaltari : ergo, cum natura angelica
      iure ceteris anteponatur - iuxta quod dicit Richardus de sancto Victore : Ipsa est totius
      universitatis caput - videtur quod magis decens fuerit ipsam uniri quam humanam naturam.</p>
          <p xml:id="bb-d1e1229-d1e142">Item, natura angelica passa est ruinam et in malum culpae et in malum poenae. Ergo, si
      divina misericordia condescendit miseriae, cum maiorem abundantiam miseriae contingat
      reperire in angelica natura quam in humana, videtur quod maior sit in ea congruitas ad
      unionem quam in humana.</p>
          <p xml:id="bb-d1e1229-d1e145">Item, natura assumta principium est nostrae reparationis. Si ergo conveniens est ut
      reparatio fiat per ea per quae fuit destructio, cum angelus fuerit principium totius
      praevaricationis, videtur quod angelus debuerit assumi ad complendum mysterium redemptionis,
      et ita maior fuit congruitas in natura angelica quam humana.</p>
          <p xml:id="bb-d1e1229-d1e149">Sed contra : Assumtio est actus personae habentis distinctionem secundum originem,
      cuiusmodi distinctio est in divinis personis. Ergo illa natura, in qua habet esse distinctio
      personalis secundum originem, maiorem habet congruitatem ad unionem personalem quam illa
      quae caret huiusmodi distinctione ; sed in hominibus est huiusmodi distinctio, in angelis
      vero non : ergo etc.</p>
          <p xml:id="bb-d1e1229-d1e152">Item, assumtio creaturae ad Creatorem in unitate personae fuit ad humilitatis
      commendationem ; sed maior apparet humilitatis dignatio in assumtione hominis mortalis quam
      spiritus immortalis : ergo videtur quod magis congruum fuerit ad unionem humana natura quam
      angelica.</p>
          <p xml:id="bb-d1e1229-d1e155">Item, assumtio est principaliter propter generis assumti reparationem ; sed angeli, qui
      lapsi sunt, peccaverunt peccato irremediabili, sicut superius in secondo fuit ostensum,
      homines vero peccato remediabili : ergo magis congruum fuit assumere humanam naturam quam
      angelicam.</p>
          <p xml:id="bb-d1e1229-d1e158">Item, Deus, quidquid facit, congruentissime facit ; sed Deus nusquam angelos apprehendit,
      ad Hebraeos 2, 16 : ergo maior fuit congruentia ad unionem in humana natura quam in
      angelica.</p>
        </div>
        <div xml:id="bb-d1e1229-Dd1e162">
          <head xml:id="bb-d1e1229-Hd1e164">Conclusio</head>
          <head xml:id="bb-d1e1229-Hd1e167" type="question-title">Maior fuit congruentia ad unionem in creatura humana quam in
      angelica</head>
          <p xml:id="bb-d1e1229-d1e170">Respondeo : Dicendum quod absque dubio maior fuit congruentia ad unionem in creatura humana
      quam in angelica. Et hoc quidem satis manifestat ipsa operatio divina. Deus enim nusquam
      angelos apprehendit, sed semen Abrahae apprehendit.</p>
          <p xml:id="bb-d1e1229-d1e173">Ratio autem maioris congruentiae dupliciter accipitur, videlicet secundum humanae naturae
      institutionem et secundum eiusdem reparationem.</p>
          <p xml:id="bb-d1e1229-d1e176">Secundum namque humanae naturae institutionem maior est congruitas in humana natura quam in
      angelica, et hoc triplici de causa. Prima est propter personalem discretionem, quae quidem
      in humana reperitur secundum originem, et non in angelica ; et ideo congruebat quod persona
      Filii, quae distinguitur a persona Patris secundum originem, eam naturam acciperet in qua
      proprietatem filiationis retineret ; et hoc quidem factum est in humanae naturae assumtione.
      Nam idem ipse qui ab aeterno erat Patris Filius, ex tempore factus est filius Virginis
      matris.</p>
          <p xml:id="bb-d1e1229-d1e180">Secunda ratio est propter maiorem divini exemplaris repraesentationem, ratione cuius homo
      dicitur minor mundus. Anima enim rationalis non tantum repraesentat Deum prout consideratur
      in se, sed in quantum unitur corpori, quod regit et in quo toto inhabitat sicut Deus sicut
      superius in secundo fuit in maiori mundo ; et hoc pluries ostensum, homines vero peccato
      dicit <name ref="#Augustine">Augustinus</name>. Ratione huius remediabili : ergo magis congruum maioris conformitatis
      maior erat fuit assumere humanam naturam ratio unibilitatis.</p>
          <p xml:id="bb-d1e1229-d1e186">Tertia ratio est propter multiplicem hominis compositionem. Quia enim homo compositus est
      ex natura corporali et spirituali et quodam modo communicat cum omni creatura, sicut dicit
      Gregorius, hinc est quod, cum humana natura assumitur et deificatur, quodam modo omnis
      natura in ea exaltatur, dum in suo simili Deitati unitur. Et hinc est quod assumtio humanae
      naturae plus facit ad totius universi perfectionem quam angelicae. Et ideo maior est in ea
      congruitas ad unionem etiam secundum suam institutionem. </p>
          <p xml:id="bb-d1e1229-d1e189">Similiter et secundum reparationem maior congruitas in ea reperitur ad unionem triplici ex
      causa, rationem scilicet quia homo magis indigebat et minus indignus erat et amplius ei
      proderat ut Filius Dei assumeret naturam suam. Magis indigebat, quia totus lapsus fuerat ;
      minus indignus erat, quia per alium corruerat ; amplius ei proderat, quia adhuc in malo
      obstinatus non erat. Quoniam igitur divina misericordia ista tria pensat in beneficiis quae
      impendit, hinc est quod Deus, qui est dives in misericordia, propter nimiam caritatem, qua
      dilexit nos, magis assumsit humanam naturam quam angelicam, quia maior reperiebatur in ea
      congruentia ad suscipiendum tantum beneficium divinae misericordiae, ut per illud
      relevaretur a miseria. Haec autem ratio, quae sumta est ad humani generis reparationem,
      efficacior et principalior est quam praecedens, quia, sicut supra ostensum fuit, praecipua
      incarnationis ratio fuit humani generis reparatio.</p>
        </div>
        <div xml:id="bb-d1e1229-Dd1e194">
          <head xml:id="bb-d1e1229-Hd1e196">Ad rationes</head>
          <p xml:id="bb-d1e1229-d1e199">Ad illud ergo quod primo obicitur, quod angelus ratione spiritualitatis plus convenit cum
      Deo quam homo, dicendum quod, etsi plus convenit intensive, non tamen plus convenit
      extensive. Homo enim convenit in spiritualitate ratione animae, et corpus superadditum facit
      ad conformitatis maioritatem ; et sic utroque, videlicet spiritu et corpore, maior fit
      repraesentatio exemplaritatis divinae. Praeterea, praecipua ratio congruentiae respectu
      unionis non attenditur respectu maioris convenientiae in spiritualitate, sed potius ratione
      maioris idoneitatis ad suscipiendum beneficium divinae misericordiae.</p>
          <p xml:id="bb-d1e1229-d1e202">Ad illud quod obicitur de exaltatione naturae assumtae, dicendum quod, etsi angelus altior
      sit natura quam homo per gratiam tamen unionis decuit magis hominem quam angelum exaltari,
      et ad confutandam superbiam Luciferi, qui Deo voluit aequari, et ad commendandam gratiam
      Dei, ut appareat quod sublimatio in gloria non sit ex natura, sed potius ex gratia
      divina.</p>
          <p xml:id="bb-d1e1229-d1e205">Et haec est etiam ratio quare Dominus noster Iesus Christus magis elegit pauperes et
      ignobiles quam patentes, ut confunderet alta et fortia, et non gloriaretur in conspectu eius
      omnis creatura, quia Regi saeculorum immortali et invisibili, soli Deo, debet esse honor et
      gloria.</p>
          <p xml:id="bb-d1e1229-d1e208">Ad illud quod obicitur, quod angelus magis indigebat quam homo, dicendum quod falsum est.
      Homo enim totaliter indigebat, quia totaliter lapsus fuerat, angelus vero non. Et si tu
      obicis, quod angelus lapsus magis indigebat quam homo lapsus, dicendum quod, etsi magis
      indigebat, minus tamen dignus erat, quoniam ex maiori superbia peccaverat. Unde <name ref="#Bernard">Bernardus</name>,
      In Canticum : Quis tam indiget misericordia sicut miser ? Et quis tam indignus est
      misericordia sicut miser superbus ? Praeterea, ipsa assumtio angelicae naturae angelo lapso
      non prodesset, quia, cum obstinati sint universaliter in malitia, non inflammarentur ad
      humilitatem nec ad caritatem per exibitionem tanti beneficii et exempli. Et illud videmus
      hodie in multis peccatoribus, quibus propter suam perversitatem valde parum prodest
      incarnatio Christi.</p>
          <p xml:id="bb-d1e1229-d1e215">Ad illud quod obicitur, quod praevaricatio sumsit exordium ab angelo, ergo et reparatio
      similiter debet ab illo inchoare, dicendum quod praevaricatio humani generis sumsit exordium
      a daemone et ab homine, sed ab homine tamquam a principali auctore, a daemone sicut a
      suggestore ; et quoniam Christus auctor est nostrae redemptionis, ideo magis debet homo
      assumi quam angelus, ut sic reparatio directe respondeat lapsui. Et quemadmodum in lapsu
      diabolus decepit Evam, sic in reparatione Gabriel instruxit Mariam. Et quemadmodum in primo
      Adam facta est nostrae praevaricationis consummatio, sic per secundum Adam facta est nostrae
      redemptionis perfectio. Et sic patet responsio ad ea quae obiciebantur. </p>
        </div>
      </div>
    </body>
  </text>
</TEI>