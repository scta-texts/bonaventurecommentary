<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 3, P. 2, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 3, P. 2, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e3330">
        <head xml:id="bb-d1e3330-Hd1e119">III, D. 3, P. 2, A. 2, Q. 1</head>
        <head xml:id="bb-d1e3330-Hd1e122" type="question-title">Utrum caro Christi in Abraham et aliis Patribus distincta fuerit
    secundum qualitatem a carne aliorum hominum.</head>
        <p xml:id="bb-d1e3330-d1e125">Circa primum sic proceditur et ostenditur quod caro Christi in Abraham et aliis Patribus
    distincta fuerit secundum qualitatem a carne aliorum filiorum.</p>
        <div xml:id="bb-d1e3330-Dd1e128" type="rationes-principales">
          <head xml:id="bb-d1e3330-Hd1e130">Rationes principales</head>
          <p xml:id="bb-d1e3330-d1e133">Septimo, 25 Sapientiae : <quote xml:id="bb-d1e3330-Qd1e135" ana="#sap7_25">Nihil coinquinatum in illam
      incurrit</quote>. Ergo, si caro Christi unita est Filio Dei, qui est Dei virtus et Dei
      sapientia, videtur quod nunquam fuerit inquinata ; sed caro aliorum in parenti bus inquinata
      fuit : ergo videtur quod aliter fuerit caro Christi in Abraham quam aliorum.</p>
          <p xml:id="bb-d1e3330-d1e139">Item, in Christo debuit esse maxima puritas ; sed magis purum est quod nunquam fuit
      inquinatum, quam illud quod aliquando inquinatum fuit : ergo videtur quod caro Christi nec
      in se nec in parentibus subiacuerit foeditati corruptionis. Igitur a carne aliorum hominum
      distincta fuit qualitative.</p>
          <p xml:id="bb-d1e3330-d1e142">Item, alterius qualitatis est medicina et illud quod curatur per medicinam ; sed caro
      Christi fuit in lumbis Patrum sicut medicina, sicut dicit <name ref="#Augustine">Augustinus</name>, X Super Genesim ad
      litteram, caro vero aliorum hominum sicut indigens medicina : ergo videtur quod habuerit
      qualitatem aliam et aliam.</p>
          <p xml:id="bb-d1e3330-d1e148">Item, quod totaliter corruptum est non est possibile ad curationem. Si ergo Adam fuit
      possibilis ad curationem, aliqua particula remansit in eo incorrupta ; sed de illa
      particula, quae sine corruptione erat, maxime decebat generari catnem quae esset sine
      originali macula : ergo videtur etc.</p>
          <p xml:id="bb-d1e3330-d1e152">Sed contra : <name ref="#Augustine">Augustinus</name>, X Super Genesim ad litteram : <quote xml:id="bb-d1e3330-Qd1e157">Eadem namque caro non Abrahae
       tantum, sed ipsius primi terrenique hominis simul habuit vulnus praevaricationis et
       medicamentum vulneris</quote>. Ergo, si medicamentum vulneris spectat ad Christum, vulnus
      praevaricationis spectat ad alios, eadem igitur fuit caro Christi in primis parentibus cum
      carne aliorum : ergo non fuit distincta ab aliis.</p>
          <p xml:id="bb-d1e3330-d1e161">Item, <name ref="#Lombard">Magister</name>, in principio huius distinctionis, loquens de carne Christi : <quote xml:id="bb-d1e3330-Qd1e166" source="http://scta.info/resource/pl-l3d3c1-d1e120">Credi oportet iuxta sanctorum Doctorum
       convenientiam, ipsam prius fuisse peccato obnoxiam, sicut fuit reliqua Virginis
       caro</quote>. Restat igitur idem quod prius, quod non fuerit distincta ab aliis.</p>
          <p xml:id="bb-d1e3330-d1e170">Item, quidquid lege corruptionis traducitur, corruptum est ; sed tota caro Isaac, quae fuit
      traducta ab Abraham, fuit corrupta : aut igitur caro Christi non fuit traducta ab Abraham in
      Isaac aut, si traducta fuit, ab aliis hominibus distincta non fuit.</p>
          <p xml:id="bb-d1e3330-d1e173">Item, aut caro Christi fuit similis carni Abrahae reliquae aut non. Si similis, habeo
      propositum ; si dissimilis, ergo non videtur quod talis caro competeret ad redemptionem
      humani generis. Si ergo hoc est falsum et inconveniens, restat ergo quod caro Christi a
      carne aliorum hominum non fuerit distincta.</p>
          <p xml:id="bb-d1e3330-d1e176">Item, distinctio secundum oppositas qualitates praesupponit distinctionem secundum
      substantiam, quia oppositae qualitates non possunt esse in eodem et secundum idem ; sed caro
      filiorum in primis parentibus non potuit habere distinctionem secundum substantiam, quia non
      esset tot atomos invenire in corpore Adae, quot inde filii procreati sunt : ergo, si caro
      Christi in primis parentibus non potuit distingui a carne aliorum secundum substantiam,
      videtur etc.</p>
          <p xml:id="bb-d1e3330-d1e179">Item, si transfundebatur caro munda, aut corruptibilis aut incorruptibilis. Si
      incorruptibilis, ergo corpus Christi debuit esse impassibile ; quod falsum est. Si
      corruptibilis, ergo videtur quod poterat transmutari in carnem
       <unclear>reliqtui.ni.</unclear> et augeri ab alia : ergo et alia poterat pari ratione
      transmutari in aliis. Igitur aut caro illa fuit consumta antequam perveniret ad Christum aut
      fuit adeo multiplicata ut possent inde mille corpora formari. Sed hoc est falsum : ergo
      etc.</p>
        </div>
        <div xml:id="bb-d1e3330-Dd1e186">
          <head xml:id="bb-d1e3330-Hd1e188">Conclusio</head>
          <head xml:id="bb-d1e3330-Hd1e191" type="question-title">Caro Christi in lumbis parentum, in quibus fuit materialiter, a
      carne aliorum hominum non fuit distincta qualitative vel formaliter.</head>
          <p xml:id="bb-d1e3330-d1e194">Respondeo : Ad praedictorum intelligentiam est notandum quod circa hanc quaestionem fuit
      ,quaedam positio erronea quorumdam dicentium quod caro Christi non tantum distinctionem
      habuit a carne aliorum hominum, cum fuit unita animae Christi, sed etiam cum fuit in lumbis
      hominis primi. Dicebant enim quod, quia Adam reparabiliter peccavit, in peccato non permisit
      Deus totum corrumpi ; et ideo remansit in eius semine aliqua portio incorrupta, ut per illam
      fieret medicamentum carni reliquae ; et ex illa portiuncula dicunt carnem Christi formatam,
      quam dicunt esse generis humani medicinam. Hanc autem particulam transmisit Adam ad Noe et
      Noe ad Abraham et Abraham ad David et David usque ad Virginem, de qua natus est Christus.
      Haec autem positio, etsi habere videatur probabilitatem in superficie, intrinsecus errorem
      continet, pro eo quod non solum est contra Sanctorum dicta veridica, sed etiam contra verae
      fidei documenta. Sanctorum auctoritatibus repugnat, quia <name ref="#JohnDamascenus">Damascenus</name>, doctor Graecus, et
      <name ref="#Augustine">Augustinus</name>, praecipuus doctor Latinus, in hoc consentiunt quod caro Christi ante unionem cum
      Verbo indistincta erat a reliqua Virginis carne. <name ref="#JohnDamascenus">Damascenus</name> dicit quod de purissimis
      Virginis sanguinibus fuerit formata ; <name ref="#Augustine">Augustinus</name> dicit quod assumserit primitiam nostrae
      massae. Et hoc quidem necessarium est ponere, quia non fuisset necessaria Virginis
      sanctificatio ad hoc quod formaretur caro Christi sine omni peccato. Non esset etiam
      Christus vere de semine David et Abrahae, sed solum Adae, quoniam, si praedicto modo illa
      particula descendisset, ad nullum aliorum pertineret nisi sicut deferens, quemadmodum aqua
      comparatur ad canalem. Non etiam esset in tali carne verae passibilitatis assumtio nec
      nostrae infirmitatis vera reparatio, quia non de natura lapsa fabricasset sibi carnem, sed
      potius de instituta. Quae omnia inconvenientia sunt et fidei sanae adversantia. Et ideo
      praedicta positio tamquam erronea est respuenda, sicut <name ref="#Lombard">Magister</name> bene innuit in littera, et
      <name ref="#Lombard">Magister</name> Hugo, in libro De sacramentis. </p>
          <p xml:id="bb-d1e3330-d1e216"> Planum est igitur secundum doctrinam catholicam carnem Christi in lumbis parentum, in
      quibus fuit materialiter, a carne aliorum hominum non fuisse distinctam qualitative vel
      formaliter, quamvis, postquam unita est Verbo, distinctionem habeat, pro eo quod non est
      caro peccati, sed similis peccatrici. Et pro tanto dicit <name ref="#Augustine">Augustinus</name> quod caro Christi
      venerit de altitudine humanae naturae, non quod in primis parentibus sine pollutione fuerit,
      sed quia sic purificata est et mundata in sua assumtione quod similis fuit carni in statu
      innocentiae. Propter quod dicitur a Boethio de omni statu aliquid accepisse, sicut infra
      melius manifestabitur. Unde rationes, quae ad hanc partem inducuntur, sunt concedendae. </p>
        </div>
        <div xml:id="bb-d1e3330-Dd1e224">
          <head xml:id="bb-d1e3330-Hd1e226">Ad rationes</head>
          <p xml:id="bb-d1e3330-d1e229">Ad illud vero quod primo obicitur in contrarium de Sapientiae 7, 25 quod nihil inquinatum
      in illam incurrit, dicendum quod verum est ; hoc enim intelligitur de Sapientia divina
      secundum divinam naturam, quae nullo modo foedatur ex aliqua creatura. Verumtamen, si etiam
      intelligatur secundum humanam naturam, adhuc non habet instantiam, quia caro Christi, ex quo
      fuit unita Verbo Dei, sancta fuit et immaculata. Sed ex hoc non sequitur quod immaculata
      fuisset in primis parentibus, pro eo quod, quamvis in lumbis parentum esset unibilis, erat
      tamen in dispositione remota.</p>
          <p xml:id="bb-d1e3330-d1e232">Ad illud quod obicitur, quod maxima puritas debet esse in carne Christi, dicendum quod
      verum est, secundum quod competit ad reparationem humani generis. Sic autem intelligendo,
      non potest maior puritas cogitari quam quod de massa peccatrice formetur caro omnino immunis
      a peccato ; et sic factum est in carne unita Verbo, operante Spiritu Sancto. Quodsi
      intelligatur caro illa nunquam in se vel in parentibus fuisse obnoxia, non sic cogitatur
      qualiter nostrae reparationi fuerit apta ; et ideo non cogitatur qualiter et sicut debet,
      sed potius assignatur qualiter non debet.</p>
          <p xml:id="bb-d1e3330-d1e235">Ad illud quod obicitur, quod caro Christi est medicina, dicendum quod verum est pro tempore
      quo medicina est ; medicina autem est pro eo tempore quo a Verbo assumta est, et sic
      alterius qualilatis est quam aliorum hominum. Pro eo autem tempore quo fuit ante
      assumtionem, non erat medicina nisi materialiter loquendo. Secundum illud tempus non oportet
      formaliter distingui ab alia carne, pro eo quod ex eodem principio materiali potest formari
      sanum et aegrum. Cibus enim eiusdem generis in sano convertitur in carnem sanam et in
      leproso in carnem corruptam.</p>
          <p xml:id="bb-d1e3330-d1e238">Ad illud quod obicitur, quod si totus esset corruptus, iam non esset medicabilis eius
      morbus, dicendum quod illud argumentum dupliciter deficit. Primo, quia, etsi homo totus
      corruptus esset, non sequitur quod incurabilis esset, nisi illa corruptio ei inseparabiliter
      adhaereret. Praeterea, etsi totus homo corruptus esset quantum ad ea quae erant in se, non
      tamen corruptum esset totum genus humanum, quod fabricatum est ex illa hominis carne, sed
      illud solum quod processit secundum legem concupiscentiae. Et quoniam caro Christi in
      Virgine fabricata est praeter legem concupiscentiae a Spiritu Sancto sanctificante, hinc est
      quod caruit corruptione et rationem tenuit medicinae a sua primaria formatione.</p>
        </div>
      </div>
    </body>
  </text>
</TEI>