<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e24353">
        <head xml:id="bb-d4e24353-Hd1e108">Quaestio 2</head>
        <head xml:id="bb-d4e24353-Hd1e111" type="question-title">Utrum scientia sit alia clavis quam potestas solvendi.</head>
        <p xml:id="bb-d4e24353-d1e114">Secundo quaeritur circa hoc, utrum scientia sit alia clavis quam potentia solvendi.</p>
        <div xml:id="bb-d4e24353-Dd1e117" type="rationes-principales">
          <p xml:id="bb-d4e24353-d1e119">Et quod sic, videtur : Primo auctoritate Domini, Matthaei 16, 19 : <quote xml:id="bb-d4e24353-Qd1e121" source="http://scta.info/resource/mt16_19">Tibi dabo claves regni caelorum</quote>. Si ergo Dominus vere et
            proprie est locutus, non ergo tantum clavem, verum etiam claves dedit : ergo plures sunt
            claves. Sed non nisi potentia et scientia : ergo etc.</p>
          <p xml:id="bb-d4e24353-d1e125">2. Item, <quote xml:id="bb-d4e24353-Qd1e127">habitus et potentiae per actus dignoscuntur</quote> : ergo pari ratione
            et instrumenta ; sed scientia est ad discernendum, sive nominet auctoritatem sive
            habitum, potentia vero ligandi et solvendi est ad alterum actum : ergo etc.</p>
          <p xml:id="bb-d4e24353-d1e131">Item, quae habent opposita diversa, ipsa sunt diversa ; sed scientia opponitur errori,
            ut dicit <name ref="#Jerome">Hieronymus</name>, et habetur in praecedenti problemate ;
            potentia autem solvendi opponitur difficultati : ergo etc.</p>
          <p xml:id="bb-d4e24353-d1e137">Item, quae respiciunt diversas animae vires diversa sunt, loquendo de his quae
            superadduntur potentiis, pro eo quod accidentia et proprietates per subiecta propria
            distinguuntur ; scientia autem ad intellectum et potentia ad affectum refertur : ergo
            videtur quod sint duae.</p>
          <p xml:id="bb-d4e24353-d1e140">Contra : Clavis vel est Ordo sacerdotalis. vel proprietas inseparabiliter annexa, sicut
            infra videbitur, sed Ordo ille est unus : ergo et clavis ad ilium Ordinem spectans est
            una.</p>
          <p xml:id="bb-d4e24353-d1e144">Item, claves sunt directae ad regnum caelorum aperiendum et ad obstaculum removendum ;
            sed regnum illud non est nisi unum, et ostium, quod sacerdos aperit, non est nisi unum,
            scilicet debitum aeternae poenae : ergo videtur quod una tantum debeat esse clavis
            scientia et potentia.</p>
          <p xml:id="bb-d4e24353-d1e147">Item, aut potentia ligandi et solvendi aperit per se solam, aut iuncta auctoritati
            discernendi. Constat quod non per se solam, sicut prius visum est ; et hoc patet, quia
            nulli competit de aliquo de cernere ; de quo non competit discernere. Si ergo actus
            aperiendi non competit ei nisi cum scientia, et clavis ab actu aperiendi denominatur ;
            ergo ambae sunt una clavis.</p>
          <p xml:id="bb-d4e24353-d1e150">Item, si claves istae distinguuntur, aut penes id a quo sunt aut in quo aut ad quod. Si
            penes id a quo, ut scientia a Filio et potentia a Patre, contra hoc est numerus et ordo
            : numerus, quia, cum tres sint personae, tres debetent esse claves ; ordo, quia, cum
            Pater secundum originem praeintelligatur, potestas solvendi praeiret scientiam ; quod
            est inconveniens. Si penes id in quo sunt, cum ergo triplex sit in nobis potentia
            secundum quam consistit imago, triplex deberet esse clavis : una in memoria, alia in
            intelligentia, tertia in voluntate ; vel si non est in istis, sed in viribus, cum tres
            sint vires in quibus sunt tres virtutes, deberent tunc igitur esse tres claves : una in
            rationali, alia in concupisciblli et tertia in irascibili. Si autem distinguuntur penes
            id ad quod, sed illud est unum, scilicet aperire regnum : ergo etc. Si tu dicas quod
            sunt ad solvendum et ligandum, et ita ad duo, contra : ad virtutem requiritur scire et
            velle et perseveranter operari ; sed scire et velle virtutem non plurificant, immo sunt
            in una virtute : ergo pari ratione discernere et solvere. </p>
        </div>
        <div xml:id="bb-d4e24353-Dd1e154">
          <head xml:id="bb-d4e24353-Hd1e156">Conclusio</head>
          <head xml:id="bb-d4e24353-Hd1e159" type="question-title">In auctoritate sacerdotibus commissa duae sunt claves,
            scilicet potestas discernendi causam et sententiandi, concurrentes in unam plenam
            auctoritatem et in uno ordine datae</head>
          <p xml:id="bb-d4e24353-d1e162">Respondeo : Ad praedictorum intelligentiam est notandum, quod distinctio clavium
            praedictarum diversimode sumitur a diversis. Quidam enim distinctionem harum clavium
            sumunt penes id a quo sunt et ad quod finaliter reducunt. Dicunt enim quod, sicut in
            angelis est hierarchia descendens ab hierarchia supercaelesti et ad illam ascendens et
            rediens, sic est in militante Ecclesia. In angelis autem hierarchia, sicut dicit
            Dionysius, est ordo, scientia et actio, id est potestas ordinata scientia et actione,
            ita quod potestas respondet Patri, et haec apparet in Thronis ; scientia Filio, et haec
            apparet in Cherubim ; et actio sive opus Spiritui Sancto, et haec apparet in Seraphim.
            Per hunc modum est intelligere in hierarchia ecclesiastica, quae maxime consistit penes
            sacramentum Ordinis, in quo confertur potestas ordinata scientia et actione ; et hanc
            dicunt potestatem clavium, quae complectitur actum discernerdi et solvendi, ita quod
            potestas respondeat Patri et scientia Filio et opus Spiritui Sancto. Et secundum hos
            sunt in sacerdote tres potestates : una principalis et prima, quae est ipse Ordo ut
            potestas conficiendi ; secunda est potestas discernendi et tertia absolvendi ; ut sic
            appareat perfectissima pulcritudo in ordine ecclesiastico secundum repraesentationem
            illius superioris perfectissimae Trinitatis. Si autem tu quaeras ab his : quare potestas
            conficiendi non est clavis ? respondent tibi, quia non est ad alterum sicut illae duae,
            sicut videbitur infra. Et haec quidem positio satis probabilis videtur esse.</p>
          <p xml:id="bb-d4e24353-d1e165">Alii sumunt rationem distinguendi penes id in quo sunt et contra quod sunt Dicunt enim
            quod hae duae claves respiciunt intellectum et affectum, removendo duplex malum nobis
            infliatum, scilicet errorem per scientiam et difficultatem per absolvendi potentiam. Sed
            iste modus minus probabilis est quam primus tum quia secundum rectam viam distinctionem
            clavium non inquirit ; tum quia, etsi scientia sit in intellectu, tamen auctoritas
            discernendi in eadem potentia est ; ut videtur aperte, cum auctoritate solvendi sive
            sententiandi. Non autem recte sumit rationem distinctionis : claves enim non dantur
            sacerdoti ut sint in remedium sibi ; sed ut sint directae in remedium. aliis. In hoc
            tamen concordat cum prima, quod duae sunt claves secundum completam distinctionem.</p>
          <p xml:id="bb-d4e24353-d1e168">Tertius modus distinguendi claves est penes id ad quod immediate sunt. In foro autem
            poenitentiali duo sunt, quemadmodum in foro iudiciali. In illo enim sunt isti duo actus,
            scilicet discernere causam et postmodum sententiare ; et isti sunt actus diversi, et ad
            hoc quod plene cominittatur alicui auctoritas, necesse est utrumque committi, alioquin
            plenam non habet auctoritatem ; est tamen duplex auctoritas concurrens in unam plenam,
            quod patet, quia eam contingit dividi. Committit enim aliquando dominus Papa aliquibus
            ut causam discutiant et instructam ante prolationem sententiae ad ipsum remittant ; et
            hi habent auctoritatem discernendi, non sententiandi. Per hunc modum in auctoritate
            sacerdotibus commissa est sentiendum, quod, cum sufficiens sit eis collata potestas
            arbitrandi inter peccatorem et Deum, quod utramque habent auctoritatem ; et cum utraque
            harum sit ordinata ad aperiendum caelum, utraque dicitur clavis, et sunt duae claves :
            tamen, quia ex his constat una plena auctoritas, ideo in uno Ordine dantur et unum
            respiciunt. Et sic patet quod sunt plures claves.</p>
        </div>
        <div xml:id="bb-d4e24353-Dd1e173">
          <head xml:id="bb-d4e24353-Hd1e175">Ad rationes</head>
          <p xml:id="bb-d4e24353-d1e178">Et patet responsio ad primum obiectum in contrarium de Ordinis unitate. Posset tamen
            dici quod prima et unica potestas essentialis Ordini sacerdotali est potestas
            conficiendi.</p>
          <p xml:id="bb-d4e24353-d1e181">Ad illud quod obicitur, quod sunt ad unum, dicendum quod ad illud unum duplex actus
            necessario requiritur, scilicet discretio culpae et solutio poenae, et in his duobus
            duplex clavis consistit ; non ergo penes finem ultimum, sed penes immediatum habent
            distinctionem.</p>
          <p xml:id="bb-d4e24353-d1e184">Ad illud quod obicitur de apertione, dicendum secundum antiquos quod ad eamdem seram
            aperiendam in corporalibus videmus duplicem clavem : unam, quae aperit viam, et dicitur
            anticlavis ; et aliam, quae directe aperit, et haec dicitur principalis clavis. Sic in
            spiritualibus scientia est sicut anticlavis quae dirigit iudicium, et potestas solvendi
            principalis clavis.</p>
          <p xml:id="bb-d4e24353-d1e187">Ad illud quod quaeritur penes quid distinguuntur ? dicendum quod penes illud ad quod
            immediate sunt, scilicet discernere de culpa et solvere a poena ; non penes hos actus
            solvere et ligare. Et si tu obicias quod scientia et operatio faciunt duas virtutes,
            dicendum quod scientia est duplex : una per modum praxis et experientiae, et haec est in
            qualibet virtute et est eis essentialis ; alia vero est per modum cuiusdam directionis -
            sicut prudentia, quae, ut dicit <name ref="#Bernard">Bernardus</name>, <quote xml:id="bb-d4e24353-Qd1e192">est auriga
              virtutum</quote>, et fides etiam est directiva theologicarum - et sic distinguitur ab
            his quae circa opus consistunt. Sic intelligendum est in proposito. Et si tu quaeras a
            me : quare non sunt tot potestates, quot sunt vitia a quibus solvunt ? dicendum quod ab
            omnibus illis solvunt secundum unam rationem et unum actum et modum consimilem ; et ideo
            non oportet sic multiplicari.</p>
        </div>
      </div>
    </body>
  </text>
</TEI>