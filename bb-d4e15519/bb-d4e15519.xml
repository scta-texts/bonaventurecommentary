<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e15519">
        <head xml:id="bb-d4e15519-Hd1e108">Quaestio 2</head>
        <head xml:id="bb-d4e15519-Hd1e111" type="question-title">Utrum corpus Christi descendat in ventrem hominis.</head>
        <p xml:id="bb-d4e15519-d1e114">Secundo quaeritur, utrum corpus Christi descendat in ventrem hominis.</p>
        <div xml:id="bb-d4e15519-Dd1e117" type="rationes-principales">
          <p xml:id="bb-d4e15519-d1e119">Et quod sic, videtur : Auctoritate : <ref xml:id="bb-d4e15519-Rd1e121" target="http://scta.info/resource/gd-p3d2-d1e445">De consecratione, distinctione
              II</ref> :<quote xml:id="bb-d4e15519-Qd1e124"><!-- quote from Clemens epist. II --> Qui residua corporis Dominici,
              quae in sacrario relicta sunt, consumunt, non statim ad percipiendos communes cibos
              conveniant, ne putentur sacrae participationi commisceri</quote>. Sed hoc non diceret
            nisi descenderet in ventrem : ergo etc.</p>
          <p xml:id="bb-d4e15519-d1e129">Item, Beda, ibidem : <quote xml:id="bb-d4e15519-Qd1e131">Si quis per voracitatem vel edacitatem Eucharistiam
              vomuerit, quadraginta diebus poeniteat</quote>. Sed non vomitur nisi quod traicitur :
            ergo etc.</p>
          <p xml:id="bb-d4e15519-d1e135">Item, corpus Christi coniunctum est illis speciebus quamdiu manent sub formis suis ;
            sed non statim transmutantur, immo descendunt in ventrem sub suis proprietatibus : ergo
            et corpus Christi cum eis.</p>
          <p xml:id="bb-d4e15519-d1e138">Item, corpus Christi aut vadit in ventrem aut in mentem. Non in mentem,. quia solus
            Deus illabitur : ergo in ventrem.</p>
          <p xml:id="bb-d4e15519-d1e141">Item, pro quanto dicitur corpus Christi manducati sacramentaliter ? Si propter
            masticationem tantum, ergo, si quis masticaret species et spueret, diceretur
            sacramentaliter manducasse ; quod falsum est : ergo oportet quod non tantum fiat
            masticatio, sed etiam incorporatio. Sed si species sine contento transmittuntur in
            ventrem, desinunt habere sacramenti rationem : ergo propter hoc non erit manducatio
            sacramentalis : necesse est ergo quod manducet corpus verum.</p>
          <p xml:id="bb-d4e15519-d1e145">Item, quod inconveniens est, si descendat in ventrem ? Videmus enim corpus lucis per
            omnia transire incoinquinatum nec aliqua refugit, nec munda nec immunda : ergo
            similiter, immo multo fortius, Christi corpus gloriosum.</p>
          <p xml:id="bb-d4e15519-d1e148">Contra : Matthaei 15, 17 : <quote xml:id="bb-d4e15519-Qd1e150" source="http://scta.info/resource/mt15_17">Omne quod in os intrat in ventrem
              vadit et in secessum emittitur</quote>. Sed corpus Christi non emittitur in secessum :
            ergo constat quod ab ore non vadit in ventrem.</p>
          <p xml:id="bb-d4e15519-d1e154">Item, <name ref="#Ambrose">Ambrosius</name> : <quote xml:id="bb-d4e15519-Qd1e159">Non est iste panis qui vadit in
              corpus, sed panis vitae aeternae qui animae substantiam fulcit</quote>.</p>
          <p xml:id="bb-d4e15519-d1e163">Item, ratione videtur, quia constat quod corpus Christi non est cibus ventris, sed
            mentis : ergo non transit in ventrem, sed in mentem.</p>
          <p xml:id="bb-d4e15519-d1e166">Item, si transit in ventrem, vadit ad officia ventris, quae sunt digerere et
            distribuere et ad singulas partes transmittere vel emittere in secessum ; sed hoc falsum
            : ergo etc.</p>
        </div>
        <div xml:id="bb-d4e15519-Dd1e170" type="rationes-principales">
          <head xml:id="bb-d4e15519-Hd1e172">Conclusiones</head>
          <head xml:id="bb-d4e15519-Hd1e175" type="question-title">Relatis quatuor opinionibus, securior declaratur ea quae
            asserit, quod corpus Christi manet in stomacho sub speciebus, quamdiu hae sunt sub
            propria forma et habent rationem reficiendi.</head>
          <p xml:id="bb-d4e15519-d1e178">Respondeo : Dicendum quod in ventrem. ire est dupliciter : aut quantum ad substantiam
            aut quantum ad cibandi efficaciam. Primo modo descendit aliquod corpus in ventrem, etiam
            si non sit cibus ; secundo modo non nisi cibus. Similiter in mentem ire est dupliciter :
            aut quantum ad substantiam, et sic vadit illud quod illabitur animae, et hic st solus
            Deus ; aut quantum ad efficaciam, et sic dicitur ire in mentem quod ipsam reficit. Si
            ergo loquamur quantum ad cibandi efficaciam, sic certum est quod corpus Christi non
            vadit in ventrem, sed in mentem, quia caro Christi non reficit ventrem, sed mentem,
            sicut ostendunt quatuor rationes ultimae. Si autem loquamur quantum ad substantiam, sic
            certum est quod non vadit in mentem. Sed utrum vadat in ventrem, dubium est propter
            diversitatem opinionum. Unde notandum quod quatuor fuerunt hic opiniones. </p>
          <p xml:id="bb-d4e15519-d1e181">Aliqui enim dixerunt quod non solum in ventrem, sed etiam vadit quocumque illae species
            deferuntur, salva illarum natura, sive in ventrem muris sive in locum immundum.</p>
          <p xml:id="bb-d4e15519-d1e184">Aliqui dixerunt quod non solum in ventrem hominis vadit, sed ibi manet quamdiu species
            illae sunt ordinabiles ad refectionem. Unde dixerunt quod in ventrem vadit et moratur
            quousque refectionis operatio compleatur.</p>
          <p xml:id="bb-d4e15519-d1e188">Aliqui dixerunt quod ad ventrem pervenit quousque sint in sumptum esse, et amplius non
            moratur.</p>
          <p xml:id="bb-d4e15519-d1e191">Aliqui dixerunt quod solum est cum illis speciebus quamdiu sunt cum aliquo sensu, ut
            visu vel gustu. Et hoc dicunt quod sensit <name ref="#HughOfStVictor">Hugo</name>, qui
            dicit : <quote xml:id="bb-d4e15519-Qd1e196">In visu, tactu et sapore tecum est ; quamdiu sensus corporalis afficitur,
              praesentia corporis non aufertur ; postquam autem sensus corporalis percipiendo
              deficit, deinceps corporalis praesentia quaerenda non est, sed spiritualis retinenda :
              dispensatio completa perfectum est sacramentum, virtus manet, Christus de ore transit
              ad cor ; melius est, ut eat in mentem tuam quam in ventrem</quote>.</p>
          <p xml:id="bb-d4e15519-d1e200">Ratio autem diversitatis harum opinionum haec est : omnes enim in hoc consentiunt quod
            tamdiu est corpus Christi in illis speciebus quamdiu est ratio sacramenti. Dicunt igitur
            primi quod species panis consecrati tamdiu est sacramentum quamdiu est species panis,
            cum virtus consecrationis ipsam respiciat secundum quod est panis ; ideo nunquam
            desinit, illa proprietate salva. Et ex hoc oritur positio prima. Alii vero dicunt quod
            ratio Sacramenti tantum salvatur quamdiu species habilis est ad refectionem humanam ;
            ideo enim instituta est et ad hoc ordinatur, et hoc habet quando est extra et in
            stomacho, quia reficit. Et ex hoc oritur secunda positio. Tertii dicunt quod tamdiu
            salvatur quousque recipiatur in usum manducationis ; et quando manducatio completa est,
            iam sacramentum non est, sed fuit. Et ex hoc habet ortum tertia positio. Alii dicunt
            quod, quia sacramentum est signum, et signum est quod se offert sensibus, quod tamdiu
            species est sacramentum, quamdiu nata est sentiri ab aliquo sensu ; et ideo ; cum
            deficit perceptio sensuum, deficit ratio sacramenti et praesentia corporalis.</p>
          <p xml:id="bb-d4e15519-d1e203">Quid autem in tanta diversitate tenendum est, difficile est iudicare. Videtur tamen
            prima opinio, quae dicit quod defertur quocumque species deferantur, nisi ampla, quia
            tunc et mus in ventrem traiceret et in cloacam descenderet ; quod aures piae abhorrent ;
            et si diceremus, haeretici et infideles deriderent nos et irriderent. Similiter quarta
            opinio, quae dicit quod deficit, deficiente sensu illarum specierum, videtur esse nimis
            arcta. Nunquam enim secundum hoc posset dici corpus Christi sumi vere, cum non dicatur
            sumptus esse cibus qui non percipitur nec pervenit usque ad stomachum. Unde nec verbum
              <name ref="#HughOfStVictor">Hugonis</name> intelligendum est quantum ad actum
            sentiendi, sed quantum ad idoneitatem. Et praeterea, sensus non tantum est in gustu
            linguae, sed etiam sentit homo descensum cibi quousque quiescat in stomacho.</p>
          <p xml:id="bb-d4e15519-d1e209">De duabus positionibus mediis, quae sit verior non est facile iudicare, cum utraque
            multum sit probabilis. Probabile enim est quod sumptione completa et manducatione, cum
            iam sacramentum habuit finem suum propter quem erat, desinit esse sacramentum ; et hoc
            dicit <name ref="#HughOfStVictor">Hugo</name> de Sancto Victore et videtur hoc sensisse.
            Dicit enim sic : Postquam manducasti, si corporalem praesentiam Christi quaeris, in
            caelo quaere, ibi est ad dexteram Patris ; et hoc videtur satis probabile. Quamdiu enim
            Christus est sub speciebus illis, est adorandus ; sed stultus esset qui adoraret
            Christum in ventre nianducantis.</p>
          <p xml:id="bb-d4e15519-d1e215">Secundum hanc positionem satis patet responsio ad obiecta, exceptis his quae de
            commixtione et vomitu obiciunt, ad quae potest responderi : primum, quia decretum non
            dicit quod commisceantur, sed commisceri putentur. Secundo vero, quod dicit Beda quod
            aliquis vomit, hoc dictum est et poena imposita nonnisi quia species illae fuerunt
            contentivae Dominici corporis ; et ideo in magna reverentia sunt habendae, maxime quia
            fuerunt sanctissimis symbolis consecratae ; et ideo comburuntur et cinis debita
            reverentia reservatur. Ille autem qui vomit graviter punitur, quia, quantum in se est,
            vomit corpus Christi ; et sic de illo dicendum esset qui proiceret in cloacam. Sic
            potest ista opinio satis probabiliter sustineri.</p>
          <p xml:id="bb-d4e15519-d1e219">Nihilominus tamen alia videtur securior et auctoritatibus magis concordare, quod corpus
            Christi cum illis speciebus descendit ad stomachum et sub illis est quamdiu illae sunt
            sub propria forma et habent rationem reficiendi, quia secundum ordinationem et
            refectionem humanam sacramentum erant ; unde concedunt quod corpus Domini est in
            stomacho, quia ibi sunt species ut cibus ; et ideo, si evomuntur species, evomitur
            Eucharitia, et si species possit ab aliis discerni, sumenda esset. Si autem species
            illae transeant stomachum indigestae per aliquam infirmitatem, tunc sunt extra
            proprietatem refectionis ; et ideo, si vadant in. secessum, non est ibi corpus Domini.
            Utrum autem hoc sit verum, nescio ; tamen securum mihi videtur quod, si quis evomat
            species perceptibiles, magna reverentia est exhibenda ; et magna diligentia adhibenda,
            ne quis evomat ; et periculum est ei dare de quo praesumeretur quod non possit tenere.
            Secundum hanc positionem satis patet responsio ad obiecta. Poena autem imponenda
            evomentibus determinatur satis <ref xml:id="bb-d4e15519-Rd1e221">De consecratione, distinctione secunda</ref>.</p>
        </div>
      </div>
    </body>
  </text>
</TEI>