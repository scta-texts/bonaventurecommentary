<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e35835">
        <head xml:id="bb-d4e35835-Hd1e108">Quaestio 1</head>
        <head xml:id="bb-d4e35835-Hd1e111" type="question-title">Utrum coitus propter prolem possit esse sine omni culpa.</head>
        <div xml:id="bb-d4e35835-Dd1e114" type="rationes-principales">
          <head xml:id="bb-d4e35835-Hd1e116">Rationes principales</head>
          <p xml:id="bb-d4e35835-d1e119">Circa primum sic proceditur, et ostenditur quod possit esse sine omni culpa. <name ref="#Augustine">Augustinus</name> dicit De bono coniugali, et habetur in littera :
              <quote xml:id="bb-d4e35835-Qd1e124">Coniugalis concubitus generandae prolis gratia non habet culpam</quote>.</p>
          <p xml:id="bb-d4e35835-d1e128">Item, ratione videtur : Matrimonium est sanctum et bonum ; quod patet, quia a Deo est
            institutum et confirmatum per praesentiam suam ad nuptias, 2, 2 Ioannis, et approbatum
            per responsionem suam, Matthaei 19, 4 ; sed re sancta potest homo sancte uti et sine
            peccato : ergo, cum hoc sit maxime causa prolis, patet etc.</p>
          <p xml:id="bb-d4e35835-d1e131">Item, omne quod Deus praecipit, potest fieri sine peccato ; sed Deus praecepit prolem
            procreare, <ref xml:id="bb-d4e35835-Rd1e133" target="http://scta.info/resource/gen8_11">Genesis 8, 11</ref>, post lapsum : ergo possibile est hoc
            facere sine peccato.</p>
          <p xml:id="bb-d4e35835-d1e137">Item, nulla potentia est mala de se, ergo omni potentia bene possumus uti ; sed
            potentia generandi est potentia nobis data : ergo possumus ea bene uti. Sed bene uti
            sive melius non est aliter quam ad id ad quod est et secundum quod ad illud est ; hoc
            autem est, cum cognoscit uxorem propter prolem : ergo etc.</p>
          <p xml:id="bb-d4e35835-d1e141">Contra : Omnis delectatio immoderata est peccatum, quia, ubi est defectus modi, est
            malum culpae ; sed in coitu est delectatio immoderata, etiam quando coit quis causa
            prolis procreandae : ergo est ibi peccatum.</p>
          <p xml:id="bb-d4e35835-d1e144">Item, omnis delectatio in qua pervertitur rectus ordo est peccatum ; sed in coitu
            coniugali est delectatio in qua anima absorbetur a carne, etiam cum coit propter hoc :
            ergo etc.</p>
          <p xml:id="bb-d4e35835-d1e147">Item, omnis actus in quo rationabiliter homo erubescit, est peccatum vel foeditatem
            habet, ut purgare ventrem ; attamen non ita rationabiliter de hoc erubescit quis, quia
            non debet homo erubescere de poena, sed de culpa. Sed in coitu coniugali ratione vel
            amore prolis erubescit et nullo modo coram aliis faceret : ergo est peccatum.</p>
          <p xml:id="bb-d4e35835-d1e150">Item, omnis actus in quo regnat libido, est peccatum ; sed in actu coniugali pro
            generanda prole regnat libido, quia dicit <name ref="#Augustine">Augustinus</name> quod
              <quote xml:id="bb-d4e35835-Qd1e155">peccatum non transmittit ad posteros propagatio, sed libido</quote> : ergo
            etc.</p>
          <p xml:id="bb-d4e35835-d1e159">Item, omnis actus qui est necessario ordinatus ad culpam est peccatum ; sed hoc est in
            coitu ratione prolis, quia contrahit peccatum proles : ergo in actu coniugali semper est
            peccatum.</p>
          <p xml:id="bb-d4e35835-d1e162">Item, ubicumque est actus coniugalis, necesse est praecedere motus in carne ; sed primi
            motus sunt peccata, saltem venialia : ergo semper coitus propter prolem est peccatum
            veniale.</p>
          <p xml:id="bb-d4e35835-d1e166">Item, si Matrimonium excusat coitum propter prolis bonum, aut excusat a peccato quod
            est, aut a peccato quod non est. Non a peccato quod non est nec fuit. Si a peccato quod
            est, ergo aliquid est ibi peccatum.</p>
          <p xml:id="bb-d4e35835-d1e169">Iuxta hoc quaeritur, pro quanto dicatur Matrimonium excusare coitum, cum omnis
            ordinatio quae cum uxore habetur, possit etiam haberi cum alia muliere, et ita sit
            libido et pruritus et carnalis actus in cognoscendo uxorem sicut etiam aliam mulierem
            vel pene.</p>
        </div>
        <div xml:id="bb-d4e35835-Dd1e173">
          <head xml:id="bb-d4e35835-Hd1e175">Conclusio</head>
          <head xml:id="bb-d4e35835-Hd1e178" type="question-title">Actus coniugii excusatur per sacramentum, et quidem ab omni
            culpa, quando fit prolis generandae gratiae</head>
          <p xml:id="bb-d4e35835-d1e181">Respondeo : Dicendum quod circa hoc quidam erraverunt, dicentes quod in actu
            generativae non est culpa nisi per excessum, sicut in actu nutritivae. Alii erraverunt
            dicentes semper esse peccatum et nullo modo excusari, immo propter peccatum Matrimonium
            vitiari, non vitium excusari ; malum enim iunctum bono ipsum vitiat, non e converso
            bonum malum excusat. Et primi quidem non intellexerunt morbum, quomodo scilicet infecta
            est vis generativa. Secundi vero non intellexerunt sacramentum esse remedium et
            medicamentum, quod non vitiatur a morbo, sed econtra morbum sedat. Et ideo qui recte
            credunt, videntes morbum et remedium, dicunt actum coniugii per sacramentum excusari
            tamquam morbum per remedium.</p>
          <p xml:id="bb-d4e35835-d1e184">Si quis autem velit rationem morbi et remedii intueri, potest patere sic. Primum quidem
            omnis actus in quo regnat pruritus libidinis adeo quod absorbetur ratio et homo
            efficitur totus caro, est actus deordinatus et actus in quo, quantum est de se,
            pervertitur regnum animae et ordinatio quae est in viribus animae ; secundum quam
            ordinationem attenditur iustitia quaedam, quae non tantum est in ordinatione ad alterum,
            sed in ordinatione virium animae ad se. Sed hoc est in actu coniugali, sicut experimento
            patet, et Sancti dicunt, maxime <name ref="#Augustine">Augustinus</name> et Origenes, et
            in Glossa tangitur I ad Corinthios 6, 18 : <quote xml:id="bb-d4e35835-Qd1e189" source="http://scta.info/resource/Icor6_8">Qui fornicatur in
              corpus suum peccat</quote>, Glossa : <quote xml:id="bb-d4e35835-Qd1e192">Hic proprie servit anima corpori, in
              tantum ut ipso momento et experimento huius flagitii nihil cogitare homini liceat aut
              intendere, quia mentem captivam subdit ipsa submersio et absorbitio libidinis</quote>.
            In huius autem deordinationis arbitrium plurimum facit erubescentia naturae, quae mendax
            esse non potest ; erubescit autem motum illorum membrorum et actum tanto plus, quanta
            est melius ordinata. Et sic patet quod actus ille de se est morbidus, quia sint tanta
            deordinatione exerceri non potest, sicut in eadem Glossa tangitur. Ecce igitur qualiter
            possumus videre morbum.</p>
          <p xml:id="bb-d4e35835-d1e196">Remedium autem intueri sic possumus. Quidam enim actus qui dicit deordinationem mentis
            ad Deum, ut idololatrare et periurare ; quidam est qui dicit deordinationem creaturae ad
            creaturam, sive unius ad alterum sive eiusdem ad se. Primus est malus et morbidus
            secundum se et nullo modo potest fieri bene, nec divino mandato nec aliter. Secundus
            vero, quia non habet essentialem deordinationem, potest per divinum imperium ordinari,
            utpote cum Deus praecipit occidere hominem, cum etiam praecipit rem alienam accipere,
            cum etiam inspirat se ipsum occidere, sicut Samson ; in quem irruit Spiritus Domini,
            Iudicum 14, 6 ; per hunc modum ordinavit coitum Osee cum muliere quae non erat sua uxor,
            scilicet per Dei mandatum. Sed quoniam actus iste coniugalis non omnibus debebat
            praecipi, providit divina dispositio illam deordinationem ordinare, non per mandatum,
            sed per aliquod statutum, et per statutum quod esset signum illius coniunctionis, quae
            erat ordinata ad concupiscentiae remedium, et ita per sacramentum Matrimonii, quod, quia
            habet rationem medicinae, potius excusat quam vitietur ; sicut, cum Dominus praecepit
            Hebraeis, ut vasa Aegyptiorum asportarent, asportatio non facit praeceptum malum, sed
            potius econtra praeceptum, quod est potentius et superius, fecit asportationem bonam et
            meritoriam, quae alias esset culpabilis et mala. Sancti igitur et omnes Catholici dicunt
            coitum per sacramentum Matrimonii excusari a culpa mortali, maxime quando gratia prolis
            fit.</p>
          <p xml:id="bb-d4e35835-d1e200">Sed de modo excusandi est duplex opinio, quia quidam voluerunt dicere quod excusatur a
            culpa mortali, sed non a veniali, quia mortale fit ibi veniale. Alii dixerunt, et hoc
            videtur sentire <name ref="#Augustine">Augustinus</name>, quod, cum Deus perfectum det
            remedium contra morbum, quod, quando gratia prolis coitur, potest esse sine omni culpa ;
            et hoc est magis consonum rationi et pietati fidei. Et concedendae sunt rationes ad hoc,
            si tamen haec intentio duret a principio usque in finem, ut non deflectatur ad aliud
            mens ; quod tamen est valde difficile.</p>
        </div>
        <div xml:id="bb-d4e35835-Dd1e207">
          <head xml:id="bb-d4e35835-Hd1e209">Ad rationes</head>
          <p xml:id="bb-d4e35835-d1e212">1-4. Ad illud ergo quod obicitur, quod est ibi immoderatio, deordinatio, erubescentia
            et libido, dicendum quod haec quatuor possunt esse circa actum rationis aut
            sensualitatis. Si circa actum rationis, semper faciunt culpam, quia faciunt malum
            secundum se. Si autem sunt circa actum sensualitatis, existente ordinatione circa actum
            rationis, tunc ista cedunt in poenam ; et sic est in proposito. Nam per virtutem
            sacramenti ratio ordinatur, ut moderate velit et ordinate et honeste ; nec de illo actu
            erubescit homo, quia vult filios procreare, nec improba voluntate appetit, sed casta.
            Sed nisi interveniret remedium Matrimonii, tunc esset inordinatio non solum in
            sensualitate, sed etiam in ratione ; et sic semper esset peccatum. Unde istis quatuor
            mediis ostendi potest quod actus generativae est peccatum nisi excusetur.</p>
          <p xml:id="bb-d4e35835-d1e215">Ad illud quod obicitur, quod est causa peccati, dicendum quod falsum est, quia actus
            ille secundum se non est causa nisi prolis, sed ratione primae transgressionis prolem
            generari non contingit sine culpa sua, non generantis, quia non propter culpam
            generantis, sed propter culpam primi parentis nascitur proles peccatrix.</p>
          <p xml:id="bb-d4e35835-d1e218">Ad illud quod obicitur de primis motibus, potest dici quod antecedunt actum coniugalem
            nec semper sunt peccata, ut puta quando surgunt ex cogitatione ordinata, utpote si <name ref="#Abraham">Abraham</name> cogitaret cognoscere uxorem ut acciperet prolem, et
            tunc, si caro moveretur, non peccaret.</p>
          <p xml:id="bb-d4e35835-d1e224">Ad illud quod ultimo quaeritur : a quo peccato excusat ? dicendum quod a peccato, non
            quod est, sed quod alias esset, nisi Matrimonium interveniret. Unde differenti modo est
            remedium sacramentum Matrimonii et alia sacramenta. Hoc enim est in remedium, quia facit
            vitare peccatum quod incurreretur ; alia vero liberant a peccato in quod iam quis est
            lapsus ; pro tanto autem praestat remedium, quia actus de se inordinatus ordinatur per
            divinum statutum.</p>
        </div>
      </div>
    </body>
  </text>
</TEI>