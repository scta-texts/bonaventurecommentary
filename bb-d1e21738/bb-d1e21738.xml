<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 24, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 24, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e21738">
        <head xml:id="bb-d1e21738-Hd1e119">III, D. 24, A. 2, Q. 1</head>
        <head xml:id="bb-d1e21738-Hd1e122" type="question-title">Utrum fides sit de his de quibus habetur visio sensibilis.</head>
        <p xml:id="bb-d1e21738-d1e125">Circa primum sic proceditur et quaeritur, utrum fides sit de his de quibus habetur visio
    sensibilis.</p>
        <div xml:id="bb-d1e21749" type="rationes-principales">
          <head xml:id="bb-d1e21738-Hd1e130">Rationes Principales</head>
          <p xml:id="bb-d1e21738-d1e133">Et videtur, quod sic. Ioannis 20, 29 : <quote xml:id="bb-d1e21738-Qd1e135"/>Quia vidisti me, Thoma, credidisti ; sed
      constat quod Thomas veram habuit fidem de Domino Iesu, quem vidit et tetigit : ergo simul de
      eodem erat fides interior et visio exterior.</p>
          <p xml:id="bb-d1e21738-d1e138">Item, I Ioannis 1, 1 : <quote xml:id="bb-d1e21738-Qd1e140">Quod vidimus et audivimus et perspeximus, et manus nostrae
       contrectaverunt de Verbo vitae</quote>. Si ergo de Verbo vitae habebant Apostoli fidem,
      hoc est de Christo, et de eodem habebant sensibilem cognitionem, redit idem quod prius.</p>
          <p xml:id="bb-d1e21738-d1e144">Item, Apostoli viderunt Christum patientem et Christum ascendentem, et constat quod
      Christum esse passum et ascendisse sunt articuli. Si ergo Apostoli fidem et meritum quantum
      ad hos articulos non amiserunt, videtur quod circa idem possit esse fides et visio
      exterior.</p>
          <p xml:id="bb-d1e21738-d1e147">Item, beata Virgo sensibili experimento novit se concepisse de Spiritu Sancto absque virili
      semine ; sed constans est quod propter conceptionem Filii Dei nihil demptum est fidei suae :
      ergo simul stabant in ea cognitio fidei et cognitio sensibilis experimenti.</p>
          <p xml:id="bb-d1e21738-d1e151">Sed contra : Super illud Ioannis, 14, 2 : <quote xml:id="bb-d1e21738-Qd1e153">Vado parare vobis locum</quote>, Glossa
      <name ref="#Augustine">Augustini</name> : <quote xml:id="bb-d1e21738-Qd1e159">Eat Dominus et paret locum ; eat, ne videatur ; lateat, ut
       credatur</quote>. Si ergo ad credere necessarium est latere, videtur quod impossibile sit
      visionem corporalem circa idem stare simul cum fide.</p>
          <p xml:id="bb-d1e21738-d1e163">Item, <name ref="#Augustine">Augustinus</name>, definiens fidem, dicit : <quote xml:id="bb-d1e21738-Qd1e168">Fides est credere quod non vides</quote>
      ; et in praecedenti distinctione habitum est quod fides est virtus qua creduntur quae non
      videntur ; et Gregorius, in quadam homilia Paschali : <quote xml:id="bb-d1e21738-Qd1e171">Quae videntur fidem non habent,
       sed agnitionem</quote>. Ergo non videtur quod de eisdem possit esse fides interior, et
      sensus exterior.</p>
          <p xml:id="bb-d1e21738-d1e175">Item, visio patriae evacuat fidem et eius meritum propter manifestationem veritatis
      creditae ; sed visio corporalis Christi ita manifestat eius humanitatem sicut visio patriae
      eius Divinitatem : ergo sicut fides Divinitatis non potest esse circa visum visione
      gloriosa, sic videtur quod fides humanitatis non potest esse circa visum visione
      sensitiva</p>
          <p xml:id="bb-d1e21738-d1e178">Item, actus credendi, secundum quod ad virtutem spectat, est quid difficile et voluntarium
      ; sed credere quod homo videt oculis exterioribus, hoc est facile et necessarium : ergo non
      videtur quod aliquid possit esse simul et semel exterius visum et interius creditum.</p>
        </div>
        <div xml:id="bb-d1e21803">
          <head xml:id="bb-d1e21738-Hd1e184">Conclusio</head>
          <head xml:id="bb-d1e21738-Hd1e187" type="question-title">Fides et visio sensibilis possunt esse simul circa unum, quamvis
      non secundum idem.</head>
          <p xml:id="bb-d1e21738-d1e190">Respondeo : Dicendum quod quaedam sunt quae subiciuntur sensui exteriori simpliciter et
      totaliter ; et illa videre est clare et perfecte cognoscere, et circa talia non potest simul
      et semel esse habitus sive cognitio fidei cum visione exteriori, pro eo quod visio sive
      cognitio illa excludit omne aenigma et cognitionem aenigmaticam. Quaedam autem sunt quae sic
      subiacent sensui secundum aliquid sui ut secundum aliquid sui lateant ipsum sensum, et circa
      talia bene potest simul et semel esse visio secundum unum, et credulitas fidei secundum
      aliud : visio secundum id secundum quod patent ; credulitas fidei secundum id secundum quod
      latent.</p>
          <p xml:id="bb-d1e21738-d1e193">Et hoc modo est in Christo intelligere. Nam Christus secundum naturam assumptam et
      corpoream Apostolorum sensibus apparebat, secundum autem divinam naturam omnem sensum
      latebat ; et eadem persona et hypostasis secundum diversas naturas simul erat visui cognita
      et incognita ; ideo simul poterat esse visa et credita. Et illud est satis facile
      intelligere, si quis attendat quoniam circa idem potest esse certitudo et dubitatio secundum
      diversas naturas et diversos respectus et diversas conditiones. Esto enim quod hic sit
      Christus coram oculis meis, etsi visu cognoscam ipsum esse hominem, nunquam tamen per visum
      cognoscam ipsum esse Filium Dei ; ideo alius habitus necessarius est ad hoc quod cognoscam
      ipsum esse Deum. Et hoc est quod Dominus dixit Petro, quando dixerat : Tu es Christus,
      Filius Dei vivi : Caro et sanguinis non revelavit tibi etc. Concedendum est igitur quod
      fides et visio possunt esse circa unum et eumdem, quamvis non secundum idem. Et hoc est quod
      dicit <name ref="#Augustine">Augustinus</name> et Gregorius de Thoma, quod aliud vidit et aliud credidit ; hominem vidit
      et Deum confessus est dicens : Dominus meus et Deus meus. Et sicut de Thoma dicitur, ita
      etiam de ceteris Apostolis et de beata Virgine, quae, quamvis certitudinali experientia
      sciverit se concepisse sine virili semine, tamen se concepisse personam Verbi novit mediante
      fide. Et breviter, quia in omnibus articulis implicatur aliquid divinum, qua articulus est
      veritas de Deo, et illud quidem latet : ideo concedendae sunt rationes ostendentes quod
      visio corporalis fidem non excludit.</p>
        </div>
        <div xml:id="bb-d1e21822">
          <head xml:id="bb-d1e21738-Hd1e203">Ad Rationes</head>
          <p xml:id="bb-d1e21738-d1e206">Ad illud ergo quod primo obicitur in contrarium, quod fidei necessaria est latentia ;
      dicendum quod latentia Divinitatis haec est quae necessaria est fidei ; sed latentia
      humanitatis non est de fidei necessitate, facit tamen ad maiorem actus fidei puritatem.
      Purius enim Apostoli moti sunt motu fidei et motu dilectionis in Christum post eius ascensum
      vel abscessum quam in eius praesentia. Et Dominus, Ioannis 20, 29, magis laudat fidem eorum
      qui non viderunt et crediderunt quam fidem Thomae ; et beatus Petrus, in I Canonica 1, 8,
      commendat eos qui Christum non viderunt, et tamen in eum crediderunt ; et hoc est quod vult
      illa Glossa dicere quod Domini absentia corporalis faceret ad fidei promotionem : et ex hoc
      non sequitur quod corporalis visio tollat ipsam fidem.</p>
          <p xml:id="bb-d1e21738-d1e209">Ad illud quod obicitur de auctoritate <name ref="#Augustine">Augustini</name> et Gregorii, dicendum quod verba <name ref="#Augustine">Augustini</name>
      et Gregorii sun intelligenda per se. Quod enim dicitur fides esse de non apparentibus et non
      visis, hoc dicitur quia fides de illis est secundum eam naturam secundum quam non apparent ;
      et eo ipso est de ipsis tiuae non apparent, quia secundum aliquid sui latent. Sed ex hoc non
      excluditur quin quasi per accidens et per concomitantiam possit dici quod fides sit de
      aliquibus quae apparent, pro eo quod unum et idem, sicut prius ostensum est, potest simul
      apparere et latere.</p>
          <p xml:id="bb-d1e21738-d1e218">Ad illud quod obicitur, quod visio patriae tollit fidem Divinitatis, dicendum quod non est
      simile, pro eo quod visio patriae excludit omne aenigma et aufert omnem latentiam ; non sic
      visio viae. Quamvis enim Christus appareret quantum ad naturam humanam, latebat tamen
      quantum ad personam. Unde, Christo demonstrato, istum pati erat visum et creditum : visum,
      in quantum demonstrat suppositum humanae naturae ; sed creditum, in quantum demonstrat
      personam sive hypostasim divinae naturae.</p>
          <p xml:id="bb-d1e21738-d1e221">Ad illud quod obicitur ultimo, quod credere est difficile et voluntarium, dicendum quod
      visio corporalis, sicut dictum est, quia non tollit latentiam, ideo non tollit difficultatem
      ; nec tollit arbitrii libertatem ex ea parte ex qua latet. Cum enim dicit quod non est
      difficile nec voluntarium credere quod quis videt, dicendum quod verum est secundum id
      secundum quod videt ; sed tamen totus Christus secundum omnem sui naturam visioni non
      subiacebat ; et ideo ratione illius naturae et personae voluntarium et difficile erat
      credere. Facile enim erat credere quod ille homo pateretur, ab his qui videbant Christum
      pati, sed difficillimum erat credere quod Deus esset qui pateretur ; nec hoc credebat
      aliquis nisi qui volebat et quem illuminatio fidei adiuvabat.</p>
        </div>
      </div>
    </body>
  </text>
</TEI>