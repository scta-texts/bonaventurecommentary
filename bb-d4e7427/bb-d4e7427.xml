<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e7427">
        <head xml:id="bb-d4e7427-Hd1e108">Quaestio 2</head>
        <head xml:id="bb-d4e7427-Hd1e111" type="question-title">Utrum exorcismus habeat aliquam efficaciam in parvulo vel
          adulto.</head>
        <p xml:id="bb-d4e7427-d1e114">Secundo quaeritur circa hoc de exorcismo, utrum habeat aliquam efficaciam in parvulo vel
          adulto. Et dicitur quod habet potestatem ad expellendum daemonem.</p>
        <div xml:id="bb-d4e7427-Dd1e117" type="rationes-principales">
          <p xml:id="bb-d4e7427-d1e119">Et quod istud sit verum, videtur : Per <name ref="#Augustine">Augustinum</name>, in
            libro De Symbolo : <quote xml:id="bb-d4e7427-Qd1e124">Parvulus exorcizatur ut potestas diaboli
            expellatur</quote>.</p>
          <p xml:id="bb-d4e7427-d1e128">Item, <name ref="#RabanusMaurus">Rabanus</name> : <quote xml:id="bb-d4e7427-Qd1e133">Exsufflatur a parvulo saeva
              potestas per pium sacerdotem</quote>.</p>
          <p xml:id="bb-d4e7427-d1e137">Item, quod habeat efficaciam, videtur ratione, quia sacerdos dicit exorcizando :
              <quote xml:id="bb-d4e7427-Qd1e139">Exi ab eo, immunde spiritus</quote>. Ergo, si non frustra hoc instituit
            Ecclesia, diabolus exit, sicut imperat.</p>
          <p xml:id="bb-d4e7427-d1e143">Item, exorcismi Salomonis pellebant daemones et aliqui mali pellebant ad invocationem
            Christi. Ergo, si ille habet exorcizandi officium et habet exorcismos efficaciores,
            patet etc.</p>
          <p xml:id="bb-d4e7427-d1e146">Contra : Cyprianus : <quote xml:id="bb-d4e7427-Qd1e148">Diaboli potestas non minuitur ante Baptismum</quote>.</p>
          <p xml:id="bb-d4e7427-d1e153">Item, quod nullius sit efficaciae, videtur, quia, si pellit daemones, aut spiritualiter
            aut corporaliter. Non spiritualiter, quia tunc expellitur spiritualiter quando
            expellitur culpa. Si quantum ad corporalem laesionem, ergo solum daemoniacis et obsessis
            deberet fieri exorcismus.</p>
          <p xml:id="bb-d4e7427-d1e156">Item, si alium effectum non habet nisi daemonem pellere, cum multo efficacius pellatur
            in Baptismo, deberet statim baptizari et nullo modo exorcizari. Si dicas quod disponit
            ut habeat maiorem effectum Baptismus, contra : aut hoc facit disponendo subiectum aut
            fortificando Baptismum. Non disponendo subiectum, quia, si disponit, aut minuendo culpam
            aut poenam ; neutrum potest, cum non possit minui poena sine culpa. Non fortificando
            Baptismum, quia nondum est quando exorcismus fit.</p>
          <p xml:id="bb-d4e7427-d1e159">Item, decedat aliquis exorcizatus ante Baptismum ; quaero utrum aliquid conferat
            exorcismus. Si nihil, stultum est exspectare ; si aliquid, quaero : quid ? Si minores
            tenebras, contra : tenebrae sunt carentia visionis divinae ; hac autem omnes sunt
            similiter privati.</p>
          <p xml:id="bb-d4e7427-d1e162">Item, si dicas quod fiat ad solemnitatem Baptismi, quaero : quare magis Baptismus habet
            solmnitatem quam alia sacramenta, et quae et quot sunt illa quae attenduntur ad eius
            solemnitatem ?</p>
        </div>
        <div xml:id="bb-d4e7427-Dd1e166">
          <head xml:id="bb-d4e7427-Hd1e168">Conclusio</head>
          <head xml:id="bb-d4e7427-Hd1e171" type="question-title">Exorcismus fit tum ad solemnitatem baptismi, tum ad cohibendum
            diabolum</head>
          <p xml:id="bb-d4e7427-d1e174">Respondeo : Aliqui dixerunt quod exorcismus solum fit ad solemnitatem et ad
            expressiorem significationem ; nec aliquid ibi efficitur, sed solum significatur quod
            efficitur in Baptismo.</p>
          <p xml:id="bb-d4e7427-d1e177">Alii autem dixerunt quod non tantum fiat ad solemnitatem, immo habeat effectum
            spiritualem, licet semiplenum ad disponendum ad Baptismum. Unde parvuli non baptizati,
            sed exercizati, morientes sustinent minores tenebras.</p>
          <p xml:id="bb-d4e7427-d1e180">Primi nimis parum dixerunt et Sanctorum auctoritates plus dicunt ; secundi nimis
            dixerunt. Ideo tenendum est medium, quod est ad solemnitatem et ad cohibendum diabolum,
            ut non possit occidere parvulum nec ita fortiter vexare adultum ut retrahat a Baptismo.
            Unde non est contra vexationem quam faciat in corpore, sed quam faceret, quia diabolus,
            ex quo videt hominem praeparari ad Baptismum, ipsum vexaret. Unde <name ref="#GregoryGreat">Gregorius</name> dicit quod illos pulsare negligit quos quieto
            iure possidere se sentit ; sed quando videt se deseri, tunc provocatur.</p>
        </div>
        <div xml:id="bb-d4e7427-Dd1e188">
          <head xml:id="bb-d4e7427-Hd1e190">Ad rationes</head>
          <p xml:id="bb-d4e7427-d1e193">1-2. Ad prima duo obiecta patet responsio, quia Cyprianus intelligit de potestate
            spirituali. Et illud de vexatione similiter patet.</p>
          <p xml:id="bb-d4e7427-d1e196">3-4. Ad illud quod obicitur ; quare non statim datur Baptismus ? dicendum quod propter
            solemnitatem et propter hoc quod Baptismum debet praecedere doctrina sive catechismus ;
            ut ergo diabolus arceatur a catechismo, annectitur exorcismus. Nec fit propter aliquam
            efficaciam gratiae in anima, sed solum ad significantiam et ad arcendam potestatem
            contrariam.</p>
          <p xml:id="bb-d4e7427-d1e199">Ordo autem eorum quae sunt ad solemninatem Baptismi, secundum morem Ecclesiae
            usitatiorem hic est. Primo, exsufflatur, et hoc ut virtus diaboli exterior expelltur et
            interior expellenda significetur. Secundo, signum crucis fit in pectore et in fronte, ut
            daemon cognoscat se expellendum tam in occulto cordis quam in aperto confessionis.
            Tertio, sal in ore ponitur, ut significetur quod per Baptismum sapor sapientiae
            praeparetur et foetor fomitis restringatur. Quarto, fit linitio aurium et narium cum
            sputo, ut significetur gratia ad discernendum et ad obediendum. Quinto, fit inunctio in
            pectore et spatulis, ut significetur gratia unctionis ad Deum amandum et eius onera
            portanda. Sexto, post Baptismum fit inunctio chrismatis in vertice, ut significetur
            apertio mentis imputribilis ad contemplandum aeterna. Chrisma enim confectum est ex oleo
            lucente et balsamo conservante. Septimo, vestitur vestimento mundo et albo, ut
            significetur candor innocentiae et stolae resurrectionis. Ultimo, ponitur cereus in
            manibus, ut sit lucerna pedibus eius verbum Domini et lumen semitis eius.</p>
          <p xml:id="bb-d4e7427-d1e202">Secundum <name ref="#HughOfStVictor">Hugonem</name> vero de Sancto Victore <quote xml:id="bb-d4e7427-Qd1e207">forma
              exorcismi et aliorum sacramentalium in Baptismo ita perficitur. Puer primo signatur
              crucis signaculo in fronte, in pectore, in oculis, in naribus, in ore, in auribus, ut
              totius corporis sensus hoc signaculo muniantur cuius virtute omnia sacramenta
              complentur et omnia diaboli figmenta frustrantur</quote>. Unde <name ref="#RabanusMaurus">Rabanus</name>, De institutione clericorum : <quote xml:id="bb-d4e7427-Qd1e213">Ut ab eo
              diabolus expellatur, in vase suo pristino suae interemptionis signum cognoscens ; iam
              sibi deinceps illud fiat alienum. Postea datur sal benedictum in os eius, ut sapientia
              conditus careat foetore iniquitatis et ultra non putrescat a vermibus
              vitiorum.</quote> Sal conservat carnem a foetore et putrefactione : sic sapientia per
            ipsum significata spiritum conservat, ne solvatur in vitia et foeteat per infamiam.
              <quote xml:id="bb-d4e7427-Qd1e216">Deinde exsufflatur malignus foris, ut spiritus Spiritu pellatur</quote>,
            scilicet Spiritu Sancto malignus, quia Spiritus Sanctus per flatum sinificatus est,
            Ioannis penultimo, 22 : <quote xml:id="bb-d4e7427-Qd1e220" ana="#io20_22">Insufflavit et dixit eis : Accipite
              Spiritum Sanctum</quote> etc. Postea tanguntur ei aures et nares cum saliva, ut tactu
            supernae sapientiae et aures aperiantur ei ad audiendum verbum Dei et nares similiter ad
            discernendum odorem vitae et mortis. Hoc significavit Dominus, cum dixit in sanatione
            surdi et muti, Marci 7, 34 : <quote xml:id="bb-d4e7427-Qd1e223" ana="#mc7_34">Ephpheta</quote> etc., Glossa :
              <quote xml:id="bb-d4e7427-Qd1e226">Sputum de capite Domini est divina sapientia, quae solvit labia, ut dicat :
              Credo in Deum</quote>. Post haec introducitur baptizandus in ecclesiam. <quote xml:id="bb-d4e7427-Qd1e229">His
              habitis et completis, venit sacerdos ad. fontem et consecratur fans in nomine Patris
              et Filii et Spiritus Sancti, ut sanctitas sacramenti non ex eo qui ministrat constare
              sciatur, sed ex eo qui sanctificat. Post haec traditur novae vitae auditoribus
              catechumenis Symbolum fidei, in quo apostolicae doctrinae forma consistit.</quote> Hoc
            non dicitur in moderno ordinali, ut credo. <quote xml:id="bb-d4e7427-Qd1e232">Post haec oblatus ad Baptismum
              parvulus et interrogatus a sacerdote, si abrenuntiet satanae et omnibus pompis eius et
              omnibus operibus eius, per ora gestantium respondet, ut aliena iniquitate obligatus,
              aliena fide et confessione solvatur. Postea inungitur oleo sacro in pectore, tamquam
              muniatur adversus hostem, ne ei deinceps immunda et noxia persuadere possit. Ungitur
              et inter spatulas, ubi vigor portandi oneris est, ut fortitudinem accipiat ad
              portandum onus. Deinde interrogatur, si credat in Deum Patrem et Filium et Spiritum
              Sanctum, unam Ecclesiam catholicam, remissionem peccatorum et vitam aeternam ; et sub
              hac fidei responsione trina immersione a sordibus vetustatis abluitur, novum indutus
              hominem. Deinde, postquam baptizatus a fonte ascendit, sacro chrismate in vertice
              ungitur, ut spiritum Christi participando merito deinceps Christianus appelletur,
              coheres regni et gloriae sacra unctione effectus. Deinde tradiiur Christiano vestis
              candida, ut qui primae nativitatis decorem vetustatis pannis obfuscaverat, habitu
              regenerationis gloriae praeferat indumentum. Tegitur etiam caput sacro velamine post
              unctionem sacram, ut intelligat se diademate regni et sacerdotali dignitate potiri. Ad
              ultimum cereus accensus datur in manu eius, quo implere doceatur illud evangelicum,
              Matthaei 5, 16 : <quote xml:id="bb-d4e7427-Qd1e234" ana="#mc5_16">Sic luceat lux vestra coram hominibus</quote>.
              Hanc lampadem si inexstinguibilem servaverit, inter virgines sapientes cum sponso
              caelesti ad nuptias introibit.</quote> Et statim, si adest episcopus, confirmatur ; et
            datur ei Eucharistia post. Confirmationem, si sit adultus, ut Christo incorporetur. </p>
        </div>
      </div>
    </body>
  </text>
</TEI>