<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 26, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 26, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e23731">
        <head xml:id="bb-d1e23731-Hd1e119">III, D. 26, A. 2, Q. 1</head>
        <head xml:id="bb-d1e23731-Hd1e122" type="question-title">Utrum timor et spes sint unus et idem habitus vel diversi.</head>
        <p xml:id="bb-d1e23731-d1e125">Circa primum sic proceditur et quaeritur de spe per comparationem ad donum timoris, et est
    quaestio, utrum timor et spes sint unus et idem habitus vel diversi.</p>
        <div xml:id="bb-d1e23742" type="rationes-principales">
          <head xml:id="bb-d1e23731-Hd1e130">Rationes Principales</head>
          <p xml:id="bb-d1e23731-d1e133">Et quod sint idem habitus, videtur posse ostendi. Primo, per simile in naturalibus :
      quoniam unum et idem pondus est, per quod corpus recedit ab una differentia positionis et
      accedit ad alteram ; sed hoc est affectio in spiritibus, quod est pondus in corporibus, ut
      vult <name ref="#Augustine">Augustinus</name> : ergo unus et idem habitus affectivus est quo quis recedit a malo et quo
      tendit in bonum. Sed per timorem omnis recedit a malo, per spem tendit in bonum : ergo timor
      et spes sunt unus et idem habitus.</p>
          <p xml:id="bb-d1e23731-d1e139">Item, hoc ipsum videtur per simile in disciplinalibus, quia <quote xml:id="bb-d1e23731-Qd1e141">oppositorum eadem est
       disciplina, ut recti et curvi, sani et aegri</quote>. Ergo, si habitus virtutis est
      quaedam ars, videtur quod unus et idem habitus possit ordinare habentem et dirigere ad
      opposita : ergo, si spes dirigit animam in comparatione ad bonum et timor in relatione ad
      malum, videtur quod spes et timor sint unus habitus directivus.</p>
          <p xml:id="bb-d1e23731-d1e145">Item, hoc ipsum videtur per simile in moralibus, quoniam duarum extremitatum medietas est
      una ; sed inter desperationem et praesumptionem est medietas, quae est spes, et inter haec
      eadem est medietas, quae est timor : ergo spes et timor sunt unus habitus.</p>
          <p xml:id="bb-d1e23731-d1e148">Item, hoc ipsum videtur per simile in theologicis virtutibus, quoniam fides, quae est
      virtus theologica, una et eadem est, sive per ipsam credantur bona sive per ipsam credantur
      mala. Ergo, si spes et timor generantur ab ipsa fide, et genitum debet assimilari generanti,
      videtur ergo quod sicut fides est unus habitus theologicae virtutis, sic et spes et timor
      sint unus habitus directivus affectionis.</p>
          <p xml:id="bb-d1e23731-d1e152">Item, hoc ipsum videtur per simile in peccatis actualibus. Sicut enim per virtutem declinat
      homo a malo et tendit in bonum, sic per peccatum actuale divertitur a bono incommutabili et
      convertitur ad commutabile ; sed in peccato unus et idem actus est et una et eadem culpa qua
      quis avertitur a Deo et convertitur ad commutabile bonum : ergo similiter erit ex parte
      virtutis. Si ergo per spem tendit quis in bonum et per timorem declinat a malo, videtur quod
      spes et timor sint unus habitus.</p>
          <p xml:id="bb-d1e23731-d1e155">Sed contra : Secundum Sanctos et philosophos quatuor consueverunt affectiones animi
      numerari, videlicet gaudium et dolor, spes et timor. Si ergo vere quatuor sunt, necesse est
      spem et timorem ab invicem differre secundum quod sunt affectiones ; sed habitus spei
      dirigit illam affectionem quae dicitur spes, et habitus timoris aliam : ergo videtur quod
      sint habitus diversi.</p>
          <p xml:id="bb-d1e23731-d1e158">Item, sicut se habent affectiones de praesenti malo et bono ad invicem, sic se habent
      affectiones de futuro bono et malo ; sed affectiones de praesenti bono et de praesenti malo
      non solum distinguuntur, sed etiam formaliter opponuntur, ut gaudium et dolor : ergo, cum
      spes sit de futuro bono, timor de futuro malo, videtur quod, spes et timor non, solum
      distinguantur, sed etiam opponantur ad invicem.</p>
          <p xml:id="bb-d1e23731-d1e161">Item, plus differt habitus virtutis ab habitibus donorum quam habitus virtutum ad invicem ;
      sed habitus timoris computatur inter dona, habitus spei inter virtutes, secund um quod dicit
      Gregorius, in Moralibus : ergo, si spes differt ab aliis virtutibus, videtur multo fortius
      quod differat a timore.</p>
          <p xml:id="bb-d1e23731-d1e164">Item, quandocumque duo habitus sic se habent quod unus evacuatur et alter non, illi
      formaliter distinguuntur ; sed <quote xml:id="bb-d1e23731-Qd1e166">timor Domini sanctus permanet in saeculum
       saeculi</quote>, spes autem evacuatur, secund um quod dicit <name ref="#Lombard">Magister</name> in littera, et infra
      habetur : ergo spes et timor essentialiter differunt.</p>
          <p xml:id="bb-d1e23731-d1e173">Item, quorum effectus sunt ad invicem disparati, et ipsa sunt disparata ; sed esse securum
      et esse pavidum opponuntur : spes reddit securum, timor reddit pavidum : ergo spes et timor
      formaliter distinguuntur.</p>
        </div>
        <div xml:id="bb-d1e23791">
          <head xml:id="bb-d1e23731-Hd1e179">Conclusio</head>
          <head xml:id="bb-d1e23731-Hd1e182" type="question-title">Spes et timor, sive nominent habitus , sive mominent affectiones
      animae, diversitatem habent ad invicem.</head>
          <p xml:id="bb-d1e23731-d1e185">Respondeo : Dicendum quod timor et spes, sive nominent habitus sive nominent affectiones
      animae, diversitatem habent ad invicem : diversitas enim habituum attenditur penes
      diversitatem actuum principalium. Quoniam igitur spes consistit in quadam confidentia et
      erectione, timor vero in quadam fuga et resilitione, hinc est quod timor et spes habent ad
      invicem diversitatem ratione suorum actuum. Diversitas autem ipsorum actuum venit ex parte
      obiecti, in quantum habet rationem motivi. Cum enim anima apprehendit aliquid nondum
      praesens, sed futurum in ratione convenientis, afficitur affectione spei, si adsit potestas
      assequendi ; cum autem apprehendit in ratione disconvenientis, afficitur affectione timoris,
      si possit ab illo supervenit. Et sic patet quod spes differt a timore ratione differentiae
      repertae in actu proprio et etiam in obiecto. Et concedendae sunt rationes quae hoc
      ostendunt.</p>
        </div>
        <div xml:id="bb-d1e23804">
          <head xml:id="bb-d1e23731-Hd1e192">Ad Rationes</head>
          <p xml:id="bb-d1e23731-d1e195">Ad illud vero quod primo obicitur per simile in naturalibus, quod idem est pondus quod
      facit recedere ab uno oppositorum et accedere ad alterum dicendum quod non est omnino simile
      in voluntario amore et in naturali pondere, quoniam motus naturalis, maxime localis
      necessario duos habet terminos, videlicet terminum ad quem et terminum a quo ; nec potest
      aliquod corpus recedere a termino a quo nisi tendendo ad terminum ad quem. Unde ad unum et
      eumdem actum requiruntur illa duo extrema, ita quod unum est in ratione principii et alterum
      in ratione termini. Et propterea in naturalibus unum est pondus per quod mobile recedit ab
      uno situ et appropinquat ad alium ; in voluntariis autem secus est. Quando enim sunt duo
      opposita, anima potest affici circa unum, nihil considerans de altero : potest enim affici
      circa bonum, nihil considerans de malo, et e conversa circa malum nihil considerans de bono
      ; et ideo diversis affectibus et motibus habet moveri circa opposita. Et propterea non
      sequitur quod unicus sit affectus sive habitus affectivus, qui dirigit respectu oppositorum,
      sicut in naturalibus unum est pondus.</p>
          <p xml:id="bb-d1e23731-d1e198">Ad illud quod obicitur, quod in disciplinalibus una est scientia oppositorum, dicendum quod
      non est simile, duplici ratione. Prima quidem ratio est, quia voluntas separat ea quae
      naturaliter sunt coniuncta ; unde aliquis vult antecedens et tamen nollet consequens ;
      cognitio autem non separat ea quae naturaliter sunt coniuncta ; unde qui novit antecedens,
      quodam modo novit et consequens. Quoniam ergo per consequentiam in ipso ad opposita
      sequuntur oppositae proprietates per quas habent cognosci, ut si album disgregat, nigrum
      congregat, hinc est quod unus potest esse habitus cognitivus oppositorum, quamvis non sit
      habitus unus affectivus. Alia etiam dissimilitudo est, quia potentia cognitiva consimili
      actu et consimili ratione negotiari potest super utrumque oppositorum : iudicat enim de
      recto et obliquo per rationem ipsius recti ; sed affectiva non sic, immo si appetit unum
      oppositorum, reliquum respuit ; si amat unum, reliquum odit, per se loquendo. Et ratio huius
      est, quia affectiva magis unit ipsi affectibili quam cognitiva cognoscibili : unde amor
      transformat amantem in amatum ; et propterea non sequitur quod, si una possit esse cognitio
      oppositorum secundum quod sunt opposita, propter hoc oppositorum habeat esse affectio una
      vel etiam una virtus affectionis directiva.</p>
          <p xml:id="bb-d1e23731-d1e201">Ad illud quod obicitur per simile in moralibus, quod duarum extremitatum una est medietas,
      dicendum quod verum est quod una est medietas punctalis ; sed large accepta medietate non
      habet veritatem, quoniam inter duo extrema multum distantia plures possunt esse medietates,
      ita quod una appropinquat uni extremo et altera alii. Et sic potest esse in timore et spe
      respectu praesumptionis et desperationis, quia timor magis approximat ad extremitatem
      desperationis, spes autem ad extremitatem praesumptionis.Aliter etiam potest dici quod istud
      intelligitur de medietate quae conficitur ex utroque extremo, sicut largitas inter
      prodigalitatem et avaritiam dicitur esse medietas : Spes autem et timor non sunt huiusmodi
      medietates, sicut ex praecedentibus patet. Posset etiam responderi per interemptionem, quia
      timor et spes non sunt medietates extremitatum earumdem, sed diversarum. Spes enim medium
      tenet inter desperationem et praesumptionem, sed timor inter temeritatem et timiditatem sive
      pusilla nimitatem ; et sic non oportet quod timor et spes conveniant in medietate virtutis
      vel unitate affectionis.</p>
          <p xml:id="bb-d1e23731-d1e204">Ad illud quod obicitur per simile in fide, dicendum quod non est simile, pro eo quod, licet
      fides sit malorum et bonorum, tamen est sub unica ratione, videlicet sub ratione veri.
      Praeterea, est habitus spectans ad cognitionem, qui non diversificatur propter obiectorum
      contrarietatem ; spes autem et timor sunt habitus affectivi, qui non respiciunt bonum et
      malum sub una ratione, sed spes respicit sub ratione convenientis, timor sub ratione
      disconvenientis : ideo non est simile hinc et inde. Si tu obicias, quod principiatum debet
      assimilari suo principio, dicendum quod illud est verum in generatione univoca. Quod autem
      dicitur fides generare spem et timorem, hoc non est secundum univocationem, sed hoc est per
      quamdam dispositionem, per quam dicimus quod habitus cognitivus generat affectum, quia ad
      ipsum praeparat et disponit.</p>
          <p xml:id="bb-d1e23731-d1e208">Ad illud quod obicitur per simile in conversione et aversione, dicendum quod aversio et
      conversio uno modo nominant actus, alio modo nominant circumstantias circa actum. Secundum
      quod nominant actum, sic sunt diversi motus ; alia enim est affectio contemptus, qua anima
      avertitur ab uno, et affectio appetitus, qua convertitur ad reliquum. Secundum autem quod
      nominant circumstantias sive relationes circa actum, sic possunt esse circa unum et eumdem
      actum et circa idem peccatum, quia unum et idem potest simul et semel ad diversa comparari
      et diversis relationibus ad illa referri. Et sic non est simile de affectione timoris et
      spei, quia non potest simul et semel potentia una nec uno actu circa diversa et contraria
      affici. Propterea non sequitur, quodsi aversio et conversio possunt esse circa unam actionem
      et formam, quod similiter timor et spes habeant esse circa unam et eamdem affectionem.</p>
        </div>
      </div>
    </body>
  </text>
</TEI>