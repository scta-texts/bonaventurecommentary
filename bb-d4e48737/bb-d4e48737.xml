<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e48737">
        <head xml:id="bb-d4e48737-Hd1e108">Quaestio 1</head>
        <head xml:id="bb-d4e48737-Hd1e111" type="question-title">Utrum Apostoli iudicent.</head>
        <p xml:id="bb-d4e48737-d1e114">Quantum ergo ad primum proceditur sic, et ostenditur quod Apostoli iudicent.</p>
        <div xml:id="bb-d4e48737-Dd1e117" type="rationes-principales">
          <head xml:id="bb-d4e48737-Hd1e119">Rationes principales</head>
          <p xml:id="bb-d4e48737-d1e122">Matthaei 19, 28 : <quote xml:id="bb-d4e48737-Qd1e124">Sedebitis super sedes duodecim</quote> etc. Si dicas quod
            solum assistent iudici et non iudicabunt, contra : Matthaei 12, 27, Dominus, loquens de
            Apostolis, Iudaeis dicit : Ipsi iudices vestri erunt ; Glossa ibi dicit quod habebunt
            auctoritatem iudicandi.</p>
          <p xml:id="bb-d4e48737-d1e128">Item, hoc ipsum ostenditur ratione, quia, si solum iudicabunt comparatione, hoc non
            esset praerogativa ; mali enim iudicabunt comparatione, secundum quod dicitur Matthaei
            12, 41 : Viri Ninivitae et regina austri surgent in iudicio contra generationem
            hanc.</p>
          <p xml:id="bb-d4e48737-d1e131">Item, hoc videtur quia Dominus ideo dedit iudicium Filio, quia ipse, cum esset iustus,
            iudicatus est tamquam impius, Iob 36, 17 : Causa tua quasi impii iudicata est, iudicium
            causamque recipies ; sed Apostoli, cum essent iusti, iudicati sunt tamquam impii : ergo
            et pari modo iudicabunt.</p>
          <p xml:id="bb-d4e48737-d1e134">Item, quamvis Christus esset redemptor et salvator noster, ipse tamen salutem animarum
            nobis per praedicationem Apostolorum dispensavit : ergo, si gloria debet gratiae
            respondere, videtur quod similiter per Apostolos proferat sententiam retributionis.</p>
          <p xml:id="bb-d4e48737-d1e138">Contra : Actuum 10, 42 : <quote xml:id="bb-d4e48737-Qd1e140" source="http://scta.info/resource/act10_42">Ipse est qui constitutus est a Deo
              iudex vivorum et mortuorum</quote>. Ergo ipsi soli Christo debetur iudicium, non ergo
            Apostolis.</p>
          <p xml:id="bb-d4e48737-d1e144">Item, iudex debet esse immunis a peccato de quo alterum damnat ; sed solus Christus
            fuit absque omni contagione peccati : ergo ipsius solius est iudicare.</p>
          <p xml:id="bb-d4e48737-d1e147">Item, quaeritur : quare magis Apostolis attribuitur potestas iudiciaria quam aliis
            Sanctis, cum dicatur Sapientiae 3, 8 : <quote xml:id="bb-d4e48737-Qd1e149" source="http://scta.info/resource/sap3_8">Iudicabunt Sancti nationes
              et dominabuntur ?</quote>
          </p>
          <p xml:id="bb-d4e48737-d1e153">Item, si omnes Apostoli habebunt potestatem iudiciariam, quare dicit : super sedes
            duodecim ? quia secundum hoc, cum Paulus non fuerit de duodecim, videtur quod ad ipsum
            non pertineat iudicare.</p>
          <p xml:id="bb-d4e48737-d1e156">Item, cum non habeant potestatem super alias tribus quam super tribus Israel, quomodo
            dicit : iudicantes duodecim tribus Israel ?</p>
        </div>
        <div xml:id="bb-d4e48737-Dd1e160">
          <head xml:id="bb-d4e48737-Hd1e162">Conclusio</head>
          <head xml:id="bb-d4e48737-Hd1e165" type="question-title">Solus Christus feret sententiam in iudicio; Apostoli autem
            eorumque perfecti imitatores sunt iudices ut assistentes iudicanti et approbantes</head>
          <p xml:id="bb-d4e48737-d1e168">Respondeo : Dicendum quod iudex in aliquo dicitur duplici ratione : aut quia ipsius est
            ferre sententiam, aut quia assistit ferenti, secundum quod aliqui iudices assistunt et
            quodam modo consulunt iudici principali. Qui ergo fert sententiam, ille est iudex
            principalis ; et talis est solus Christus, sicut patet <ref xml:id="bb-d4e48737-Rd1e170" target="http://scta.info/resource/mt25_31">Matthaei 25,
              31</ref>, ubi exprimitur quomodo fert sententiam. Qui autem assistunt iudicanti, etiam
            nomen et dignitatem iudicantis sortiuntur : et tales sunt viri perfecti, qui ultra opera
            necessitatis praeceptorum, supererogaverunt perfectionem consiliorum ; tales autem sunt
            Apostoli principaliter tamquam capita et eorum perfecti imitatores. Assistentia autem
            illa non erit ad consulendum, quia Dominus consilio non indiget, sed erit tamquam ad
            quemdam honorem et appropinquationem ad iudicem, quam possumus appellare iuxta verbum
            Domini honorabilem consessionem.</p>
          <p xml:id="bb-d4e48737-d1e174">Ratio autem huius honorabilis consessionis meritoria, est perfectio supererogationis ;
            ratio autem finalis est ad condemnationem malorum ex vitae suae comparatione et ad
            gloriam Christi per sententiae eius approbationem. Sententiam enim Domini ut iustam
            approbabunt et malorum vitam sua comparatione condemnabunt.</p>
          <p xml:id="bb-d4e48737-d1e177">Et ex his patent obiecta ad primam partem. Concedo enim quod quidam dignitate
            iudicabunt, non tamen ut Christus. Rationes ad oppositum similiter patent ; concludunt
            enim quod ipsorum non sit ferre sententiam.</p>
          <p xml:id="bb-d4e48737-d1e181">Ad illud vero quod quaeritur, quare magis Apostolis, et in duodecimo numero, patet
            responsio ex dictis : per Apostolos enim duodecim omnes viri perfecti intelliguntur, et
            per duodecim tribus universitas iudicandorum. Sed cum septenario numero universitas
            designetur, quare non dixit : in septenario numero ? Et responsio ad hoc est, quia in
            septenario notatur universitas, quae componitur ex tribus et quatuor. Ista in se ducta
            faciunt duodecimum numerum. Ratio autem quare magis duodecim quam septem, duplex est :
            litteralis, quia ad Apostolos loquebatur, qui erant duodecim ; sed mystica est, quia
            duodenarius est numerus abundans : partes enim eius superexcrescunt ; et rursus,
            dividitur in duos senarios, in quo significatur perfectio in duplici vita, scilicet in
            activa et contemplativa cum supererogatione consiliorum ; et ista est quae vindicat sibi
            iudiciariam dignitatem : ergo etc.</p>
        </div>
      </div>
    </body>
  </text>
</TEI>