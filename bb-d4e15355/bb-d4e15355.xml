<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e15355">
        <head xml:id="bb-d4e15355-Hd1e108">Quaestio 4</head>
        <head xml:id="bb-d4e15355-Hd1e111" type="question-title">Utrum melior sit Missa boni sacerdotis quam mali.</head>
        <p xml:id="bb-d4e15355-d1e114">Quarto quaeritur, utrum melior sit Missa boni sacerdotis quam mali.</p>
        <div xml:id="bb-d4e15355-Dd1e117" type="rationes-principales">
          <head xml:id="bb-d4e15355-Hd1e119">Rationes principales</head>
          <p xml:id="bb-d4e15355-d1e122">Et quod non, videtur. <name ref="#Augustine">Augustinus</name>, in libro De corpore
            Christi : <quote xml:id="bb-d4e15355-Qd1e127">In mysterio corporis et sanguinis Domini nihil a bono maius, nihil a
              malo minus perficitur sacerdote</quote>.</p>
          <p xml:id="bb-d4e15355-d1e131">Item, ratione videtur, quia unus non baptizat melius quam alius ; nulli enim data. est
            potestas excellentiae : ergo pari ratione nec melius conficit.</p>
          <p xml:id="bb-d4e15355-d1e134">Item, nihil quod in bonitate non potest crescere nec decrescere, fit a bono melius vel
            a malo peius ; sed corpus Christi in bonitate non potest crescere nec decrescere : ergo
            sacramentum est aequale a bono et a malo ministratum.</p>
          <p xml:id="bb-d4e15355-d1e137">Item, si Missa dicitur melius. ab uno quam ab alio, videtur secundum hoc quod spes
            possit poni in homine ; quod est inconveniens.</p>
          <p xml:id="bb-d4e15355-d1e141">Contra : <quote xml:id="bb-d4e15355-Qd1e143">Plura bona paucioribus bonis sunt meliora</quote> ; sed in Missa mali
            sacerdotis hoc solum acceptat Deus, scilicet Christi corpus, in Missa boni acceptat
            omnes orationes et devotiones : ergo Missa boni est melior.</p>
          <p xml:id="bb-d4e15355-d1e147">Item, melius est quod est fructuosius ; sed Missa boni sacerdotis est fructuosior, quia
            melius exauditur et magis in ea ad devotionem homines provocantur : ergo est melior.</p>
          <p xml:id="bb-d4e15355-d1e150">3 : Item, si aeque bona est, ergo male prohibent sacri canones audite Missam ab
            haereticis et schismaticis et simoniacis et fornicariis notoriis.</p>
          <p xml:id="bb-d4e15355-d1e153">Propter hoc quaeritur : quare magis horum Missam prohibent et qui dicuntur notorii
            fornicarii ?</p>
        </div>
        <div xml:id="bb-d4e15355-Dd1e157">
          <head xml:id="bb-d4e15355-Hd1e159">Conclusio</head>
          <head xml:id="bb-d4e15355-Hd1e162" type="question-title">Quod substantiale non differeunt Missae sacerdotis boni, vel
            mali, sed tantum quoad aliqua circumadiacentia Missa mali minus valet</head>
          <p xml:id="bb-d4e15355-d1e165">Respondeo : Dicendum quod de Missa est loqui quantum ad substantiale quod est ibi, et
            hoc est confectio corporis et sanguinis Domini ; et quantum ad hoc aequalitas est in
            omnibus, quia unum et idem ab omnibus fit. Sunt etiam in Missa aliqua circumadiacentia,
            sicut petitiones, orationes, obsecrationes et devotus modus et affectus ; et quantum ad
            hoc melius valet Missa boni sacerdotis, quia magis provocat ad devotionem. Et si quis
            libentius audiat Missam sacerdotis devotioris, credo quod bene facit, dum tamen credat
            ipsum in substantiali non superexcedere peccatorem ; alioquin periculose erraret.
            Rationes procedunt ad partes oppositas secundum has duas vias.</p>
          <p xml:id="bb-d4e15355-d1e168">Ad illud vero quod quaeritur : quare quorumdam Missae audiri prohibentur ? dicendum
            quod hoc est in poenam peccati eorum, quia non sunt digni conficere ; et si conficiunt,
            non sunt digni audiri. Alia ratio est, ut confusi de culpa redeant ad gratiam. Tertia
            ratio est, ut alii retrahantur ab eorum imitatione. Unde hoc est opus iustitiae ,
            misericordiae et providentiae.</p>
          <p xml:id="bb-d4e15355-d1e171">Ad illud quod quaeritur, quare magis illa quatuor genera peccatorum, dicendum quod hoc
            est quia directe repugnant Sacramento huic. Nam in hoc Sacramento est secretum fidei, et
            ideo repelluntur haeretici ; est vinculum caritatis, ideo schismatici ; est vas gratiae,
            unde Eucharistia dicitur, ideo simoniaci, qui gratiam emunt et vendunt ; est elevans
            hominem ad statum spiritualem, ideo repelluntur notorii fornicarii, qui omnino sunt
            carnales. Et dicuntur notorii fornicarii, non propter suspicionem vel alia signa
            probabilia, sed secundum ordinem iuris condemnati de tali crimine vel sponte in iudicio
            confessi vel canonice convicti vel etiam propter evidentiam facti sive sceleris. Et voco
            evidentiam, quando factum ita notorium est quod non indiget testibus, cum nulla possit
            tergiversatione celari. Et hoc dicitur in quadam decretali De cohabitatione clericorum
            et mulierum, Vestra ; et infra : Sine dubitatione teneatis quod a clericis et
            presbyteris fornicariis, quamdiu tolerantur nec habent operis evidentiam, licite divina
            mysteria audiantur et alia recipiantur ecclesiastica sacramenta. Ex hoc patet quod omnes
            tales, quando conficiunt, peccant ; et similiter, qui praeter necessitatem audiunt, quia
            faciunt contra Ecclesiae statuta.</p>
        </div>
      </div>
    </body>
  </text>
</TEI>