<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 25, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 25, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e22622">
        <head xml:id="bb-d1e22622-Hd1e119">III, D. 25, A. 1, Q. 2</head>
        <head xml:id="bb-d1e22622-Hd1e122" type="question-title">Utrum eis qui praecesserunt adventum Christi suffecerit ad salutem
    credere ea tantum quae spectant ad Divinitatem.</head>
        <p xml:id="bb-d1e22622-d1e125">Secundo quaeritur de fidei sufficientia quantum ad eos qui praecesserunt adventum christi ;
    et quaeritur, utrum eis suffecerit ad salutem credere ea tantum quae spectant ad
    Divinitatem.</p>
        <div xml:id="bb-d1e22622-Dd1e128" type="rationes-principales">
          <head xml:id="bb-d1e22622-Hd1e130">Rationes Principales</head>
          <p xml:id="bb-d1e22622-d1e133">Et quod sic, videtur. Ad Hebraeos 11, 6 : <quote xml:id="bb-d1e22622-Qd1e135">Oportet accedentem credere quia est et
       quia remunerator est</quote>. Si ergo Apostolus determinat sufficienter illud quod erat
      fidei opportunum, videtur quod illud sufficiebat eis credere ; sed totum illud credi poterat
      nihil credendo de humanitate Christi : ergo videtur quod tunc temporis ad salutem
      sufficiebat sola fides Divinitatis.</p>
          <p xml:id="bb-d1e22622-d1e139">Item, fides, quae sufficienter dirigit ad sperandum et amandum, sufficit ad salutem ; sed
      fides, qua quis credit Deum creatorem et remuneratorem suum, sufficienter dirigit ipsum ad
      sperandum et amandum : ergo videtur quod, omni fide humanitatis exclusa, fides solius
      Divinitatis ad salutem sufficiebat.</p>
          <p xml:id="bb-d1e22622-d1e142">Item, multi salvati sunt sine fide passionis Christi : paucissimi enim praecesserunt in
      Veteri Testamento, qui crederent Filium Dei esse crucifigendum pro salute generis humani. Si
      ergo salvari potuerunt sine fide passionis, eadem ratione sine fide incarnationis : ergo et
      sine fide Mediatoris.</p>
          <p xml:id="bb-d1e22622-d1e145">Item, nullus homo tenetur nosse quod ignorant angeli ; sed ante Christi adventum ignorabant
      angeli Christi. incarnationem : ergo homines non tenebantur illam credere. Maior propositio
      in se manifesta est. Minor probatur per illud quod dicitur Isaiae 63, 1 : <quote xml:id="bb-d1e22622-Qd1e147">Quis est
       iste qui venit de Edom</quote> ? ibi Glossa : <quote xml:id="bb-d1e22622-Qd1e150">Aperte declaratur quod quidam angeli,
       donec impleretur, mysterium incarnationis non cognoverunt</quote>. Et ad Ephesios 3, 9
      dicitur : <quote xml:id="bb-d1e22622-Qd1e153">Ut innotescat Principatibus et Potestatibus in caelestibus</quote>, et ex
      aliis pluribus locis potest haberi. Unde Chrysostomus, in Homilia prima super Ioannem :
       <quote xml:id="bb-d1e22622-Qd1e156">Multum honorati sumus quod nobiscum angeli per vocem Ioannis didicerunt</quote> ;
      et idem habetur in Glossa, super illud ad Ephesios 3, 10 : <quote xml:id="bb-d1e22622-Qd1e159">Quae sit dispensatio
       mysterii abscondit a saeculis in Deo</quote>.</p>
          <p xml:id="bb-d1e22622-d1e164">Item, qui implet in lege evangelica quod est de dictamine eius, pervenit ad salutem, et
      similiter de lege mosaica. Ergo pari ratione qui implebat quae erant de dictamine Iegis
      naturae, ad salutem perveniebat, secundum quod innuit Apostolus ad Romanos 2, 14 : ergo
      tempore legis naturae non oportebat credere ad salutem, nisi quod erat de dictamine naturae.
      Sed Deum incarnari et Mediatorem futurum esse non erat de dictamine legis naturae : ergo non
      videtur quod oportebat illo tempore credere.</p>
          <p xml:id="bb-d1e22622-d1e167">Item, nullus tenetur operari illud ad quod non potest se erigere virtus sua operativa. Ergo
      nullus tenebatur credere illud cuius notitiam non poterat acquirere nec per inventionem neo
      per doctrinam. Si ergo tempore legis naturae cognitionem de Mediatore non poterant per se
      invenire nec erat qui exterius doceret nec adhuc erant revelationes propheticae, videtur
      quod tunc temporis nihil tenebantur credere de Mediatore : ergo sine fide Mediatoris
      pervenire poterant ad salutem.</p>
          <p xml:id="bb-d1e22622-d1e170">Contra hoc sunt auctoritates multae, quas <name ref="#Lombard">Magister</name> adducit in littera, et hoc ipsum
      ostenditur ratione. Christus est caput totius Ecclesiae, ergo nullus potest salvari, nisi
      fiat membrum Christi ; sed membrum Christi non potest fieri nisi credat in Christum : ergo
      sine fide Mediatoris nullus unquam salvari. potuit.</p>
          <p xml:id="bb-d1e22622-d1e176">Item, nullus potuit ingredi in caelum nisi aperta ianua ; sed ianua non potuit aperiri nisi
      per passionem Christi : ergo nullus potuit salvari nisi merito passionis Christi. Sed
      meritum passionis Christi non valet nisi eis in quibus habitat Christus : si ergo Christus
      habitat per fidem et caritatem, quae habet ur ad ipsum, impossibile fuit aliquem salvari
      sine fide Mediatoris.</p>
          <p xml:id="bb-d1e22622-d1e179">Item, nullus potest salvari sine remissione peccati originalis ; sed originale peccatum non
      potest remitti nisi per fidem vel per aliquod fidei sacramentum quod sit ipsius Mediatoris
      signum : ergo nullus potuit pervenire ad salutem ante adventum Christi qui non crederet
      Mediatorem.</p>
          <p xml:id="bb-d1e22622-d1e182">Item, nullus potest pervenire ad salutem nisi qui sperat ; nullus recte sperat nisi qui
      credit ad salutem se perventurum per merita, quia spes procedit ex gratia et meritis. Si
      ergo ilii qui praecesserunt Christi adventum salvabantur, credebant se per merita salvari.
      Aut ergo credebant merita propria sibi sufficere aut meritis alienis indigere. Si credebant
      propria sibi sufficere, ergo efferebantur et decipiebantur, ergo non salvabantur. Si
      credebant se alienis meritis indigere, ergo habebant fidem de Mediatore : ergo nullus
      salvari potuit post lapsum absque fide Redemptoris.</p>
        </div>
        <div xml:id="bb-d1e22622-Dd1e186">
          <head xml:id="bb-d1e22622-Hd1e188">Conclusio</head>
          <head xml:id="bb-d1e22622-Hd1e191" type="question-title">Nullus post lapsum salvari potuit absque Mediatoris fide saltem
      implicita.</head>
          <p xml:id="bb-d1e22622-d1e194">Respondeo : Dicendum quod, sicut multis auctoritatibus probat <name ref="#Lombard">Magister</name> in littera, post
      lapsum Adae nullus salvari potuit absque fide Mediatoris. Nullus enim ab illo peccato
      poterat liberari, nisi in illum Mediatorem crederet, vel ipse pro se, si esset adultus, vel
      alius pro ipso, si esset parvulus.</p>
          <p xml:id="bb-d1e22622-d1e200">Et ratio huius est, quia, cum gratia et veritas per Iesum Christum facta sit, et liberatio
      ab illo peccato sit per merita Christi, et merita Christi non se extendant nisi ad illos qui
      efficiuntur eius membra et ei copulantur per fidem, sicut impossibile est nunc aliquem
      salvari nisi eidem copuletur vel per fidem vel per fidei sacramentum, sic et impossibile
      fuit post lapsum aliquem pervenire ad salutem, qui aliquo modo in Christum mediatorem non
      crederet. Ideo autem dico aliquo modo, quia fides Mediatoris potest haberi dupliciter,
      videlicet implicite vel explicite : explicite, ut si quis crederet Filium Dei assumpturum
      nostram humanitatem, nasciturum de Virgine, passurum in Cruce, resurrecturum tertia die etc.
      Et hoc modo explicite credere non erat omnibus opportunum, sed his solum quibus a Deo erat
      revelatum, sicut sanctissimis Patribus. Implicite vero credere est exspectare redemptorem
      futurum, qualiter autem et quomodo hoc debeat esse, credere secundum quod illi credebant
      quibus a Domino est revelatum ; et hoc quidem erat omnibus opportunum.</p>
          <p xml:id="bb-d1e22622-d1e203">Et hoc est quod dicit magister Hugo de Sancto Victore, in libro De sacramentis : Haec sunt,
      inquit, quibus ab initio nihil minus recta fides unquam habere potuit, credere videlicet
      unum esse Deum, creatorem omnium et rectorem universorum ; ipsum quidem non esse mali
      auctorem, eorum tamen, qui. in malis suis misericordiam eius quaererent et exspectarent
      futurum redemptorem. Hoc simplidum fidei in initio suffecisse credimus, et tamen fidem
      nativitatis eius, passionis et resurrectionis et ascensionis suae in hoc eos verissime
      habuisse dicimus, quia credentibus et scientibus hoc fide et devotione adhaeserunt. Sic
      igitur concedendum est quod nullus post lapsum salvari potuit absque fide Mediatoris ; qua
      quia philosophi caruerunt, suis meritis et virtutibus inhaerentes, ideo tamquam superbi et a
      Christi membris et meritis separati, exclusi sunt a gaudiis paradisi. Concedendae sunt
      igitur rationes ad istam partem adductae.</p>
        </div>
        <div xml:id="bb-d1e22622-Dd1e208">
          <head xml:id="bb-d1e22622-Hd1e210">Ad Rationes</head>
          <p xml:id="bb-d1e22622-d1e213">Ad illud ergo quod primo obicitur de auctoritate Apostoli, dicendum quod Apostolus praecise
      non intendit determinare totum quod est ad salutem necessarium, sed illud sine quo non
      potest esse salus : Dicit enim quod hoc est opportunum, sed non dicit quod hoc sit
      sufficiens. Tangit autem illa duo potissime, quia necessaria erant omni statui naturae, non
      solum statui naturae lapsae, sed etiam statui innocentiae.</p>
          <p xml:id="bb-d1e22622-d1e216">Ad illud quod obicitur, quod fides Creatoris et Remuneratoris sufficienter dirigit ad
      sperandum et amandum, dicendum quod falsum est secundum statum naturae lapsae, quia, cum
      spes procedat ex meritis, sicut in opponendo tactum est, si quis speraret salvari ex meritis
      propriis sine meritis Mediatoris, non recte speraret, sed potius praesumeret. Ideo spes non
      sufficienter dirigitur per fidem Creatoris et Remuneratoris ; similiter nec caritas, quia
      non tantum debemus amare, quia Creator et Remunerator, sed magis quia Redemptor.</p>
          <p xml:id="bb-d1e22622-d1e219">Ad illud quod obicitur, quod multi salvati sunt sine fide passionis, dicendum quod, si
      loquamur de fide explicita, verurn est ; si de fide implicita, non est verum. Omnes enim
      salvandi exspectaverunt Redemptorem futurum, et etiam in suis sacrificiis et oblationibus
      hoc praefigurabant, in quibus omnibus significatur Christus offerendus ; Unde quodam modo
      profitebantur facto occulte, quamvis verbo non proferrent manifeste. Similiter non oportebat
      incarnationem explicite credere, sed sufficiebat credere quod aliquis veniret qui genus
      humanum redimere posset, sciret et vellet.</p>
          <p xml:id="bb-d1e22622-d1e222">Ad illud quod obicitur, quod homines non tenentur nosse quod ignorant angeli, dicendum quod
      ; etsi angeli mysterium incarnationis non cognoverunt ad plenum, tamen nullus fuit Beatorum
      qui nesciret genus humanum esse redimendum ; et ideo ex hoc non concluditur quod non
      oportuit fidem habere de Mediatore, sed quia non oportuit credere explicite, sed sufficiebat
      credere implicite.</p>
          <p xml:id="bb-d1e22622-d1e226">Ad illud quod obicitur, quod omni tempore suffecit implere quod fuit de dictamine legis
      illius quae erat in illo statu, dicendum quod hoc est verum, secundum quod hoc intelligitur
      de lege naturae vel de lege Scripturae, secundum quod est adiuta a dono gratiae : sine enim
      dono gratiae in nulla lege contingit ad salutem pervenire. Quamvis autem lex naturae,
      destituta auxilio gratiae, non possit aliquid dictare de ipso Mediatore, prout tamen est
      adiuta per gratiam, dum sentiebat infirmitatem suam et miseriam et advertebat Dei iustitiam
      et misericordiam, satis dictare poterat quod homo reparatore indigebat et quod divina
      bonitas dare disponebat. Unde semper fuerunt aliqui famosi Dei cultores ab initio mundi qui
      haec profiterentur suis oblationibus, ad quorum aspectum et exemplum alii poterant
      erudiri.</p>
          <p xml:id="bb-d1e22622-d1e229">Ad illud quod ultimo obicitur, quod non poterant illud scire per inventionem et doctrinam,
      iam patet responsio, quia divina gratia omnibus. praesto erat et natura ad hoc manuducere
      poterat ex consideratione suae iniseriae et curvitatis et ex eruditione quadam generali ;
      quam accipere poterant a viris qui erant in cultu Dei famosi. Unde, cum non esset tunc
      prophetia nec revelatio aperta, non tenebantur omnino ad fidem explicitam. Indubitanter
      tamen verum est quod eis praesto erat notitia Mediatoris quanta opportuna erat secundum
      exigentiam temporis, tum ex dictamine naturae tum ex aliena instructione tum etiam ex Dei
      inspiratione, qui se offert omnibus qui eum requirunt humiliter.</p>
        </div>
      </div>
    </body>
  </text>
</TEI>