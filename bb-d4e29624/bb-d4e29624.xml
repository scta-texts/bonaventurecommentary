<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e29624">
        <head xml:id="bb-d4e29624-Hd1e108">Quaestio 3</head>
        <head xml:id="bb-d4e29624-Hd1e111" type="question-title">Quae sit materia Extremae unctionis.</head>
        <p xml:id="bb-d4e29624-d1e114">Tertio quaeritur de huius sacramenti materia ; et dicit <name ref="#Lombard">Magister</name> quod materia huius sacramenti est <quote xml:id="bb-d4e29624-Qd1e119">oleum ab episcopo
            consecratum</quote>.</p>
        <div xml:id="bb-d4e29624-Dd1e123" type="rationes-principales">
          <head xml:id="bb-d4e29624-Hd1e125">Rationes principales</head>
          <p xml:id="bb-d4e29624-d1e128">Sed primo videtur quod magis deberet adhiberi aliud elementum quam oleum : Primum, quia
            hoc sacramentum est periclitantium et morti appropinquantium, et hi maxime sunt in
            articulo necessitatis : ergo talibus maxime de elemento communi provideri debet : si
            ergo aqua communior est, videtur etc.</p>
          <p xml:id="bb-d4e29624-d1e131">Item, in Confirmatione, in qua datur gratia abundans, non solum est elementum olei, sed
            etiam balsami, quod est pretiosum. Ergo videtur quod in hoc sacramento, cum introducat
            hominem in regnum, quod est pretiosissimum praemium, videtur quod deberet esse
            balsamum.</p>
          <p xml:id="bb-d4e29624-d1e134">Item, videtur quod non oporteat esse consecratum : Quia Baptismus et Eucharistia, in
            quibus est magna gratia et efficacia, non indigent materia consecrata alia
            sanctificatione quam quae fit in sacramenti forma. Ergo pari ratione nec Unctio
            Extrema.</p>
          <p xml:id="bb-d4e29624-d1e137">Item, ad perfectum esse sacramenti ista duo sufficiunt, scilicet significatio et
            sanctificatio : significatio est per elementum, sanctificatio est per verbum ; sed haec
            duo sunt, si quis inungatur de simplici oleo : ergo videtur quod sit ibi sacramentum
            perfectum.</p>
          <p xml:id="bb-d4e29624-d1e141">Item, si oportet sacramentum Unctionis fieri de oleo consecrato, quaero : cui competit
            nomen vel ratio sacramenti, an oleo an unctioni ? Quod unctioni, videtur per ipsam
            denominationem scramenti.</p>
          <p xml:id="bb-d4e29624-d1e144">Sed quod oleo consecrato, videtur, quia oleum est signum, et oleum consecratum signum
            est sacrum sacrae rei, quod non tantum habet significationem, sed etiam quoddam genus
            causalitatis per benedictionem : ergo videtur quod habeat in se completam sacramenti
            rationem.</p>
          <p xml:id="bb-d4e29624-d1e147">Item, panis consecratus est sacramentum, non ipsa manducatio, immo potius est usus.
            Ergo videtur similiter in proposito quod oleum consecratum sit sacramentum, et unctio
            sit usus : ergo non convenienter nominatur. Quod si non est verum, non videtur hic exigi
            materia consecrata.</p>
          <p xml:id="bb-d4e29624-d1e150">Item, videtur quod nec oporteat esse consecratam ab episcopo, quia plus est consecrare
            sive corpus Domini conficere, ubi est transsubstantiatio, quam oleum, ubi manet eadem
            usia ; sed simplex sacerdos potest primum : ergo et secundum.</p>
          <p xml:id="bb-d4e29624-d1e153">Iuxta hoc est quaestio : quare debet esse oleum, et quare simplex, non mixtum, et quare
            consecratum ab episopo ; et si illa consecratio faciat oleum consecratum esse
            sacramentum.</p>
        </div>
        <div xml:id="bb-d4e29624-Dd1e157">
          <head xml:id="bb-d4e29624-Hd1e159">Conclusio</head>
          <head xml:id="bb-d4e29624-Hd1e162" type="question-title">Extremae unctionis materia est oleum consecratum ab
            episcopo</head>
          <p xml:id="bb-d4e29624-d1e165">Respondeo : Ad praedictorum intelligentiam est notandum quod aliqui dicere voluerunt
            quod materia in hoc sacramento est oleum, sed consecratio episcopalis superveniens facit
            esse sacramentum ; sed inunctio consequens est sacramenti usus sive dispensatio.</p>
          <p xml:id="bb-d4e29624-d1e168">Sed quoniam istud repugnat nominationi sacramenti et etiam communi opinioni, ideo
            melius dicatur quod sicut aqua in Baptismo est elementum, sic in Confirmatione chrisma
            et in Unctione oleum consecratum ab episcopo.</p>
          <p xml:id="bb-d4e29624-d1e171">Ratio autem sumi potest a parte efficientis sive instituentis et etiam a parte finis. A
            parte instituentis : quoniam enim Christus per semetipsum instituit, qui per semetipsum
            potuit sanctificare, Baptismum et Eucharistiam, ideo non est alia consecratio praeparans
            necessaria, sed solum ad solemnitatem facit. Sed hoc sacramentum Spiritus Sanctus
            instituit per Apostolos, qui non poterant sanctificare nisi per Deum ; ideo materia est,
            non simplex elementum, sed oleum per verbum et invocationem Sancti Spiritus consecratum,
            et hoc per verbum episcoporum, qui sunt successores Apostolorum, ut, sicut Spiritus
            Sanctus instituit per Apostolos, sic etiam nunc consecret per episcopos. A parte finis
            sumitur ratio, quoniam hic datur gratia sanans languores spirituales, et datur gratia
            ordinans ad sanitatem perfectam, quae quidem est gloriae ; ideo debet significari per
            oleum quod est curativum, ratione curationis, et per oleum consecratum, ratione
            ordinationis ad supereminentem curatiohem, et per oleum simplex, non mixtum ; quia ad
            ingressum in gloriam requiritur et sufficit bona conscientia. His visis, facile est
            solvere ad obiecta.</p>
        </div>
        <div xml:id="bb-d4e29624-Dd1e176">
          <head xml:id="bb-d4e29624-Hd1e178">Ad rationes</head>
          <p xml:id="bb-d4e29624-d1e181">Ad illud enim quod obicitur de communitate materiae, dicendum quod istud non est
            sacramentum necessitatis ; et praeterea, modicum de elemento sufficit, et hoc potest
            ubique locorum haberi, et ideo non est periculum aliquod. Praeterea, evitatio periculi
            non debet praeiudicare dignitati et congruitati sacramenti.</p>
          <p xml:id="bb-d4e29624-d1e184">Ad illud quod obicitur, quod deberet misceri cum balsamo, sicut in Confirmatione,
            dicendum quod non est simile, quia in Confirmatione datur gratia ad pugnandum in vita,
            per quam oportet ambulare non solum secundum placentiam ad Deum, verum etiam ad proximum
            ; sed in Unctione datur gratia ad resistendum diabolo, ne possit detinere, et ad hoc non
            est necessaria fama, sed bona conscientia ; et quia balsamum aromatizans significat
            bonam famam et oleum nitens bonam conscientiam, ideo etc.</p>
          <p xml:id="bb-d4e29624-d1e187">Ad illud quod obicitur, quod Eucharistia non indiget alia consecratione, dicendum quod
            non, est simile, tum ex parte instituentis, tum ex parte finis, ut visum est.</p>
          <p xml:id="bb-d4e29624-d1e190">Ad illud quod obicitur, quod in oleo non consecrato, si fiat unctio, est significatio
            et sanctificatio, dicendum quod falsum est. Primo enim deficit significatio, quae non
            tantum exigit repraesentationem sed etiam institutionem ; sic autem institutum est
            fieri. Secundo vero deficit sanctificatio, quia non habet verbum efficaciam, nisi habeat
            competens elementum.</p>
          <p xml:id="bb-d4e29624-d1e194">5-6. Ad illud quod obicitur, quod oleum consecratum est sacramentum, dicendum quod,
            proprie loquendo, non est sacramentum, sed ad sacramentum ordinatum. Et ratio huius est,
            quia non habet nec perfectam, significationem nec sanctificationem, quousque applicetur
            infirmo, et superveniat sacerdotalis oratio ; tunc enim significatur gratia intus
            ungens, et tunc est primo per verbum, ut dicit <name ref="#HughOfStVictor">Hugo</name>.
            Ergo pari ratione videtur quod istud sacramentum praesens, non ante : et ideo non est
            simile de corpore Domini, ubi in prima sanctificatione fit conversio et post non additur
            ulterior sanctificatio quae novam introducat virtutem.</p>
          <p xml:id="bb-d4e29624-d1e200">Ad illud quod obicitur, quod sacerdotes possunt corpus Domini conficere, et ita oleum
            consecrare, dicendum quod non valet, quia tanta est potestas in ministris Ecclesiae,
            quantam distribuit Dominus membris ; nec oportuit potestatem consecrandi oleum ita
            communicari sacerdotibus sicut conficiendi corpus Christi, quia unus episcopus faciliter
            toti provinciae potest Unctionis oleum consecrare ; sed non potest quotidie in singulis
            parochiis Missam cantare, sicut decet, cum me sit panis quotidianus et communis omnibus
            : et sic patet illud.</p>
        </div>
      </div>
    </body>
  </text>
</TEI>