<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e27657">
        <head xml:id="bb-d4e27657-Hd1e108">Quaestio 2</head>
        <head xml:id="bb-d4e27657-Hd1e111" type="question-title">Utrum purgatio purgatorii fiat per ignem materialem.</head>
        <p xml:id="bb-d4e27657-d1e114">Secundo quaeritur, utrum purgatio illa fiat per ignem materialem aut per spiritualem.</p>
        <div xml:id="bb-d4e27657-Dd1e117" type="rationes-principales">
          <head xml:id="bb-d4e27657-Hd1e119">Rationes principales</head>
          <p xml:id="bb-d4e27657-d1e122">Et quod sit spiritualis, videtur : Per Glossam super illud I ad Corinthios 3, 15 :
              <quote xml:id="bb-d4e27657-Qd1e124" ana="#Icor3_15">Si cuius opus arserit</quote> : <quote xml:id="bb-d4e27657-Qd1e127">Exuritur autem illius
              opus qui hic temporalia dilexit, quoniam sine dolore non pereunt quae hic cum amore
              possessa sunt</quote>. Et <name ref="#Augustine">Augustinus</name>, De civitate Dei,
            XXI, exponens illud dicit : <quote xml:id="bb-d4e27657-Qd1e133" source="http://scta.info/resource/adcd-l21">Necesse
              est ut tantum urat dolor, quantum haeserat amor</quote>. Si ergo hoc totum est
            spirituale, non videtur quod ille ignis purgans sit aliquid nisi spirituale quid.</p>
          <p xml:id="bb-d4e27657-d1e137">Item, quod purgatur et a quo purgatur et ipsa purgatio est quid spirituale. Ergo
            videtur quod illud similiter per quod purgatur ; hoc autem est ignis purgatorius : ergo
            etc.</p>
          <p xml:id="bb-d4e27657-d1e140">Item, nihil corporale extrinsecum facit aliquid ad animae iustificationem, ergo nec ad
            culpae remissionem ; sed in purgatorio emundatur anima a culpa : ergo non videtur quod
            uratur flamma materiali.</p>
          <p xml:id="bb-d4e27657-d1e143">Item, si anima purgatur per poenam corporalem, cum poena mortis sit suprema poenarum,
            ergo videtur quod ibi deberet omnino purgari : ergo nullo modo indiget purgari igne
            materiali.</p>
          <p xml:id="bb-d4e27657-d1e147">Item, videtur quod nulla ad hoc sit necessitas, quia vehemens dolor et fervens amor per
            se sine aliquo exteriori sufficit delere poenam et culpam ; sed statim, separata anima,
            cum liberum arbitrium consonet gratiae, fervet caritas, et anima detestatur quantum
            potest culpam prius commissam, et hoc generat fervorem et dolorem ; ergo statim deletur
            omnis culpa.</p>
          <p xml:id="bb-d4e27657-d1e150">Contra : Sicut dicitur in Glossa super illud : <quote xml:id="bb-d4e27657-Qd1e152" ana="#Icor3_15">Sic salvus
              erit</quote> etc., et habetur in littera : <quote xml:id="bb-d4e27657-Qd1e155">Gravior est ille ignis, quam
              quidquid potest homo pati in hac vita</quote>. Ergo animae habebunt aliquod
            afflictivum extra ; illud autem aut est corporale aut spirituale ; non spirituale, quia
            tunc vel esset angelus vel esset anima vel Deus, quorum nullum esse potest : ergo
            necesse est quod sit corporale.</p>
          <p xml:id="bb-d4e27657-d1e159">Item, nos videmus quod recta ordinatione fit quod anima, quae rebus corporalibus se
            subiecerat libidinose, utpote per conversionem ad bonum commutabile, iustificatur per
            materialia et corporalia sacramenta : ergo pari ratione post hanc vitam purgari debet
            per afflictiva corporalia.</p>
          <p xml:id="bb-d4e27657-d1e162">Item, si anima post mortem purificatur, aut ergo dolore qui veniat ex contritione, aut
            dolore qui veniat ex rei amissione, aut dolore qui veniat ex exteriori afflictione. Non
            primo modo, quia non est amplius locus meriti, nec quantum ad contritionem nec quantum
            ad alios actus virtutum : non secundo modo, quia dolor de amissione est potius sapiens
            rationem culpae quam rationem purgationis, quia venit ex inordinato amore : ergo tertio
            modo purgatur, dolore qui venit ex afflictione exteriori : ergo etc.</p>
          <p xml:id="bb-d4e27657-d1e165">Item, si ignis ille esset spiritualis, cum non sit Deus, hoc constat, necesse est quod
            in diversis diversificetur et plurificetur. Ergo quot essent animae, tot essent ignes
            purgatorii et tot purgatoria : si ergo hoc est inconveniens, patet quod non est
            spiritualis.</p>
        </div>
        <div xml:id="bb-d4e27657-Dd1e169">
          <head xml:id="bb-d4e27657-Hd1e171">Conclusio</head>
          <head xml:id="bb-d4e27657-Hd1e174" type="question-title">Ignis purgatorii est materialis sive corporalis</head>
          <p xml:id="bb-d4e27657-d1e177">Respondeo : Dicendum quod <name ref="#Augustine">Augustinus</name> videtur dubitare
            utrum ignis ille sit materialis an spiritualis, qui cruciabit vel nunc cruciat animas -
            non solum de igne purgatorio, sed etiam de igne infernali, in quo dives ille ardebat non
            solum Super Genesim ad litteram, verum etiam in libro De civitate Dei. Unde et per modum
            dubitationis dicit in Glossa super illud I ad Corinthios 3, 12 : <quote xml:id="bb-d4e27657-Qd1e182" ana="#Icor3_12">Qui aedificat lignum, foenum</quote> etc., ponens opinionem dicentium igne materiali
            et temporali animas post hanc vitam purgari, dicit : <quote xml:id="bb-d4e27657-Qd1e185">Non redarguo, quia forsitan
              verum est</quote>. Et hoc ipsum ponitur in littera, et satis videtur rationabilis sua
            dubitatio. Dives enim, qui erat in inferno, et cuius lingua urebatur, linguam corporalem
            non habebat. Et qui portat lignum, foenum, stipulam, non portat secum haec materialia,
            sed spiritualia, quae sic nominantur per metaphoram ; quare non similiter de igne
            spirituali metaphorice competit intelligere ?</p>
          <p xml:id="bb-d4e27657-d1e189">Sed quamvis egregius doctor <name ref="#Augustine">Augustinus</name> visus fuerit
            dubitare, alii tamen doctores nobis auferunt dubitationem, quoniam hoc cognoverunt
            multiplici ratione, ut <name ref="#GregoryGreat">Gregorius</name>, in IV Dialogorum, et
              <name ref="#IsidoreOfSeville">Isidorus</name>, De ordine creaturarum, et communiter
            tenent doctores temporis nostri ignem purgatorium esse materialem sive corporalem. Sed
            qualiter talis ignis agat in animas, eas affligendo, hoc magnam habet quaestionem et
            infra inquiretur de poenis animarum, Qualiter autem agat purgando, diversitas est inter
            doctores.</p>
          <p xml:id="bb-d4e27657-d1e201">Quidam enim dicere voluerunt quod praeter vim punitivam data est illi igni vis
            spiritualis purgativa, ratione cuius purgat a veniali macula vel etiam a peccati scoria,
            sicut sacramenta habent vim sanctificandi sibi datam. Sed illud non oportet ponere,
            scilicet quod ultra punitionem habeat vim novam, cum multas animas dicat <name ref="#GregoryGreat">Gregorius</name> purgari per diversa loca, et talis culpae
            mundificatio proprie sit ab ipsa gratia.</p>
          <p xml:id="bb-d4e27657-d1e208">Et ideo est aliorum positio, ut videtur, magis recta, quod ille ignis per eamdem
            naturam et punit et purgat, quoniam puniendo iuvat gratiam, et gratia, habens adiutorium
            poenae et consonantiam voluntatis nostrae - quae, quamvis non sit adiutrix, non tamen
            impedit - est potens purgare culpam et peccati scoriam, ita ut purgatio talis sit a
            gratia, libero arbitrio consonante et exteriore poena adiuvante, secundum conformitatem
            ad remissionem venialium quae sit in hac vita.</p>
          <p xml:id="bb-d4e27657-d1e211">Si tamen quaeras : quomodo poena adiuvat gratiam ad delendum sive purgandum maculam ?
            dicendum quod hoc facit divina iustitia ; vel etiam per eum modum potest intelligi per
            quem dicitur quod infirmitas gravis sobriam facit animam, id est, virtus hoc facit,
            quodam modo adiuta per poenam. Si autem quaeras, utrum statim, cum gratia habet illud
            adiutorium, culpam deleat et purget scoriam, dici potest quod utrumque est satis
            probabile, vel quod statim vigoretur gratia ut venialem culpam deleat, cum a poena est
            adiuta, et deinceps punitur pro obligatione ; vel potest dici quod poena magis et magis
            disponat et postmodum ex quo disposuit sufficienter, gratia ipsa in instanti delet
            culpam, si qua est. Quodcumque horum dicatur, non videtur de facili improbari posse.
            Concedendum igitur ignem illum materialem esse sive corporalem.</p>
        </div>
        <div xml:id="bb-d4e27657-Dd1e216">
          <head xml:id="bb-d4e27657-Hd1e218">Ad rationes</head>
          <p xml:id="bb-d4e27657-d1e221">Ad illud ergo quod obicitur de Glossa et de <name ref="#Augustine">Augustino</name>,
            dicendum quod <name ref="#Augustine">Augustinus</name> non negat quin ille ignis
            materialis sit qui animas purgabit, sed exponit hoc de spirituali posse intelligi. Tamen
            ipse <name ref="#Augustine">Augustinus</name> satis in sermonibus suis, de purgatorio
            loquens, innuit ignem materialem esse sicut est ignis inferni.</p>
          <p xml:id="bb-d4e27657-d1e233">Ad illud quod obicitur, quod spiritualis est purgatio, dicendum quod verum est, et ideo
            effective sive formaliter est per quid spirituale, scilicet per gratiam ; sed tamen,
            quia anima peccavit cum carne et peccando carnem sibi praeposuit, et ita corpus
            praeposuit spiritui, divina iustitia. decrevit etiam in purgatione rei corporali ipsam
            subicere.</p>
          <p xml:id="bb-d4e27657-d1e236">Ad illud quod obicitur, quod non iustificat, dicendum quod verum est per se ; tamen
            exterior punitio excitat et adiuvat interiorem gratiam, ut possit perducere ad
            iustificationem perfectam.</p>
          <p xml:id="bb-d4e27657-d1e239">Ad illud quod. obicitur de poena mortis, dicendum quod ipsa poena mortis est debitum
            originalis peccati nec est ordinata ad animae purgationem nisi voluntarie suscipiatur,
            cum quis potest evadere, ut in Martyribus, vel etiam sustineatur voluntarie, cum ab alio
            infligitur ; sed poena purgatorii ad hoc est.</p>
          <p xml:id="bb-d4e27657-d1e243">Ad illud quod obicitur de dolore et amore, dicendum quod illi sunt motus voluntarii ;
            et ideo non oportet quod sint in summo in anima iam exuta ; praeterea, iam per se non
            sufficiunt, cum non restet amplius merendi spatium : et ideo necesse est exterius
            adhiberi ignem purgatorium, sicut parvulis, qui non possunt per se mereri, subvenit
            Baptismatis sacramentum.</p>
        </div>
      </div>
    </body>
  </text>
</TEI>