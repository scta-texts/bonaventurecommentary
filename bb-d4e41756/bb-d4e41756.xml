<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e41756">
        <head xml:id="bb-d4e41756-Hd1e108">Quaestio 3</head>
        <head xml:id="bb-d4e41756-Hd1e111" type="question-title">Utrum Matrimonium infidelium excuset coitum, ut non sit ibi
          peccatum.</head>
        <p xml:id="bb-d4e41756-d1e114">Tertio quaeritur, utrum Matrimonium infidelium excuset coitum sive coniugalem actum, ut
          non sit ibi peccatum.</p>
        <div xml:id="bb-d4e41756-Dd1e117" type="rationes-principales">
          <head xml:id="bb-d4e41756-Hd1e119">Ad rationes</head>
          <p xml:id="bb-d4e41756-d1e122">Et quod non, videtur. Ad Romanos 14, 23 : <quote xml:id="bb-d4e41756-Qd1e124" source="http://scta.info/resource/rom14_23">Omne quod non est ex
              fide peccatum est</quote> ; sed actus coniugalis apud infideles non est ex fide : ergo
            est peccatum. Si tu dicas quod ibi appellatur fides conscientia, et illud dicitur non
            esse ex fide quod est contra conscientiam, sicut exponit <ref xml:id="bb-d4e41756-Rd1e127">Magister in littera</ref>,
            obicitur tunc de Glossa, quae exponit quod omnis vita infidelium est peccatum. Ergo et
            vita matrimonialis peccatum est ; ergo Matrimonium non excusat a peccato.</p>
          <p xml:id="bb-d4e41756-d1e131">Item, <ref xml:id="bb-d4e41756-Rd1e133" target="http://scta.info/resource/gd-p2c28q1-d1e109">Causa XXVIII,
              quaestione 1, capitulo 1</ref> : <quote xml:id="bb-d4e41756-Qd1e136">Non est vera pudicitia infidelis cum coniuge
              sua</quote>, et est verbum <name ref="#Augustine">Augustini</name>. Ergo infidelis non
            cognoscit coniugem suam pudice ; et cognoscit pudice vel impudice : ergo impudice : ergo
            coitus eius non est sine peccato.</p>
          <p xml:id="bb-d4e41756-d1e143">Item, sacramenta ecclesiastica apud haereticos, quamvis sint veracia, non tamen sunt
            utilia, quoniam, etsi habeant formam, tamen propter infidelitatem nullam habent
            efficaciam : ergo pari ratione apud infideles.</p>
          <p xml:id="bb-d4e41756-d1e146">Item, haereticus baptizando peccat mortaliter quia non baptizat ut ad cultum Dei
            perducat, sed ut ad errorem trahat ; sed infideles non procreant prolem ad cultum Dei,
            sed potius ad permanendum in suis tenebris et erroribus : ergo peccant coeundo propter
            prolem. Sed nullus coitus est isto honestior qui fit propter prolem habendam : ergo
            nullus coitus in infidelibus fit sine peccato.</p>
          <p xml:id="bb-d4e41756-d1e150">Contra : Triplex est pars continentiae, scilicet virginalis, vidualis et coniugalis ;
            sed infideles continentia virginali continendo non peccant, similiter continendo
            continentia viduali : ergo pari ratione nec in continentia coniugali. Sed ista est in
            reddendo et petendo debitum uxori : ergo etc.</p>
          <p xml:id="bb-d4e41756-d1e153">Item, infidelis, qui habet uxorem et cognoscit eam affectu maritali, cognoscit suam
            ordinato affectu ; sed actus transiens super debitam materiam cum ordinatione affectus
            est absque peccato : ergo actus coniugalis in infidelibus est absque peccato.</p>
          <p xml:id="bb-d4e41756-d1e156">Item, Matrimonium excusat a peccato : aut ergo in quantum sacramentum legis naturae,
            aut in quantum sacramentum Ecclesiae. Si in quantum sacramentum legis naturae, ergo, cum
            hoc modo sit apud infideles, ergo excusat eorum coitum. Si in quantum sacramentum
            Ecclesiae solum, ergo non excusavit ante adventum Christi : ergo quotquot ante adventum
            Christi uxores cognoverunt, fornicatores fuerunt : ergo, cum hoc sit nefas dicere, redit
            primum.</p>
          <p xml:id="bb-d4e41756-d1e159">Item, ubi est Matrimonium, ibi est mutua obligatio : ergo, cum apud infideles sit
            Matrimonium, ergo est ibi mutua obligatio : ergo alter alteri tenetur debitum reddere.
            Sed nullus peccat faciendo id ad quod tenetur nisi per malam voluntatem illud depravet :
            ergo ille qui redit debitum uxori suae, nort peccat.</p>
        </div>
        <div xml:id="bb-d4e41756-Dd1e163">
          <head xml:id="bb-d4e41756-Hd1e165">Conclusio</head>
          <head xml:id="bb-d4e41756-Hd1e168" type="question-title">Matrimonium infidelium excusat aliquo modo coitum a
            culpa</head>
          <p xml:id="bb-d4e41756-d1e171">Respondeo : Dicendum quod, sicut tactum est in praecedenti problemate, Matrimonium
            infidelium est remedium semiplenum. Et ratio huius est, quia bona Matrimonii imperfecte
            sunt ibi, tum quia in eis deficit fides, tum quia defieit in eis sacramentum fidei. Quia
            deficit fidei sacramentum, ideo non est perfectum sacramentum sive vinculum, cum possit
            fortiori vinculo ligari. Quia deficit fides, ideo non est in eis perfectum remedium,
            quia sine fide impossibile est placere Deo ; et quamvis sine fide possit quis in aliquo
            actu vitare peccatum, quia non agit malum, tamen impossibile est mereri praemium. Unde
            sicut aliter est apud infideles continentia et aliter apud fideles, quia fideles per
            pudicitiam et vitant poenam et acquirunt palmam, illi vero, etsi vitent poenam, cum a
            malo cessant, non tamen acquirunt palinam ; sic in Matrimonio intelligendum quod apud
            fideles tum propter meritum fidei, tum propter benedictionem Ecclesiae non solum datur
            remedium, quod praeservat a culpa, sed etiam datur gratia, quae remittit
            concupiscentiam. Apud infideles vero nulla omnino datur gratia, tamen, quia coniunguntur
            secundum divinum statutum, vitant culpam nisi affectio libidinosa interveniat, quae
            etiam apud Christianos actum coniugalem foedat. Et sic concedendae sunt rationes
            ostendentes quod Matrimonium apud infideles aliquo modo coitum excusat.</p>
        </div>
        <div xml:id="bb-d4e41756-Dd1e176">
          <head xml:id="bb-d4e41756-Hd1e178">Ad rationes</head>
          <p xml:id="bb-d4e41756-d1e181">Ad illud ergo quod obicitur, quod non est ex fide, ergo est peccatum, dicendum quod
            illud intelligitur sicut praedictum est, et patet ex Glossa, quod non est ex fide, id
            est contra conscientiam, quia qui facit contra conscientiam aedificat ad gehennam. Sed
            quod subiungit quod omnis vita infidelium est peccatum ; hoc dictum est per
            concomitantiam, quia nunquam est sine peccato, pro eo quod sola fide purificantur
            peccata ; et ideo, quidquid faciant, quamdiu sine fide sunt, absque peccato esse non
            possunt.</p>
          <p xml:id="bb-d4e41756-d1e184">Ad illud quod obicitur, quod vera pudicitia non est infidelis etc., dicendum quod vera
            tantum valet quantum perfecta ; unde dicitur non esse vera quia non est perfecta. Sed
            ista expositio aliquantulum est extranea ; et ideo dicendum est quod non est vera
            pudicitia, quia non habet verum et proprium effectum virtutis, sicut non est verum vinum
            quod non habet operationem vini. Operatio autem sive effectus virtutis est, quia facit
            declinare a malo, et per hoc vitat poenam ; facit etiam quod bonum est, et per hoc
            acquirit gloriam. Et quamvis apud infideles possit reperiri primum, non tamen secundum,
            ideo pudicitia non est vera virtus apud eos. Et hoc est quod dicit. <name ref="#Augustine">Augustinus</name> : <quote xml:id="bb-d4e41756-Qd1e189">Ubi deest cognitio aeternae et
              incommutabilis Veritatis, falsa est virtus etiam in optimis moribus</quote>.</p>
          <p xml:id="bb-d4e41756-d1e193">Ad illud quod obicitur, quod sacramenta Ecclesiae non habent efficaciam apud
            haereticos, dicendum quod non est simile de Matrimonio et aliis sacramentis. Nam in
            aliis praestatur remedium contra morbum, qui iam inest : unde in aliis datur gratia vel
            effectus gratiae, quo mediante curatur anima a morbi corruptela ; in Matrimonio autem,
            in quantum sacramentum legis naturae, datur remedium praeservativum a culpa, ne quis in
            cognoscendo mulierem peccet ; licet, in quantum est sacramentum Ecclesiae, ratione
            benedictionis annexae det etiam gratiam digne accedentibus. Quoniam ergo infideles non
            suscipiunt gratiam gratum facientem nec eius effectum, quamdiu sunt in infidelitate,
            ideo alia sacramenta non praestant eis remedium, hoc vero solum potest eis praestare,
            licet non perfectum, sed solum ad cavendum malum.</p>
          <p xml:id="bb-d4e41756-d1e196">Ad illud quod obicitur, quod haereticus baptizando peccat mortaliter, dicendum quod
            peccat, quia usurpat quod suum non est ; et quodsi actualiter intendat ad errorem
            perducere, tunc gravius peccat. Sed sicut potest esse quod aliquis haereticus baptizet,
            non intendens hominem perducere ad errorem, sic potest esse quod aliquis generet prolem,
            non intendens ad cultum idolorum pertrahere, sed solum intendens posteritatem habere. Et
            hoc quidem, quia caret intentione formata, non habet perfecte. bonum prolis nec meritum
            ; quia tamen non habet intentionem deformatam, ideo non habet demeritum. Et ideo tales
            filii iudicari possunt legitimi, quod est signum quod matrimonialiter sunt generati ;
            aliter enim iudicarentur illegitimi.</p>
          <p xml:id="bb-d4e41756-d1e200">Est enim quadruplex differentia filiorum, ita apud infideles sicut apud fideles. Quidam
            enim sunt naturales et legitimi, ut qui de legitimis uxoribus generantur ; et isti
            debent et possunt succedere in bonis. Quidam legitimi, sed non naturales, ut filii
            adoptivi ; et isti similiter possunt succedere. Quidam naturales, sed non legitimi, ut
            illi qui nati sunt de concubinis. Quidam sunt nec legitimi nec naturales, ut sunt illi
            qui de adulterio sunt nati vel etiam de incestu.</p>
        </div>
      </div>
    </body>
  </text>
</TEI>