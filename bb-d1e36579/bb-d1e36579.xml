<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 39, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 39, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e36579">
        <head xml:id="bb-d1e36579-Hd1e119">III, D. 39, A. 1, Q. 2</head>
        <head xml:id="bb-d1e36579-Hd1e122" type="question-title">Utrum omne periurium sit peccatum.</head>
        <p xml:id="bb-d1e36579-d1e125">Secundo quaeritur, utrum omne periurium sit peccatum, et ostenditur quod aliquis possit
    periurare sine peccato.</p>
        <div xml:id="bb-d1e36579-Dd1e128" type="rationes-principales">
          <head xml:id="bb-d1e36579-Hd1e130">Rationes Principales</head>
          <p xml:id="bb-d1e36579-d1e133">Esto enim quod aliquis iuret falsum, quod putat esse verum, propter utilitatem proximi,
      iuramentum illud non est in divinae Veritatis contemptum nec est in proximi nocumentum. Ergo
      non repugnat mandato primae tabulae nec secundae : igitur non est peccatum ; et tamen est
      periurium, sicut in praecedentibus fuit ostensum : ergo non omne periurium est peccatum.</p>
          <p xml:id="bb-d1e36579-d1e136">Item, nullus venerando et amando Deum peccat ; sed <name ref="#Augustine">Augustinus</name> dicit quod <quote xml:id="bb-d1e36579-Qd1e141">illud, per
       quod quis iurat, veneratur et amat</quote> : cum ergo aliquis iurat falsum per Deum,
      veneratur et amat ipsum Deum : ergo non committit peccatum ; et tamen committit periurium :
      ergo periurium non est peccatum.</p>
          <p xml:id="bb-d1e36579-d1e145">Item, sicut peccatum opponitur bonitati, sic periurium opponitur veritati ; sed veritas
      spectat ad intellectum, bonitas ad affectum ; sic etiam falsum et malum differunt : cum ergo
      vitium et pecctum dicat oppositum virtuti et bonitati, quae se tenent ex parte affectus, et
      periurium sit oppositum veritati quae se tenet ex parte intellectus, non videtur quod
      aliquod periurium sit peccatum.</p>
          <p xml:id="bb-d1e36579-d1e148">Item, possibile est aliquem cogi ad hoc quod iuret falsum ; sed necessitas non habet legem,
      immo quae alias sunt illicita necessitas facit licita, sicut patet de eo qui furatur et est
      in extrema necessitate : ergo videtur quod saltem in tali casu periurium sit licitum, et sic
      non est essentiale ei esse peccatum.</p>
          <p xml:id="bb-d1e36579-d1e152">Sed contra : Gravius vitium et magis deforme est periurium quam simplex mendacium ; sed
       <quote xml:id="bb-d1e36579-Qd1e154">necesse est omne mendacium esse peccatum</quote>, secundum quod <name ref="#Augustine">Augustinus</name> dicit et
      habitum est in praecedentibus : videtur ergo quod similiter sit circa ipsum periurium, immo
      multo fortius.</p>
          <p xml:id="bb-d1e36579-d1e161">Item, quicumque peierat iurat inordinate, et qui iurat inordinate iurat iniuste vel
      temerarie ; et omnis talis peccat : ergo etc.</p>
          <p xml:id="bb-d1e36579-d1e164">Item, omnis qui peierat assumit nomen Dei in vanum, et omnis talis facit contumeliam
      divinae Veritati ; hoc autem est peccatum et malum secundum se : ergo necesse est omne
      periurium malum esse.</p>
          <p xml:id="bb-d1e36579-d1e167">Item, omne illud est malum cui debetur poena ; sed omni periurio debetur poena, secundum
      quod dicitur Proverbiorum 19, 5 : <quote xml:id="bb-d1e36579-Qd1e169" ana="#prov19_5">Testis falsus non erit impunitus</quote> : ergo, si
      periurium est falsa testificatio, videtur necessario quod omne periurium sit peccatum.</p>
        </div>
        <div xml:id="bb-d1e36579-Dd1e174">
          <head xml:id="bb-d1e36579-Hd1e176">Conclusio</head>
          <head xml:id="bb-d1e36579-Hd1e179" type="question-title">Periurium est malum non solummodo in se, sed etiam secundum
      se.</head>
          <p xml:id="bb-d1e36579-d1e182">Respondeo : Dicendum quod absque dubio periurium est malum, non solummodo in se, sed etiam
      secundum se, ita quod nullo modo potest fieri bene. Ratio autem huius est duplex : una
      propter hoc quod plerumque periurium claudit in se mendacium ; quod est secundum se malum ;
      alia vero ratio est generalis, quia omnis periurans contumeliam facit summae Veritati, dum
      eam adducit ad eius confirmationem ad quod non deberet assumi. Et ideo, quia non tantum
      deordinat hominem ad proximum, sed etiam deordinat hominem ad Deum, inde est quod semper est
      malum. Unde concedendae sunt rationes quae hoc ostendunt.</p>
        </div>
        <div xml:id="bb-d1e36579-Dd1e187">
          <head xml:id="bb-d1e36579-Hd1e189">Ad Rationes</head>
          <p xml:id="bb-d1e36579-d1e192">Ad illud quod obicitur, quod illud per quod quis iurat veneratur et amat, dicendum quod
      illud verum est quando recte et ordinate per illud iurat ; sed quando falso et inordinate
      per ipsum iurat, etsi videatur venerari per cred ulitatem, potius contemnit et contumeliam
      sibi facit per inordinatam locutionem.</p>
          <p xml:id="bb-d1e36579-d1e195">Ad illud vero quod primo obicitur in contrarium de eo qui iurat falsum quod putat esse
      verum, propter utilitatem proximi, dicendum quod talis peccat propter Veritatis contemptum.
      Quamvis enim non contemnat ipsam Veritatem ex certa scientia, adducendo eam in testimonium
      falsitatis, contemnit famen ex ipsa temeritate. Adeo enim est nomen Domini terribile et
      venerabile quod nullus debet ipsum in testimonium assumere, nisi noverit quid loquatur. Unde
      ignorantia non excusat in tali iuramento. Hoc enim debet unusquisque scire quod non, debet
      iuramento aliquid firmare nisi de illo sit certus. Unde, etsi talis ignoret rem de qua
      iurat, hoc ipso scit se male iurare, si eam iuramento affirmat ; et ideo non excusatur a
      culpa.</p>
          <p xml:id="bb-d1e36579-d1e198">Ad illud quod obicitur, quod periurium opponitur veritati, quae est in intellectu, dicendum
      quod secundum quod duplex est cognitio, speculativa et practica, sic dupliciter contingit
      loqui de ipsa veritate : aut prout est regula merae speculationis aut prout est regula
      ipsius locutionis et operationis. Veritas enim fidei et prudentiae dictat qualiter loquendum
      et quid agendum. Cum ergo dicitur quod mendacium et periurium opponitur veritati, hoc non
      intelligitur de veritate primo modo, sed de veritate secundo modo. Et ista veritas secundo
      modo dicta iuncta est bonitati et tenet rationem virtutis, et actus eius est in praecepto,
      secundum quod dicitur ad Ephesios 4, 25 : Loquimini unusquisque veritatem cum proximo suo.
      Ipse autem obicit de veritate prout consistit in mera speculatione ; ideo ratio illa non
      valet.</p>
          <p xml:id="bb-d1e36579-d1e201">Ad illud quod obicitur de eo qui peierat necessitate compulsus, quod non peccat, dicendum
      quod falsum est. Est enim necessitas naturae et necessitas coactionis. Necessitas, inquam,
      naturae legem non habet et potest a toto excusare ; necessitas vero coactionis bon excusat a
      toto in his quae secundum se mala sunt, sed excusat solum a tanto, quia voluntas
      sufficienter cogi non potest. Et propterea, quia periurium secundum se malum est,
      quantumcumque quis compellitur ad illud, non omnino a peccato excusatur, immo sibi a canone
      poena imponitur. Dicit enim canon quod si quis peierat pro vita corporis servanda, quia
      magis dilexit corpus quam animam, ieiunet tres quadragesimas. Nec est simile de furto, quia
      furtum non est malum nisi propter rerum appropriationem ; extrema autem necessitas omnia
      facit communia ; nulla autem necessitas tollit periurii deformitatem, eo quod. nulla
      necessitate licitum sit nomen Dei in vanum assumere : et ita non est simile hinc et inde. De
      obligatione tamen iuramenti coacti infra determinabitur magis plane.</p>
        </div>
      </div>
    </body>
  </text>
</TEI>