<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e23019">
        <head xml:id="bb-d4e23019-Hd1e108">Quaestio 2</head>
        <head xml:id="bb-d4e23019-Hd1e111" type="question-title">Utrum contra voluntatem proprii sacerdotis liceat poenitenti
          confiteri alii discretiori, an tenatur confiteri proprio sacerdoti.</head>
        <p xml:id="bb-d4e23019-d1e114">Secundo quaeritur, utrum contra voluntatem proprii sacerdotis liceat confiteri alii
          discretiori, an teneatur confiteri proprio sacerdoti.</p>
        <div xml:id="bb-d4e23019-Dd1e117" type="rationes-principales">
          <head xml:id="bb-d4e23019-Hd1e119">Rationes principales</head>
          <p xml:id="bb-d4e23019-d1e122">Et quod teneatur ei confiteri, ostenditur : Primo auctoritate sacra Scripturae.
            Proverbiorum 27, 23 : <quote xml:id="bb-d4e23019-Qd1e124" source="http://scta.info/resource/prov27_23">Diligenter cognosce vultum pecoris
              tui</quote>. Si ergo vultus pecoris est conscientia, et nullus potest scire vultum
            sive conscientiam nisi per confessionem, ergo, si praeceptum est sacerdoti qui habet
            curam animae scire conscientiam, subditus ei tenetur confiteri <sic>test</sic>.</p>
          <p xml:id="bb-d4e23019-d1e131">Item, ad Hebraeos ultimo, 17 : <quote xml:id="bb-d4e23019-Qd1e133" source="http://scta.info/resource/hebr13_17">Obedite praepositis vestris per
              omnia ipsi enim pervigilant, quasi rationem reddituri pro animabus vestris</quote>.
            Ergo, si sacerdos qui habet curam tenetur reddere rationem de anima subditi ; videtur
            quod subditus teneatur ei statum suum indicare.</p>
          <p xml:id="bb-d4e23019-d1e137">Item, hoc ipsum ostenditur auctoritate canonis. Innocentius, in Concilio generali :
            Omnis utriusque sexus fidelis, ex quo ad annos discretionis pervenerit, omnia sua
            peccata solus confiteatur proprio sacerdoti. Et in eadem decretali : Si quis ex causa
            voluerit alii confiteri, prius licentiam petat et obtineat a proprio sacerdote. Si ergo
            sacerdos non dat licentiam, videtur quod nullo modo posssit confiteri alii.</p>
          <p xml:id="bb-d4e23019-d1e140">Item, <ref xml:id="bb-d4e23019-Rd1e142" target="http://scta.info/resource/gd-p2c33q3d6-d1e155">De poenitentia,
              distinctione 6, Urbanus II</ref> : <quote xml:id="bb-d4e23019-Qd1e145">Placuit ut nulli deinceps sacerdotum liceat
              quemlibet commissum alii sacerdoti suscipere ad poenitentiam, sine eius consensu cui
              prius se commisit</quote>. Ergo videtur quod non liceat confiteri nisi proprio
            sacerdoti.</p>
          <p xml:id="bb-d4e23019-d1e150">Itemr ratione videtur, quia confessus alii aut tenetur iterum confiteri proprio
            sacerdoti aut non. Si sic, ergo nullius fuit valoris prior confessio sive absolutio ;
            vere enim absolutus de aliquo non tenetur iterum absolvi de eodem in eodem foro. Si non
            tenetur, ergo nisi habeat privilegium : ergo nullus potest alteri confiteri nisi
            privilegium habeat ipse vel nisi sacerdos licentiet.</p>
          <p xml:id="bb-d4e23019-d1e153">Item, quilibet fidelis tenetur sacramenta percipere a proprio sacerdote, ergo
            sacramentum Eucharistiae ; sed confessio est praeparatio ad illud Sacramentum : ergo
            illi tenetur confiteri, a quo Sacramentum illud tenetur suscipere. Sed hic est sacerdos
            proprius : ergo, quantumcumque confiteatur alii, tenetur confiteri proprio
            sacerdoti.</p>
          <p xml:id="bb-d4e23019-d1e156">Contra : <ref xml:id="bb-d4e23019-Rd1e158" target="http://scta.info/resource/gd-p2c33q3d6-d1e112">Augustinus, in
              libro De poenitentia</ref> : <quote xml:id="bb-d4e23019-Qd1e161">Qui vult peccata confiteri, quaerat sacerdotem
              scientem ligare et solvere, ne ambo in foveam cadant</quote>. Ergo, si sacerdos
            proprius est simplex, videtur quod possit alii confiteri pro voto.</p>
          <p xml:id="bb-d4e23019-d1e165">Item, sicut dicit <name ref="#Bernard">Bernardus</name> : <quote xml:id="bb-d4e23019-Qd1e170">Quod ex caritate
              institutum est, contra caritatem non debet militare</quote>. Ergo similiter, quod
            institutum est in remedium, non debet militare contra remedium. Esto igitur quod
            sacerdos sollicitet mulierem ; si ipsa confitetur ei peccatum suum, est in periculo :
            ergo, si non tenetur periculo se committere, non tenetur ei confiteri.</p>
          <p xml:id="bb-d4e23019-d1e174">Item, privilegium datum est praedicantibus, quod possunt audire confessiones ; sed qui
            concedit principale, et accessorium ; ergo, si dominus Papa concessit potestatem
            absolvendi, ergo et potestatem peccatoribus tribuit eos adeundi : ergo contra voluntatem
            sacerdotis possunt eos adire.</p>
          <p xml:id="bb-d4e23019-d1e177">Item, potestas iurisdictionis descendit a superioribus ad inferiores : ergo, si
            aliquibus dat epicopus auctoritatem suam, cum inferior non possit supra superiorem,
            videtur quod sit exemptus a proprio sacerdote ; sed nullus eximitur sed e converso,
            videtur quod omnis fidelis, etiam nolente proprio sacerdote, possit eum adire.</p>
          <p xml:id="bb-d4e23019-d1e181">Item, quod tali confessus non teneatur illo anno amplius confiteri, videtur, quia
            natura nihil facit frustra nec ars : ergo nec gratia vel regula Spiritus Sancti : ergo
            superfluum est duo remedia eiusdem speciei, maxime quando alterum est efficax, contra
            idem ordinari ; sed confessus est ei qui superioris auctoritate potuit absolvere et
            absolvit ; ergo amplius non tenetur confiteri proprio sacerdoti.</p>
          <p xml:id="bb-d4e23019-d1e184">Item, si teneretur, ergo frustra daretur illud privilegium sive illa auctoritas, et
            videretur duplex tribulatio consurgere ; et cum hoc non sit aequum, nec in iure divino
            nec in iure humano, non videtur quod teneatur confiteri proprio sacerdoti.</p>
        </div>
        <div xml:id="bb-d4e23019-Dd1e188">
          <head xml:id="bb-d4e23019-Hd1e190">Conclusio</head>
          <head xml:id="bb-d4e23019-Hd1e193" type="question-title">Confessio sacramentalis facienda est proprio sacerdoti, sive
            parochiali, sive superiori, sive ei qui habet facultatem plenam per commissionem; sed si
            facultas non est plena, in casu adhuc tenetur confiteri proprio sacredoti peccata, quae
            tunc habet</head>
          <p xml:id="bb-d4e23019-d1e196">Respondeo : Dicendum quod, sicut supra tactum est de confessione non sacramentali, quae
            quidem fit ad peccati recognitionem et erubescentiam, cum non spectet ad aliquem
            determinate, sed ad omnem qui prodesse potest, sine licentia et mandato potest peccator
            cui vult ad libitum confiteri ; dum tamen sit de fidelibus numero, sive sit laicus sive
            sit sacerdos, sive saecularis sive religiosus, ita quod non sit vel excommunicatus vel
            praecisus. </p>
          <p xml:id="bb-d4e23019-d1e199"> De confessione autem sacramentali, quae fit ad habendam absolutionem, aliter dicendum,
            quod non potest fieri nisi potenti absolvere ; aliter enim nihil fit ab absolvente et
            nihil recipitur a poenitente et oportet iterum confiteri. Secundum hoc intelligendum
            quod proprius sacerdos dicitur tripliciter : uno modo cummunissime, alio modo communiter
            et tertio modo proprie. Communissime dicitur proprius sacerdos quicumque potest
            confitentem absolvere, sive per propriam auctoritatem sive per commissionem vel
            demandationem, utpote sunt illi qui habent privilegium, dum praedicant, audiendi
            confessiones. Communiter vero dicitur proprius sacerdos omnis ille qui ex propria
            auctoritate vel officio tamquam praelatus ordinarius potest absolvere, ut episcopus et
            sacerdos parochialis. Proprie vero dicitur proprius sacerdos ille qui administrat
            sacramenta et cui commissa est specialis cura ; et iste est sacerdos parochialis. </p>
          <p xml:id="bb-d4e23019-d1e202">Intellige igitur quod cuilibet horum licitum est confiteri ; et proprio sacerdoti,
            scilicet parochiali, confessus non tenetur iterum confiteri ; similiter confessus
            superiori qui curam habet, dico quod non tenetur confiteri sacerdoti parochiali, nisi
            superior remittat, sed sufficit quod sacerdoti. suo innotescat ; et hoc dico, si fiat ex
            causa.</p>
          <p xml:id="bb-d4e23019-d1e206">Sed de tertio sacerdote, qui solvit per demandatioriem sive commissionem, non habens
            animae curam, distinguendum est. Aut enim commissa est ei et licentia data a sacerdote,
            et tunc sacerdos ius suum commisit alii ; et tunc qui confitetur alii ex licentia
            sacerdotis, etiam ipso exigente illo anno, nisi recidivet, non tenetur iterum confiteri
            eidem, quoniam sacerdos ius suum et potestatem pro illo tempore alteri dedit. Aut est
            auctoritas commissa a superiori ordinario, et tunc aut plena aut in casu. Si plena sit,
            est iudicandum sicut de ordinario, sicut patet de his qui sunt poenitentiarii domini
            Papae et episcoporum ; aut est commissa in casu, sicut his qui praedicant datum est
            privilegium. Credo enim quod talibus data sit potestas audiendi confessiones, non in
            praeiudicium sacerdotum bonorum sed potius in favorem fidelium et propter ignorantiam,
            negligentiam et malitiam quorumdam sacerdotum. Et credo hoc privilegium in extremis
            temporibus emanasse, quia iam verificatum est illud : Erit sicut populus, sic sacerdos ;
            et pro magna parte sunt venales et conductitii, ei multi parochianos suos plus ad malum
            quam ad bonum trahunt. Unde dico quod secundum intentionem privilegii sacerdotes
            parochiales iure suo non privantur, immo faciendum est semper quod a suis parochianis
            debita eis reverentia exhibeatur ; nec contra hoc privilegium illud facit. Ideo
            credendum est quod omnes parochiani, quandocumque et quotiescumque talibus confiteantur,
            tenentur sacerdotibus propriis confiteri, si sint boni et idonei, et ipsi exigunt nec
            alias contenti sunt ; et hoc dico saltem semel in anno de his peccatis quae habent tunc.
            Si autem habet causam legitimam, propter quam rationabiliter refugit ipsum, vel quia
            sollicitat ad malum vel quia timet revelationem confessionis vel quia simplex est et
            idiota, dico quod confessus iterum non tenetur, etiam si exigat sacerdos, quia in
            favorem clavium expresse hoc privilegium datum est. Alioquin, si non habet excusationem,
            et, ipso exigente, nolit confiteri, vix crederem talem personam vere poenitentem. Ideo
            omnibus sanum consilium est, quod remittant ad proprios sacerdotes, ut, si non est
            contentus illa confessione, iterum audiat.</p>
          <p xml:id="bb-d4e23019-d1e209">Quando ergo quaeritur, utrum teneatur confiteri proprio sacerdoti, dicendum quod, si
            intelligatur de confessione in qua est absolutio et de proprio sacerdote largo modo
            sumendo, scilicet qui habet potestatem absolvendi, dico quod tenetur, nec sufficit alii
            confiteri. Si autem intelligatur de parochiali, sic non est generaliter verum, ut visum
            est. Potest enim alii confiteri, non solum ex licentia eius, verum etiam ex licentia
            superioris. Unde consilium dandum est omnibus, quibus imminet periculum, quod recurrant
            ad superiores, si sacerdos non vult eis licentiam dare, vel ad eos qui habent potestatem
            dioecesani, vel ad poenitentiarium domini Papae. Alioquin non potest absolvi ab aliis,
            quin teneatur ipsi saltem semel confiteri.</p>
          <p xml:id="bb-d4e23019-d1e212">Concedo ergo, sicut ostendunt rationes, quod in casu bene potest confiteri alii nec
            tenetur confiteri proprio sacerdoti ; in casu vero potest confiteri alii, et tamen adhuc
            tenetur, propter hoc quod ille non habet auctoritatem plenariam.</p>
        </div>
        <div xml:id="bb-d4e23019-Dd1e217">
          <head xml:id="bb-d4e23019-Hd1e219">Ad rationes</head>
          <p xml:id="bb-d4e23019-d1e222">1-2. Ad illud ergo quod obicitur primo, quod debet cognoscere vultum pecoris, dicendum
            quod ipse absolvitur, dum alius vicem eius supplet, et hoc quando superior praelatus vel
            habens licentiam ab ipso vel a praelato audit ; et ideo ipse non tenetur audire nec
            alius confiteri.</p>
          <p xml:id="bb-d4e23019-d1e225">3-4. Ad illud quod obicitur, quod non possit confiteri alii sine licentia, per
            decretalem, etiam si causam habeat, unde dicit : petat et obtineat, dicendum quod ratio
            redditur in eadem decretali, quia alius non potest absolvere ; unde loquitur de eo qui
            non habet iurisdictionem aliquam super poenitentem nisi per commissionem sacerdotis.
            Similiter ad sequens decretum Urbani patet responsio, quia loquitur de illo qui non
            habet potestatem aliquo modo nisi per sacerdotem absolvendi ; et hoc melius patebit
            infra, cum agetur de potestate clavium.</p>
          <p xml:id="bb-d4e23019-d1e228">Ad illud quod obicitur, quod aut tenetur, aut non tenetur, dicendum quod aliquando
            tenetur, sed tamen non frustra alii confitetur ; perutile enim est pluribus sacerdotibus
            integre confiteri : tum propter multiplicationem intercessorum ; tum etiam quia, si
            devotionem habeat, cum audit praedicationem, vix fortassis tantam recuperabit ; tum quia
            promovet ad humiliationem et gratiae meliorem impetrationem. Aliquando non tenetur, ut
            praedeterminatum est, non quia sit exemptus, sed quia alius ex causa supplet eius
            officium. Credo tamen, quodsi sacerdos parochialis sit idoneus, quod semper bonum est ut
            subditus ad eum remittatur, a quocumque audiatur, in his quae ad ipsum spectant ; non
            tamen semper est necessarium. Unde argumenta ad oppositum non valent, quia efficaciori
            modo curatur qui ex causa rationabili pluries confitetur. Potest tamen dici, sicut
            aliqui iurisperiti senserunt, quod, si teneatur iterum confiteri proprio sacerdoti in
            eodem anno, non tamen oportet quod illa eadem, quia vere absolutus est peccator. Et
            istud videtur satis probabile, quia frequenter peccatores praedicantibus suas monstrant
            conscientias, quas nullo modo propriis sacerdotibus aperirent ; immo illa dicunt
            frequenter, quae longo tempore celaverunt, licet aliqua minora dicerent, sicut expertis
            notum est. Et ideo credendum est etiam summum Pontificem hoc movisse ad illud
            privilegium concedendum, quod non est adeo ampliandum ut praeiudicium fiat potestati
            sacerdotali, nec adeo restringendum ut obsit fidelium pietati. Unde nec sunt poenitentes
            arctandi ad illa enormia iterum confitenda, cum semel praedicanti legitime sunt confessi
            ; nec ita liberi sunt iudicandi, quin etiam semel in anno, quae alias occurrunt in
            conscientia teneantur sacerdotibus propriis confiteri, si illi velint.</p>
          <p xml:id="bb-d4e23019-d1e231">Ad illud quod obicitur, quod tenetur a proprio sacerdote Eucharistiae sacramentum
            accipere, ergo et sacramentum Poenitentiae, dicendum quod non est tantum periculum in
            susceptione illius sicut in susceptione huius. Dico tamen quod sufficit sacerdoti quod
            alius, qui potuit et debuit, supplevit locum eius. Unde non tenetur nec debet de iure
            amplius exigere, maxime si parochianus non ex contemptu, sed ex rationabili causa ad
            alium accedat, petita licentia.</p>
          <p xml:id="bb-d4e23019-d1e235">Rationes vero ad oppositum verum probant. Tamen illud verbum <name ref="#Augustine">Augustini</name> non intelligitur generaliter de omni sacerdote sciente, sed de
            sacerdote sciente et potente, vel si scit et non potest, cum licentia sacerdotis
            proprii, qui habet posse, quamvis non habeat scire.</p>
          <p xml:id="bb-d4e23019-d1e241">Ad illud quod obicitur de periculo, dicendum quod illud non dat posse, sed rationabilem
            causam dat, ut possit superiorem adire vel ab ipso licentiam petere ; quod si non potest
            aliquod horum facere, debet in communi loco confiteri.</p>
          <p xml:id="bb-d4e23019-d1e244">3-4. Ad illud quod obicitur de privilegiatis, credo quod malo velle sacerdotum
            parochialium possint confiteri ex licentia privilegii ; et sacerdos non est audiendus,
            si prohibet, quia manifeste male movetur.</p>
          <p xml:id="bb-d4e23019-d1e247">5-6. Ad illud quod obicitur, quod non debet iterum confiteri, dicendum quod non tenetur
            de eisdem, tenetur tamen de aliis, propter mandatum decretalis, quia non potest
            sacerdotem iure suo privare.</p>
        </div>
      </div>
    </body>
  </text>
</TEI>