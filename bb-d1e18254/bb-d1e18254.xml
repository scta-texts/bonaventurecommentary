<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 20, A. 1, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 20, A. 1, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e18254">
        <head xml:id="bb-d1e18254-Hd1e119">III, D. 20, A. 1, Q. 5</head>
        <head xml:id="bb-d1e18254-Hd1e122" type="question-title">Utrum Deus debuerit modum satisfaciendi per passionem Christi
    acceptare.</head>
        <p xml:id="bb-d1e18254-d1e125">Quinto quaeritur, utrum Deus debuerit modum satisfaciendi per passionem Christi
    acceptare.</p>
        <div xml:id="bb-d1e18254-Dd1e128" type="rationes-principales">
          <head xml:id="bb-d1e18254-Hd1e130">Rationes Principales</head>
          <p xml:id="bb-d1e18254-d1e133">Et quod sic, videtur. Debitum mortis nullo modo melius solvitur quam per mortem gratuitam ;
      sed omnes eramus debitores mortis : ergo optime satisfactum est Deo per mortem illius qui
      non erat debitor mortis.</p>
          <p xml:id="bb-d1e18254-d1e136">Item, nullo modo melius emendatur peccatum, quod commissum est per suavitatem, quam per
      supplicii acerbitatem. Si ergo peccatum humani generis commissum fuit per gustum et
      suavitatem ligni vetiti, videtur quod decentissimus modus satisfaciendi fuit per supplicium
      crucis.</p>
          <p xml:id="bb-d1e18254-d1e139">Item, convenientissimus modus satisfaciendi est per difficultatem pro peccato, quod quis
      commisit multa facilitate ; sed faeillimum fuit primo homini abstinere a peccato : ergo
      difficillimus modus satisfaciendi fuit illi peccato convenientissimus. Sed hoc est
      sustinendo mala usque ad mortem : ergo et hoc modo satisfecit Christus : ergo etc.</p>
          <p xml:id="bb-d1e18254-d1e142">Item, decentissimus modus satisfaciendi de elatione est per abiectionem et vilificationem ;
      sed nulla maior vilificatio fuit quam quae fuit in sustinentia opprobrii crucis : ergo talis
      modus satisfaciendi maxime conveniebat nostrae infirmitati : ergo decuit ipsum a summo
      medico acceptari.</p>
          <p xml:id="bb-d1e18254-d1e146">Sed contra : Maximae crudelitatis est hominem iustissimum morti tradere ; sed Christus fuit
      iustissimus : ergo crudelissimum fuit ex quacumque causa tradere ipsum morti : ergo talis
      mod us satisfaciendi nullatenus debuit a Deo acceptari. Si tu dicas quod non tradidit ipsum
      morti, contra hoc est quod dicitur ad Philippenses 2, 8 : <quote xml:id="bb-d1e18254-Qd1e148">Factus est obediens usque
       ad mortem</quote> ; et in multis aliis locis dicitur illud idem.</p>
          <p xml:id="bb-d1e18254-d1e152">Item, maximae perversitatis et iniustitiae est damnare innocentem ut absolvatur nocens ;
      sed nos omnes sicut oves erravimus, ipse vero peccatum non fecit : ergo videtur quod iniuste
      fecerit Dominus, cum in eo posuit iniquitates omnium nostrum.</p>
          <p xml:id="bb-d1e18254-d1e155">Item, Deus mortem non fecit nec delectatur in perditione vivorum. Si ergo Deus delectatur
      in satisfactione et non delectatur in alicuius morte, non videtur quod debuerit acceptare
      mortem Christi pro satisfactione.</p>
          <p xml:id="bb-d1e18254-d1e158">Item, multo melior est vita Christi, quam esset mors. Ergo, si mors Christi potuit Deo
      satisfacere pro nobis, multo magis vita eius debuit satisfacere : ergo magis debuit
      acceptare vitam ad satisfaciendum quam mortem.</p>
          <p xml:id="bb-d1e18254-d1e161">Item, non est modus ordinatus satifaciendi in quo additur peccatum super peccatum ; sed
      Christus occidi non poterat sine gravissimo peccato : ergo inordinatus modus satisfaciendi
      videtur esse per mortem Christi.</p>
          <p xml:id="bb-d1e18254-d1e164">Item, gravius fuit peccatum occidentium Christum quam esset peccatum Adae. Ergo, si non
      potuit fieri satisfactio pro peccato Adae nisi Christus semel moreretur, videtur quod non
      potuerit satisfactio fieri pro peccato occidentium Christum nisi Christus secundo
      occideretur ; pari ratione nec de occisione illa nisi occideretur tertio, et sic in
      infinitum. Ergo non videtur quod talis modus satisfaciendi sit completus nec a Deo
      acceptandus.</p>
        </div>
        <div xml:id="bb-d1e18254-Dd1e168">
          <head xml:id="bb-d1e18254-Hd1e170">Conclusio</head>
          <head xml:id="bb-d1e18254-Hd1e173" type="question-title">Modus nostrae salisfactionis, factae per Christum,
      fuitcongruentissimus et maxime a Deo acceptandus.</head>
          <p xml:id="bb-d1e18254-d1e176">Respondeo : Dicendum quod modum istum ultra ceteros debuit Deus acceptare, quia
      nobilissimus est inter omnes qui passent esse vel excogitari. Fuit enim acceptabilissimus ad
      placandum Deum, congruentissimus ad curandum morbum, efficacissimus ad attrahendum genus
      humanum, prudentissimus ad expugnandum generis humani inimicum.</p>
          <p xml:id="bb-d1e18254-d1e179">Primum quidem fuit acceptabilissimus ad placandum Deum ; propter quod dicit <name ref="#Anselm">Anselmus</name>, II
      Cur Deus homo, capitulo 11 : <quote xml:id="bb-d1e18254-Qd1e184">Nihil asperius et difficilius potest homo pati ad
       honorem Dei sponte et non ex debito quam mortem. Et nullatenus magis potest se ipsum dare
       homo Deo quam cum se morti tradit ad honorem ipsius</quote>. Et hoc est quod dicitur ad
      Ephesios 5, 2 : Tradidit semetipsum oblationem et hostiam Deo in odorem suavitatis.</p>
          <p xml:id="bb-d1e18254-d1e188">Secundo etiam fuit congrttentissimus ad curandum morbum. Primus enim homo peccaverat per
      superbiam et gulam et inobedientiam, sicut dicit Gregorius, et in secundo libro fuit
      ostensum ; voluit enim assimilari Deo per scientiae sublimitatem, gustare ligni suavitatem
      et transgredi praecepti divini limitem. Et quoniam curatio habet fieri per contrarium, ideo
      modus satisfaciendi congruentissimus fuit per abiectionem, humiliationem et divinae
      voluntatis impletionem. Et haec omnia satis relucent in ipsa passione ; et de his dicit
      Apostolus ad Philippenses 2, 8 : <quote xml:id="bb-d1e18254-Qd1e190">Humiliavit semetipsum, factus obediens usque ad
       mortem, mortem autem crucis</quote>.</p>
          <p xml:id="bb-d1e18254-d1e195">Tertio autem fuit efficacissimus ad attrahendum genus humanum. His enim solis passio ad
      salutem valebat qui mera voluntate per amorem Deo. adhaerebant. Non enim decrevit Deus
      aliter genus humanum salvare nisi libero voluntatis arbitrio ; et nullo alio modo, salvo
      voluntatis arbitrio, Deus hominem magis potuit attrahere ad amorem suum quam sustinendo pro
      eo crucis patibulum ; propter quod dicitur Ioannis 12, 32 : <quote xml:id="bb-d1e18254-Qd1e197">Ego, si exaltatus fuero a
       terra, omnia traham ad me ipsum</quote>. Et Hugo, De arrha sponsae : <quote xml:id="bb-d1e18254-Qd1e200">ut ostenderet
       tibi quantum te diligeret, nonnisi moriendo a morte te liberavit, ut non tantum pietatis
       impenderet beneficium, verum etiam caritatis monstraret affectum</quote>.</p>
          <p xml:id="bb-d1e18254-d1e204">Quarto etiam fuit ad vincendum adversarium prudentissimus. Decebat enim ut Christus sua
      prudentia superaret diabolum, sicut diabolus sua astutia decepit hominem primum, Propter
      quod dicitur Iob 26, 12 : <quote xml:id="bb-d1e18254-Qd1e206">Prudentia eius percussit superbum</quote>, et 40, 19 :
       <quote xml:id="bb-d1e18254-Qd1e209">Numquid poteris capere leviathan hamo</quote> ? Propter quod dicitur, distinctione
      praecedenti, capitulo primo : <quote xml:id="bb-d1e18254-Qd1e212">Venit Redemptor et victus est deceptor, tetendit illi
       muscipulam crucem suam, positit ei quasi escam sanguinem suum</quote>.</p>
          <p xml:id="bb-d1e18254-d1e216">Ex his quatuor rationibus satis apparet quod modus iste satisfaciendi pro nobis fuit
      congruentissimus et a Deo maxime acceptandus. Et concedendae sunt rationes quae hoc
      ostendunt.</p>
        </div>
        <div xml:id="bb-d1e18254-Dd1e221">
          <head xml:id="bb-d1e18254-Hd1e223">Ad Rationes</head>
          <p xml:id="bb-d1e18254-d1e226">Ad illud ergo quod primo obicitur in contrarium, quod magnae crudelitatis fuit hominem
      iustissimum tradere morti, dicendum quod Deus eum non tradidit infligendo mortem vel
      praecipiendo aliis quod ipsi eum traderent, sed permittendo et vohntatem ipsius acceptando ;
      et ideo nulla fuit in Deo crudelitas, quia non sanguinem Christi sitivit, sed voluntatem
      eius optimam acceptavit. Haec est sumnia responsionis <name ref="#Anselm">Anselmi</name>, in libro Cur Deus homo. Unde,
      si dicatur aliquando Pater eum tradidisse morti vel voluntate Patris passus esse, et aliquod
      consimile ; modo praemisso intelligendum est : non quia Pater eum coegerit invitum, sed quia
      suscepit voluntarium et devotum.</p>
          <p xml:id="bb-d1e18254-d1e232">Ad illud quod obicitur secundo, quod impium est damnare innocentem et nocentem absolvere,
      dicendum quod illud verum est si innocens damnatur invitus ; sed, si innocens velit se
      offerre et exponere pro salute nocentis, nihil prohibet quin oblatio eius debeat acceptari.
      Et isto modo in proposito intelligendum est fuisse, quia Christus non coacte, sed voluntarie
      pro salute nostra sustinuit passionem.</p>
          <p xml:id="bb-d1e18254-d1e235">Ad illud quod obicitur, quod Dem non delectatur in perditione alicuius, dicendum quod verum
      est quod Deus non delectatur in poena secundum quod est afflictiva et naturae corruptiva ;
      delectatur tamen et placet sibi optima voluntas, per quam poena sustinetur et ad honorem Dei
      ordinatur et ad absolutionem hominis rei.</p>
          <p xml:id="bb-d1e18254-d1e238">Ad illud quod obicitur, quod melior fuit vita Christi quam mors, dicendum quod absque dubio
      verum est. Tamen non sequitur quod non magis debuerit satisfacere per mortem quam per vitam,
      duplici ex causa : primum quidem quia satisfactio debet esse poenalis et maxima satisfactio
      maxime poenalis ; secundo vero, quia maioris perfectionis est velle mori ad honorem Dei quam
      velle vivere, et ex maiori caritate procedit et terminos naturae magis excedit ; et ideo
      ratio illa non cogit.</p>
          <p xml:id="bb-d1e18254-d1e242">Ad illud quod obicitur, quod non est ordinatus modus satisfaciendi, ubi peccatum additur
      super peccatum, dicendum quod verum est quando peccatuin additur super peccatum ex parte
      eius qui debet satisfacere. Sic autem non est in proposito : nam Christus moriendo non
      peccavit, sed, quantum in se fuit, omnia peccata delevit. Et si tu dicas quod talem modum
      eligere debuit in quo nec ipse nec alius peccaret, dicendum quod illud non oportet. In hoc
      enim manifestatur summa sapientia Dei quod scit de malis non tantum elicere bona, verum
      etiam optima ; quod maxime fecit in morte Christi pretiosissima.</p>
          <p xml:id="bb-d1e18254-d1e245">Ad illud quod obicitur ultimo, quod gravius fuit peccatum occidentium Christum etc.,
      dicendum quod, quidquid sit de gravitate, quia de hoc ad praesens non est quaestio, tamen
      esto quod gravi us fuisset, non oportebat propter hoc secundo Christum pati. Nam unica
      passio Christi non solum sufficiebat ad satisfaciendum pro peccato Adae, sed etiam pro omni
      peccatorum multitudine. Unde mors Christi ipsis occidentibus valebat, si vellent ad Christum
      converti ; in infinitum enim fuit maius meritum Christi patientis quam esset delictum Iudae
      tradentis, Iudaei instigantis et gentilis crucifigentis, secundum quod Christus plus habebat
      de bonitate quam illi haberent de malitia. Praeterea, sicut dicit <name ref="#Anselm">Anselmus</name>, excusabat eos
      ignorantia aliquo modo, sicut dictum est supra : et ideo non oportebat pro peccatis eorum
      Christum iterum pati, sed, sicut dicit Apostolus ad Hebraeos 10, 14 : Una oblatione
      consummavit in sempiternum sanctificatos.</p>
        </div>
      </div>
    </body>
  </text>
</TEI>