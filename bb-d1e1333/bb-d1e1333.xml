<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 2, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 2, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e1333">
        <head xml:id="bb-d1e1333-Hd1e119">III, D. 2, A. 1, Q. 3</head>
        <head xml:id="bb-d1e1333-Hd1e122" type="question-title">Utrum maior sit congruitas ad unionem in tota specie quam in uno
    individuo.</head>
        <p xml:id="bb-d1e1333-d1e125">Tertio quaeritur, utrum maior sit congruitas in tota specie, quam in uno individuo.</p>
        <div xml:id="bb-d1e1344" type="rationes-principales">
          <head xml:id="bb-d1e1333-Hd1e130">Rationes principales</head>
          <p xml:id="bb-d1e1333-d1e133">Et quod maior sit in tota bumana specie, videtur. Quia tota indigebat curatione. Et
      <name ref="#JohnDamascenus">Damascenus</name> dicit : <quote xml:id="bb-d1e1333-Qd1e138" source="http://scta.info/resource/jddfo-l3c6 http://scta.info/resource/jddfo-l3c18">Quod
       erat inassumtibile erat incurabile</quote>. Ergo, si propter curationem generis humani
      Deus naturam assumsit, videtur quod magis congruum fuerit totam speciem assumere quam unam
      naturam singularem.</p>
          <p xml:id="bb-d1e1333-d1e142">Item, maioris potestatis debuit esse reparator quam primus praevaricator ; sed in primo
      praevaricatore Deus posuit totam humanam speciem, ita quod nihil erat extra ipsum Adam, sed
      omnes in ipso erant : ergo videtur quod magis congruerit Dei Filium totam massam, quam Adam
      corruperat, assumere quam aliquam eius partem.</p>
          <p xml:id="bb-d1e1333-d1e145">Item, bonum est diffusivum sui. Ergo magis bonum magis diffusivum, ergo in maximo effectu
      bonitatis maxime se debet Deus diffundere ; sed maximus effectus bonitatis divinae fuit
      redemptio generis humani : ergo congruebat quod maxime se diffunderet. Igitur magis congruum
      fuit ut assumeret speciem quam aliquam naturam particularem.</p>
          <p xml:id="bb-d1e1333-d1e148">Item, Filius missus est in mentem et missus est in carnem ; sed missio Filii Dei in mentem
      non tantum respicit unam animam singularem, sed omnem animam filiorum Dei per adoptionem :
      ergo pari ratione missio in carnem non debet esse in unum corpus singulare, sed in omnia
      corpora humana vel saltem in aliqua quae coniuncta sunt animabus, ad quas mittitur divina
      sapientia.</p>
          <p xml:id="bb-d1e1333-d1e152">Contra : <quote xml:id="bb-d1e1333-Qd1e154">Natura non facit per plura quae potest facere per pauciora</quote>, et hoc
      facit ad eius commendationem ; similiter ergo Deus, qui est institutor naturae ; sed genus
      humanum potuit sufficienter reparari per unum hominem : ergo magis congruebat quod unum
      assumeret quam plures.</p>
          <p xml:id="bb-d1e1333-d1e158">Item, decet humanam naturam assumtam haberi in praecipuo honore ; sed, si omnes
      assumsisset, non esset magis honorabilis unus quam alter ; hoc quidem derogaret honori et
      dignitati mediatoris, et nihil tale congruit fieri : ergo etc.</p>
          <p xml:id="bb-d1e1333-d1e161">Item, si omnes assumsisset, ergo assumsisset peccatores ; sed si nullo modo convenit
      mediatorem esse peccatorem, ergo non convenit Filium Dei assumere omnem hominem.</p>
          <p xml:id="bb-d1e1333-d1e164">Item, si omnes homines aut multos assumsisset, aut esset inter eos aliqua germanitatis
      affinitas aut nulla. Si nulla, non videtur quod hoc conveniret, cum inter personas divinas
      summa attendatur germanitas, ut dicit Richardus. Si autem esset affinitas, ita quod unus
      pater et alter filius, iam esset proprietatum confusio. Et ideo, si hoc non decet nec
      congruit, videlicet proprietates confundi in Trinitate, videtur quod multitudo hominum non
      haberet congruitatem ad unionem quemadmodum natura singularis.</p>
        </div>
        <div xml:id="bb-d1e1384">
          <head xml:id="bb-d1e1333-Hd1e170">Conclusio</head>
          <head xml:id="bb-d1e1333-Hd1e173" type="question-title">Non ita congruit, totam speciem, sive individuorum multitudinem
      assumi a Filio Dei, sicut congruit, ipsam assumi in natura singulari</head>
          <p xml:id="bb-d1e1333-d1e176">Respondeo : Dicendum quod absque dubio non ita congruit, totam speciem sive individuorum
      multitudinem assumi a Filio Dei sicut competit ipsum assumere in natura singulari ; et hoc
      tum ratione ipsius unionis in se, tum ratione reparationis nostrae, tum ratione exaltationis
      naturae assumtae. Ratione unionis in se magis congruebat quod assumeret unam naturam quam
      plures, sicut decens erat unum uniri uni et Unigenitum Patris fieri Unigenitum matris, ut
      sic per unionem naturae nec fieret recessus ab unitate nec fieret confusio in personali
      proprietate.</p>
          <p xml:id="bb-d1e1333-d1e179">Ratione vero reparationis nostrae magis congruebat, quia unio fiebat propter mediatorem.
      Mediator autem est, ut reducat ad unitatem et concordiam Deum et hominem. Si enim plures
      essent, aut unus sufficeret aut non. Si sufficeret, tunc iam superfluerent. Si non
      sufficeret, iam imperfectus mediator esset. Unde sicut Christus semel pro peccatis mortuus
      est, quia una oblatione consummavit in sempiternum sanctificatos, ita semel et in unica
      natura debuit incarnari.</p>
          <p xml:id="bb-d1e1333-d1e182">Ratione vero exaltationis naturae assumtae magis congruebat, quia decebat illum hominem,
      qui Deus erat, sic exaltari ut daretur ei nomen, quod est super omne nomen. Et quoniam illud
      quod per superabundantiam dicitur, uni soli convenit, sicut Deus est unus, qui non habet
      aliam naturam aequalem, sed summus est inter omnia, sic natura assumta unica est, cui non
      aequatur aliqua creatura, sed ipsa excellit inter omnia creata, tamquam cui data est omnis
      potestas in caelo et in terra. Concedendae sunt igitur rationes ostendentes quod magis
      decens fuerit assumere unam naturam singularem quam totam speciem.</p>
        </div>
        <div xml:id="bb-d1e1403">
          <head xml:id="bb-d1e1333-Hd1e189">Ad rationes</head>
          <p xml:id="bb-d1e1333-d1e192">Ad illud vero quod obicitur in contrarium, quod tota indigebat curatione, dicendum quod
      tota indigebat curatione et tota curari poterat per unum hominem, sicut totum corpus curari
      potest per cauterium quod fit circa unum membrum ; ideo non oportuit assumi totum genus
      humanum.</p>
          <p xml:id="bb-d1e1333-d1e195">
            Nec valet illud quod obicit de <name ref="#JohnDamascenus">Damasceno</name> : <quote xml:id="bb-d1e1333-Qd1e200">Quod erat inassumtibile erat
      incurabile</quote> ; loquitur enim de assumtibili in se vel in suo simili ; sic tota humana
    natura assumta fuit in Christo, sicut patebit infra. Et nihil in homine indigebat curatione
    quod non sit assumtum a Deo in unitate personae.
          </p>
            <p xml:id="bb-d1e1333-d1e204">Ad illud quod opponitur, quod tota humana
      species fuit in praevaricatore, dicendum quod non est simile, quia praevaricator corrupit et
      corruptionem transfudit mediante generatione carnali ; Christus autem sanat per gratiam et
      mediante regeneratione spirituali ; et ideo non oportet quod illi qui curandi sunt, sint in
      carne Christi, sicut fuerunt in natura hominis primi. Sufficit enim renasci in Ecclesia per
      eius sacramenta, in qua Christus regenerat filios virginitate integra.</p>
          <p xml:id="bb-d1e1333-d1e207">Ad illud quod obicitur, quod bonum est diffusivum sui in praecipuo effectu bonitatis,
      dicendum quod magnitudo diffusionis potest intelligi intensive vel extensive ; sed in
      effectu bonitatis praecipuo non oportet esse diffusionem bonitatis per extensionem, sed per
      intensionem. Unde quanto maiora sunt dona, tanto paucioribus cominunicantur. Et quia gratia
      unionis est maxima in termino, ita quod non potest esse maior nec cogitari, hinc est quod
      uni singulari naturae debuit communicari.</p>
          <p xml:id="bb-d1e1333-d1e211">Ad illud quod obicitur, quod missio in mentem non respicit unam personam tantum, dicendum
      quod non est simile, quia missio in mentem attenditur secundum effectum gratiae
      inhabitantem, quae communis est omnibus iustis ; sed missio Filii in carnem est secundum
      gratiam unionis, quae facit hominem esse Deum. Quamvis autem congruum sit quod multis
      communicet iustitiae bonitatem, non tamen convenit quod multis communicet divinitatis nomen
      et dignitatem. Decet enim Deum habere multos servos et filios adoptivos, sed non decet
      multos homines esse naturales Dei filios sive deos, vel, ut proprius loquar, esse Deum vel
      Dei Filium unigenitum.</p>
        </div>
      </div>
    </body>
  </text>
</TEI>