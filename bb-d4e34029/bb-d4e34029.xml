<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e34029">
        <head xml:id="bb-d4e34029-Hd1e108">Dubia</head>
        <div xml:id="bb-d4e34029-Dd1e111">
          <head xml:id="bb-d4e34029-Hd1e113">Dub. I</head>
          <p xml:id="bb-d4e34029-d1e116">In parte ista sunt dubitationes circa litteram. Et primo de ista definitione :
            Matrimonium est viri et mulieris coniunctio maritalis, individuam vitae consuetudinem
            retinens. Videtur enim quod ista definitio sit falsa : primum, quia non est necesse
            coniuges semper simul cohabitare : ergo non est necesse ad hoc quod sit Matrimonium,
            quod sit ibi individua vitae consuetudo. Item, videtur esse superflua, quia, si est
            coniunctio maritalis, est indivisibilis : ergo, si hoc clauditur in primo membro,
            videtur quod superfluat illud addere.</p>
          <p xml:id="bb-d4e34029-d1e119">Respondeo : Dicendum quod hic definitur Matrimonium secundum statum perfectum sive
            consummatum ; ista autem definitio : Matrimonium est maris et feminae coniunctio
            maritalis, sufficiens est quantum ad esse definiti, et tangitur ibi genus et
            differentia. Sed quoniam maritalis coniunctio duo implicat in se, scilicet legitimitatem
            personarum et indivisionem personarum, ideo ad maiorem eruditionem superadditur aliud,
            scilicet inter legitimas personas etc. ; et non est de esse definitionis, sed explicatio
            primi membri. Posset tamen dici quod notetur ibi quadruplex genus causae, scilicet
            formalis, in hoc quod dicitur : coniunctio maritalis ; efficiens, in hoc quod dicitur :
            viri et mulieris, quae, in quantum consentiunt, se habent in ratione causae efficientis
            ; materialis, in hoc quod dicitur : inter legitimas personas ; finalis, in hoc quod
            dicitur : individuam vitae etc., ubi tangitur bonum sacramenti, quod est principale
            bonum Matrimonii. Et per hoc patent obiecta, quia non est superfluitas nec falsitas,
            quia non est indivisio quantum ad coniunctum, sed quantum ad sacramentum.</p>
        </div>
        <div xml:id="bb-d4e34029-Dd1e123">
          <head xml:id="bb-d4e34029-Hd1e125">Dub. II.</head>
          <p xml:id="bb-d4e34029-d1e128">Item quaeritur de hoc quod dicit : Si autem verbis explicant quo corde nolunt, si non
            sit coactio ibi vel dolus etc. Videtur enim male dicere, quia, cum impossibile sit quod
            aliud exprimatur in ore quam sit in corde, sine dolo, videtur <name ref="#Lombard">Magister</name> implicare incompossibilia.</p>
          <p xml:id="bb-d4e34029-d1e134">Respondeo : Dicendum quod dolus dupliciter potest esse, scilicet expressus exterius per
            sermonem vel solummodo in corde, sicut intentio iocandi in dando Baptismum potest esse
            dupliciter : aut ita quod tantum sit in corde, aut ita quod aliquo modo exprimatur in
            signo exteriori. Sic dolus est in corde, quando exterius facit omnino sicut facit qui
            simpliciter consentit ; et de hoc dolo <name ref="#Lombard">Magister</name> non
            intelligit. Alius est quando per signum exprimitur, sicut in decretali quadam, De
            sponsalibus, ponitur casus de quodam, qui, cum vocaretur Ioannes, nominavit se Petrum,
            in consentiendo dicens : ego Petrus, vel aliquid simile ; et tunc manifeste
            deprehenditur dolus exterius ; et de tali loquitur <name ref="#Lombard">Magister</name>,
            non de dolo occulto. Istud autem verbum intelligendum est habere veritatem secundum
            iudicium in facie Ecclesiae, non secundum veritatem sive in foro conscientiae.</p>
        </div>
        <div xml:id="bb-d4e34029-Dd1e144">
          <head xml:id="bb-d4e34029-Hd1e146">Dub. III.</head>
          <p xml:id="bb-d4e34029-d1e149">Item quaeritur de hoc quod dicitur de Macario, quod eremi solitudinem elegit, utrum
            sponsa eius fuerit soluta ab eo. Et videtur quod non, quia ivit in eremum : ergo, cum
            non dederit potestatem suam alii, sed fuerit liberae voluntatis, potuit redire ad
            saeculum : ergo videtur quod uxor soluta non erat. In contrarium est, quia ipse non
            peccabat, ergo uxori nihil subtrahebat : ergo illi licebat transire ad secunda vota.</p>
          <p xml:id="bb-d4e34029-d1e152">Respondeo : Dicendum quod, quamvis eremitae obedientiam non promittant, tamen, quia
            personae sunt religiosae, votum continentiae annexum habent ; et ratione assumptionis
            habitus et more intelligitur in ipso solemnizari votum, maxime si est cum sociis qui
            voverunt castitatem, et ipse in habitus talis susceptione ad continentiam perpetuam se
            obligavit.</p>
        </div>
        <div xml:id="bb-d4e34029-Dd1e156">
          <head xml:id="bb-d4e34029-Hd1e158">Dub. IV.</head>
          <p xml:id="bb-d4e34029-d1e161">Item quaeritur de hoc quod dicit : Volumus maritum illi, etiam si iam tonsuratus est,
            reddere, utrum tonsuratus debeat in saeculo remanere. Et quod sic, videtur, quia non
            absolvitur a voto, immo post mortem uxoris non licet contrahere, immo iterum tenetur
            continere et compellendus est : ergo videtur quod non sit absolutus a voto solemni :
            ergo videtur quod tenetur ferre habitum. Contra hoc est, quia hoc esset in contumeliam
            uxoris : ergo si ipsa non debet puniri, patet etc.</p>
          <p xml:id="bb-d4e34029-d1e164">Respondeo : Dicendum quod talis qui intravit religionem, aut intravit uxore nolente et
            non consentiente, tamen in saeculo existente et contradicente ; et talis non tenetur ad
            religionem, quia non potuit votum emittere, immo si repetatur, ei reddendus est ;
            tenetur tamen, quantum in se est, continentiam servare ; unde cum alia non potest
            contrahere, quia continentiam, quantum in se est, potuit servare, sed non religionem
            intrare, quia potuit non exigere, sed tenebatur reddere. Aut intrat religionem uxore
            volente, sed tamen in saeculo remanente ; et talis solvitur a voto non simpliciter, sed
            ad tempus, nec omnino, sed solum in quantum votum erat in praeiudicium mulieris. Et hoc
            habetur in quadam decretali, De conversione coniugatorum, Ex parte, ubi scribitur quod,
            si aliquis vovit castitatem et habitum religionis suscepit uxore consentiente, sed
            postmodum, ipsa in saeculo remanente, et ipse remansit, illa autem mortua, ille idem
            postmodum cum alia contraxit. Et hoc quidem non debuit fieri ; unde dicitur quod
            separandus est ab illa et compellendus est religionem intrare. Et ratio redditur ibi,
            quia, uxore sua manente in saeculo ; religionem non potuit profiteri, ea tamen sublata
            de medio, sine periculo salutis votum, quod fecit, non potuit vitiare. Et ita patet quod
            non tenetur ferre habitum, quamdiu uxor vivit, tum propter scandalum, tum propter uxoris
            vituperium.</p>
        </div>
        <div xml:id="bb-d4e34029-Dd1e169">
          <head xml:id="bb-d4e34029-Hd1e171">Dub. V.</head>
          <p xml:id="bb-d4e34029-d1e174">Item quaeritur de hoc quod dicit, quod ubi est pollicitatio contrahendi matrimonium,
            sponsi tantum et sponsae sunt. Videtur enim sentire quod non licet sponso transire ad
            religionem, sponsa nolente, nisi sit sponsio de futuro ; aliter distinctio sua ad
            propositum nihil videtur valere. Et hoc falsum videtur, sicut habetur in libro III
            Decretalium, De conversione coniugatorum, ubi dicitur in illa decretali, Verum etc. quod
            licet alteri intrare, altero invito, et illi licet ad secunda vota transire. Et ratio
            ibi redditur : quia, cum non fuissent una caro simul effecti, satis potest unus ad Deum
            transire et alter in saeculo remanere. Item, quod distinctio ista Magistri non solvat,
            videtur, quia Macarius et Alexius, uterque consenserat de praesenti ; aliter enim non
            fecissent convivia, ergo licet post contractum matrimonium sponsam dimittere. Et iterum,
            quod liceat nubere, habetur ex praedicta decretali et per rationem. Si enim ita mulier
            nondum est effecta una caro, et propter hoc potest vir transire : ergo, si ipsa puniri
            non debet, aut vir suus est sibi restituendus, aut ipsa potest cum alio contrahere.</p>
          <p xml:id="bb-d4e34029-d1e177">Respondeo : Dicendum quod re vera, sicut expresse dicit decretalis illa, licet his qui
            consenserunt de praesenti ad religionem convolare et alteri licet nubere ; nec est
            credendum quod <name ref="#Lombard">Magister</name> velit oppositum dicere ; aliter enim
            iuri canonico et rationi contrairet, nec in parte ista ei consentiendum esset. Unde
            distinguunt iurisperiti Matrimonium secundum triplicem differentiam : quoddam enim
            initiatum, quoddam ratum, quoddam consummatum. Matrimonium initiatur desponsatione de
            futuro, ratificatur in consensu de praesenti, consummatur in copula carnali. Et ideo
            praemissae auctoritates intelligi possunt non solum de sponsa, verum etiam de coniuge.
            Aliquae tamen auctoritates quae sequuntur, intelliguntur de ea quae pure est sponsa ; et
            propter hoc distinguit <name ref="#Lombard">Magister</name> duplicem modum desponsandi.
            Sunt tamen et alii modi, qui infra patebunt.</p>
        </div>
        <div xml:id="bb-d4e34029-Dd1e187">
          <head xml:id="bb-d4e34029-Hd1e189">Dub. VI.</head>
          <p xml:id="bb-d4e34029-d1e192">Item quaeritur de hoc quod dicit : Cui copulatus ad coniugium ulterius ad sacros
            Ordines non accederet, cum viduam duxerit. Videtur enim male dicere, quia talis non
            dividit carnem suam nec uxor divisit : ergo in nullo videtur praeiudicare sacramento.
            Item, talis mulier, si ingrediatur religionem, consecratur ut virgo. Si ergo mulieri
            nullum praeiudicium generatur, videtur quod nec viro. Contrarium autem videtur dici in
            littera.</p>
          <p xml:id="bb-d4e34029-d1e195">Respondeo : Dicendum quod illud quod dicit <name ref="#Lombard">Magister</name> et
            Pelagius, fuit de rigore iuris, non propter obstaculum quod fit ex parte sacramenti
            directe. Unde secundum nova iura hodie non tenetur, eo quod neuter carnem suam divisit
            et uxorem habuit virginem, quod attenditur ad perfectionem sacramenti. Et si tu obicias
            mihi de eo qui contraxit cum aliqua virgine et Matrimonium consummavit, et post
            contraxit cum alia, quam tamen non cognovit, quod bigamus iudicatur, dicendum quod hoc
            non est propter defectum sacramenti, sed quia praesumitur contra ipsum de incontinentia
            ; sicut diaconus, qui contraxit cum secunda in diaconatu - et intellige : conlraxit de
            facto, quia de iure non potest, ut habetur 28 distinctione, cum opere subsecuto -
            punitur tamquam bigamus, cum tamen secundum non fuerit Matrimonium.</p>
        </div>
      </div>
    </body>
  </text>
</TEI>