<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 8, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 8, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e7989">
        <head xml:id="bb-d1e7989-Hd1e119">III, D. 8, A. 1, Q. 2</head>
        <head xml:id="bb-d1e7989-Hd1e122" type="question-title">Utrum nasci de Virgine vere dicatur de natura assumta.</head>
        <p xml:id="bb-d1e7989-d1e125">Secundo quaeritur, utrum nasci de Virgine vere dicatur de natura assumta.</p>
        <div xml:id="bb-d1e8000" type="rationes-principales">
          <head xml:id="bb-d1e7989-Hd1e130">Rationes principales</head>
          <p xml:id="bb-d1e7989-d1e133">Et quod sic, videtur. Eius est generari cuius est generare, licet non eiusdem numero ; sed
      generare est actus ipsius naturae : ergo et generari. Sed cuius est generari eius est nasci
      : ergo, si generari competit naturae assumtae, convenit ei nasci de Virgine.</p>
          <p xml:id="bb-d1e7989-d1e136">Item, bene sequitur : iste generat hunc hominem ; ergo hominem ; sed hunc hominem dicere
      est dicere personam, hominem vero naturam : ergo bene sequitur, si persona est nata, quod
      natura est nata.</p>
          <p xml:id="bb-d1e7989-d1e139">Item, omne quod incipit esse, aliquo genere mutationis incipit esse ; sed humana natura in
      Christo incipit esse ; nec est dare aliud genus mutationis quam generationis : ergo fuit
      concepta et nata.</p>
          <p xml:id="bb-d1e7989-d1e142">Item, Christus natus est de Virgine aut ratione suppositi aut ratione naturae ; sed non
      ratione suppositi, quia illud est aeternum : ergo ratione naturae : ergo natura humana
      proprie dicitur nata de Virgine.</p>
          <p xml:id="bb-d1e7989-d1e146">Sed contra : Sicut se habet divina natura ad nativitatem aeternam, sic natura humana ad
      nativitatem temporalem ; sed divina natura non est nata nativitate aeterna : ergo nec humana
      natura in Christo nativitate temporali.</p>
          <p xml:id="bb-d1e7989-d1e149">Item, nativitatis ad nihil terminatur nisi ad ens completum ; sed ens completum dicit
      personam : ergo generatio non terminatur ad naturam, sed ad personam.</p>
          <p xml:id="bb-d1e7989-d1e152">Item, actus et operatio non terminatur nisi ad hoc aliquid. Ergo, si <mentioned>hoc
       aliquid</mentioned> non dicit naturam, sed potius hypostasim, videtur quod humana natura
      in Christo non debeat dici nata nec concepta.</p>
          <p xml:id="bb-d1e7989-d1e158">Item, humana natura dicit simul carnem et animam ; sed sicut caro est per propagationem,
      ita et anima per creationem ; ergo sicut haec non recipitur, quod humana natura in Christo
      exeat in esse per creationem, ita non debet concedi quod exeat per generationem : ergo non
      videtur haec admittenda : humana natura est nata.</p>
        </div>
        <div xml:id="bb-d1e8034">
          <head xml:id="bb-d1e7989-Hd1e164">Conclusio</head>
          <head xml:id="bb-d1e7989-Hd1e167" type="question-title">Concedendum est, humanam naturam in Christo esse natam de
      Virgine</head>
          <p xml:id="bb-d1e7989-d1e170">Respondeo : Ad praedictorum intelligentiam est notandum quod humana natura dupliciter
      potest accipi : uno modo ratione partium constituentium, alio modo ratione formae communis
      consequentis totum compositum. Et utroque modo est verum dicere quod humana natura est
      assumta a Verbo. Verum est enim quod assumsit carnem et animam ; verum est etiam quod
      assumsit formam consequentem compositionem, videlicet humanitatem.</p>
          <p xml:id="bb-d1e7989-d1e173">Utroque etiam praedictorum modorum contingit dicere humanam naturam natam de Virgine. Nam,
      si humana natura dicatur compositum, hoc modo potest concedi quod sit nata de Virgine, non
      ratione totius, sed partis, scilicet carnis, quae in utero Virginis concepta fuit et ex
      utero Virginis prodiit. Si vero natura humana dicatur forma communis consequens totum
      compositum, sic concedi potest quod adhuc fuit nata in Christo, non ratione sui, sed ratione
      suppositi, in quo habet existere et etiam in quo habet multiplicari. Propter quod etiam
      dicit <name ref="#Aristotle">Philosophus</name> quod natura in productione talis formae occulte habet operari ; generando
      enim hunc hominem, generat hominem. Sic igitur concedendum est humanam naturam in Christo
      natam esse de Virgine utrolibet praedictorum modorum. Sed uno modo dicitur esse nata ratione
      partis constitutivae per synecdochen ; alio modo ratione partis subiectivae ; et sic quodam
      modo per accidens. Concedendae sunt igitur rationes ad hanc partem inductae, licet aliquae
      earum procedant sophistice.</p>
        </div>
        <div xml:id="bb-d1e8053">
          <head xml:id="bb-d1e7989-Hd1e183">Ad rationes</head>
          <p xml:id="bb-d1e7989-d1e186">Ad illud quod obicitur, quod divina natura in Christo non est nata, ergo nec humana,
      dicendum quod non est simile, quia divina. natura non multiplicatur in suppositis, sed est
      una in generante et genito ; et ideo non recipit vocabulum distinctivum. Natura vero humana
      multiplicari habet et plurificari in parente et in prole. Hinc est quod generatio in divinis
      terminatur ad personam ; in creaturis non solum ad personam, verum etiam ad naturam.</p>
          <p xml:id="bb-d1e7989-d1e189">2-3. Ad illud vero quod obicitur, quod generatio terminatur ad ens completum, dicendum quod
      verum est per se et primum. Ex hoc tamen non sequitur quod ad naturam non possit terminari,
      sed quod non terminatur ad naturam, circumscripta hypostasi ; et hoc quidem verum est. Et
      per hoc patet responsio ad sequens.</p>
          <p xml:id="bb-d1e7989-d1e192">Ad illud quod ultimo obicitur, quod anima exit in esse per creationem, dicendum quod, etsi
      sola pars hominis traducatur, videlicet caro, nihilominus tamen totus homo dicitur nasci et
      generari, pro eo quod intentio naturae non terminatur ad alteram partem per se, sed prout
      habet coniungi et perfici ex altera. Et ideo totus homo dicitur natus, quamvis tantum ex
      altera parte traducatur ; non enim intendit homo generare carnem, sed hominem. Si vero
      quaeritur, quare non dicitur exire in esse per creationem sicut per generationem, dicendum
      quod generatio non excludit creationem praeambulam ; creatio vero, cum sit ex nihilo, aliam
      excludit productionem, secundum quod dicit proximam creaturae et immediatam eductionem. </p>
        </div>
      </div>
    </body>
  </text>
</TEI>