<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e3818">
        <head xml:id="bb-d4e3818-Hd1e108">Quaestio 2</head>
        <head xml:id="bb-d4e3818-Hd1e111" type="question-title">Utrum circumcisio cessaverit ante promulgationem
          Evangelii.</head>
        <p xml:id="bb-d4e3818-d1e114">Secundo quaeritur, utrum circumcisio cessaverit ante promulgationem Evangelii.</p>
        <div xml:id="bb-d4e3818-Dd1e117" type="rationes-principales">
          <head xml:id="bb-d4e3818-Hd1e119" type="question-title">Rationes principales</head>
          <p xml:id="bb-d4e3818-d1e122">Et quod sic, videtur : Matthaei 11, 13 : <quote xml:id="bb-d4e3818-Qd1e124" source="http://scta.info/resource/mt11_13">Lex et Prophetae usque
              ad Ioannem</quote> etc. ; aut hoc dictum est inclusive aut exclusive ; sed quocumque
            modo hoc dictum est, cum defecerit Ioannes et eius baptismus ante passionem, videtur
            quod Lex defecerit et sacramenta legalia ante promulgationem Evangelii.</p>
          <p xml:id="bb-d4e3818-d1e128">Item, ratio quare circumcisio cessavit fuit Legis impletio et legalium ; sed haec omnia
            impleta sunt in passione, cum dictum est : Consummatum est, et velum templi scissum est
            : ergo, si hoc fuit ante Evangelii promulgationem, ante defecit - et hoc trahitur ex
            pluribus locis de libro Quaestionum Novi et Veteris Testamenti - ut <name ref="#Lombard">Magister</name> dicit in littera.</p>
          <p xml:id="bb-d4e3818-d1e134">Item, specialis ratio cessationis circumcisionis fuit institutio nobilioris sacramenti
            loco eius ; sed Baptismus est institutus ante passionem et Evangelii promulgationem :
            ergo ante cessavit circumcisio.</p>
          <p xml:id="bb-d4e3818-d1e137">Item, ad hoc est auctoritas <name ref="#Jerome">Hieronymi</name>, Ad <name ref="#Augustine">Augustinum</name>, quae ponitur in Glossa ad Galatas 2, 14. Dicit
              <name ref="#Jerome">Hieronymus</name> : <quote xml:id="bb-d4e3818-Qd1e148">Ego pronuntio quod sint utique
              mortiferae caerimoniae Iudaeorum fidelibus ; finis enim Legis Christus est ad
              iustitiam</quote> etc.</p>
          <p xml:id="bb-d4e3818-d1e153">Sed contra : Post passionem Paulus circumcidit Timotheum, Actuum 16, 3, et in hoc non
            reprehenditur ; et servavit votum Nazaraeorum, Actuum 21, 23 : ergo nondum erat malum
            nec circumcisio cessaverat.= Si dicas quod iecit propter vitandum scandalum, contra :
            propter vitandum scandalum non est fadendum contra veritatem vitae vel doctrinae : ergo,
            si hoc erat malum de se, nunquam ex hoc excusatur quod non peccaverit. </p>
          <p xml:id="bb-d4e3818-d1e156">Item, nullus obligatur ad id quod ignorat et non potest scire ; sed multi erant ad quos
            non pervenerat institutio Baptismi : ergo illi non tenebantur baptizari : ergo, si Deus
            non reliquit eos sine remedio, adhuc post passionem circumcisio habuit effectum et
            statum.</p>
          <p xml:id="bb-d4e3818-d1e159">Item, <name ref="#Augustine">Augustinus</name>, Ad <name ref="#Jerome">Hieronymum</name> : Circumcisio et cetera legalia non erant noxia, licet iam non
            essent significandis futuris. necessaria ; magis noxium erat ea quasi noxia
            prohibere.</p>
          <p xml:id="bb-d4e3818-d1e168">Est igitur hic quaestio, cum videatur hic esse multiplex contradictio, quid tenendum
            sit. Nam Petrus videtur sibi contrarius, qui Actuum 15, 10 dictavit quod non erant
            legalia servanda, et postmodum iudaizabat, sicut dicitur ad Galatas 2, 11.</p>
          <p xml:id="bb-d4e3818-d1e171">Item, Paulus videtur sibi contrarius, qui reprehendit Petrum et postmodum circumcidit
            Timotheum et servavit votum Nazaraeorum. De primo habetur <ref xml:id="bb-d4e3818-Rd1e173" target="http://scta.info/resource/act16_3">Actuum 16,
              3</ref>, de secundo <ref xml:id="bb-d4e3818-Rd1e176" target="http://scta.info/resource/act21_23">Actuum 21, 23</ref>.</p>
          <p xml:id="bb-d4e3818-d1e180">Item, Petrus videtur contrarius Paulo et e converso, quia <ref xml:id="bb-d4e3818-Rd1e182" target="http://scta.info/resource/gal2_22">ad
              Galatas 2, 22</ref> dicitur quod Paulus restitit Petro in faciem : ergo dissensio
            videtur in hoc fuisse inter columnas Ecclesiae.</p>
          <p xml:id="bb-d4e3818-d1e187">Item, <name ref="#Jerome">Hieronymus</name> videtur contrarius <name ref="#Augustine">Augustino</name>, sicut patet in Glossa ad Galatas 2, 14 ; et quod aperte
            contradicant, illud apparet in eorum Epistolis quibus sibi respondent. Unde <name ref="#Jerome">Hieronymus</name>, in Epistola ad <name ref="#Augustine">Augustinum</name> : <quote xml:id="bb-d4e3818-Qd1e201">Tu dicis legalia observare bonum, ego affirmo malum, non
              modo eis qui ex gentili, sed etiam qui ex Iudaico populo crediderunt</quote>.</p>
        </div>
        <div xml:id="bb-d4e3818-Dd1e206">
          <head xml:id="bb-d4e3818-Hd1e208">Conclusio</head>
          <head xml:id="bb-d4e3818-Hd1e211" type="question-title">Ante promulgationem Evangelii legalia non cessaverunt quantum
            ad observantiam nec quantum ad efficaciam universaliter, quia in distantibus
            probabiliter potuerunt habere efficaciam</head>
          <p xml:id="bb-d4e3818-d1e214">Respondeo : Ad praedictorum intelligentiam aperienda est via duplex, quia praecipui
            doctores, scilicet <name ref="#Jerome">Hieronymus</name> et <name ref="#Augustine">Augustinus</name>, timuerunt in huius quaestionis determinatione.</p>
          <p xml:id="bb-d4e3818-d1e223">Et primo ad intelligendam solutionem <name ref="#Jerome">Hieronymi</name> sciendum est
            quod beatus <name ref="#Jerome">Hieronymus</name> duo tempora intellexit in Novae Legis
            datione et sacramentorum suorum institutione, unum scilicet tempus condendi Evangelium,
            quod incepit ab adventu Christi usque ad pas consummationem ; aliud fuit promulgationis
            Evangelii, quod incepit ab adventu Spiritus Sancti usque ad finem mundi. Similiter
            intellexit quod mandata legalia et caerimonialia dupliciter contingit servare : vel ex
            praecepto tamquam necessaria ad salutem, vel ex dispensatione, non quia bona sint, sed
            quia inde elicitur bonum. Concessit ergo <name ref="#Jerome">Hieronymus</name> legalia,
            maxime circumcisionem, servari debere, quousque veritas Evangelii promulgaretur, et
            institutio Novae Legis aperiretur, et hoc in toto primo tempore. Sed, illis
            incipientibus aperiri, illa cessabant sicut ista innotescebant, ita ut nulli post
            acceptam notitiam veritatis liceret servare huiusmodi sacramenta aliquo modo, nisi illis
            solum ad quos non pervenerat praedicatio Evangelii vel etiam ipsis Apostolis maioribus
            ex dispensatione et pia quadam simulatione ; ceteri autem erant transgressores,
            qualitercumque servarent.</p>
          <p xml:id="bb-d4e3818-d1e235">Et ad hoc ponendum movit eum auctoritas sacrae Scripturae et auctoritas Ecclesiae
            Auctoritas sacrae Scripturae : nam omnes Apostoli consenserunt, Actuum 15, 23, legalia
            non esse servanda. Rursus, videbat Apostolos alicubi post illam sententiam servasse, et
            di cebat primam sententiam datam esse secundum rigorem veritatis, sed observationem
            factam esse secundum simulationem pietatis, secundum quam dicit Apostolus, I ad
            Corinthios 9, 22 : Omnibus omnia factus sum, Iudaeis tamquam Iudaeus etc. ; et hoc pia
            quadam simulatione. Auctoritas Ecclesiae movit, quia sancti Patres communiter
            damnaverunt haeresim Ebionis et Cerinthi, qui dixerunt legalia cum Evangelio esse
            servanda ; et propter hoc dicebant pia quadam et dispensatoria simulatione esse servata
            propter infirmitatem Iudaeorum. Sic dixit <name ref="#Jerome">Hieronymus</name> quod
            Petrus servabat legalia quadam simulatione, secundum quod Apostolus dicit ad Galatas 2,
            13, <quote xml:id="bb-d4e3818-Qd1e240" source="http://scta.info/resource/gal2_13">ita ut et Barnabas duceretur in hanc simulationem</quote>. Et
            dixit etiam quod Paulus pia quadam simulatione reprehendit Petrum, qui non peccabat ;
            sicut Petrus condescendebat Iudaeis in legalium observatione, ita Paulus in illius
            observantiae reprehensione gentilibus. Et ita nec Petrus peccavit in male observando nec
            Paulus in procaciter reprehendendo, sicut Porphyrius haereticus Paulum arguebat quod
            Apostolorum principi procaciter insultasset. Ecce haec est positio <name ref="#Jerome">Hieronymi</name> et ratio positionis.</p>
          <p xml:id="bb-d4e3818-d1e248">Augustinus autem alio modo solvit. Ad cuius solutionem intelligendam notandum est quod
              <name ref="#Augustine">Augustinus</name> triplex tempus intellexit, scilicet tempus
            condendi Evangelium et promulgandi conditum et custodiendi iam promulgatum. Primum
            tempus fuit ab adventu Christi usque ad passionis consummationem, et in hoc tempore sunt
            legalia infirmata et in morte Christi mortua. Secundum tempus fuit a passione Christi
            usque ad divulgationem Evangelii in omnes gentes, quando potuit dici : In omnem terram
            exivit etc. ; et hoc tempore sunt legalia ad tumulum deducta. Tertium tempus fuit ab
            illo tempore usque ad finem, in quo legalia sunt quasi in tumulo clausa.</p>
          <p xml:id="bb-d4e3818-d1e254">Ulterius notandum quod triplici de causa possunt aliqua observari, scilicet propter
            salutis necessitatem, propter honestatem, propter proximi infirmitatem. Dixit ergo <name ref="#Augustine">Augustinus</name> quod primo tempore legalia servari potuerunt
            tamquam viva propter salutis utilitatem. Secundo tempore servari potuerunt etiam ab his
            qui audierunt Evangelium, propter honestatem, quia cum honore adducenda erat Synagoga ad
            tumulum, non quasi idololatra statim abicienda. Et hoc etiam tempore servari poterant
            propter proximi utilitatem, ne Iudaei a fide revocarentur. Tertio tempore nullo modo
            sunt servanda, quia qui iam servat non est materni corpusculi honorator, sed sepulturae
            impudens revelator.</p>
          <p xml:id="bb-d4e3818-d1e260">Et ita posuit quod Petrus et Paulus uterque servaverunt, non tantum propter vitandum
            scandalum proximi, sed etiam ad honorem debitum matri impendendum ; et quod non tantum
            simulatone, sed etiam veraciter observaverunt, non propter salutis necessitatem, quia
            sciebant ea non esse ad salutem necessaria. Similiter posuit quod Petrus veraciter, non
            simulatorie, reprehensus fuit a Paulo, non quia legalia servabat, sed quia exemplo suo
            gentiles iudaizare cogebat. Ratio autem sua haec fuit : nam si fuit ibi tantum simulatio
            in observatione, ergo propter scandalum proximi vitandum liceret relinquere veritatem.
            Et iterum, quare modo non similiter liceret ? Quod nullus diceret. Rursus, de
            reprehensione Pauli, si simulate tantum reprehendit Petrum, falsum ergo dixit et
            mentitus est, ad Galatas 2, 14, et quod non ambulabat ad veritatem Evangelii, et quod
            reprehensibilis erat. Sed quis. audeat dicere quod Paulus in doctrina veritatis
            dispensatorie sit mentitus ? Quod si aliquis det, patebit via haereticis ut alia dicant
            simulate dicta.</p>
          <p xml:id="bb-d4e3818-d1e263">Et quia ipse <name ref="#Augustine">Augustinus</name>, doctor egregius, verbis <name ref="#Jerome">Hieronymi</name> addit - nec mirum, quia non est inconveniens quod
            posteriores prioribus addant - ideo modo solvendi <name ref="#Augustine">Augustini</name> tamquam sufficientiori ad haerent qui melius sentiunt. Unde <name ref="#HughOfStVictor">Hugo</name> de Sancto Victore dicit quod circumcisio et alia
            legalia quantum ad efficaciam cessaverunt post passionem, sed quantum ad observantiam
            cessaverunt post Evangelii promulgationem. Et praeter rationem <name ref="#Augustine">Augustini</name> aliam rationem assignat, quia nec natura nec ratio sustinet
            repentlnas immutationes ; et ne videretur Lex Nova praecipitanter data, cum maturitate
            subintravit, et vetera transierunt.</p>
          <p xml:id="bb-d4e3818-d1e281">Ex his patet responsio ad primum quod quaeritur. Concedo enim, sicut rationes
            ostendunt, quod legalia quantum ad observantiam non cessaverunt ante promulgationem ;
            nec etiam quantum ad efficaciam universaliter, quia creditur, sicut dicit <name ref="#Bernard">Bernardus</name>, quod habuerunt efficaciam in his qui distabant et
            praeceptis adhuc restringi non poterant ; in his autem qui scire poterant nullam
            efficaciam habebant.</p>
        </div>
        <div xml:id="bb-d4e3818-Dd1e289">
          <head xml:id="bb-d4e3818-Hd1e291">Ad rationes</head>
          <p xml:id="bb-d4e3818-d1e294">Ad illud ergo quod obicitur, quod Lex et Prophetae usque ad Ioannem etc., dicendum quod
            illud intelligitur inclusive, non quia tunc statim defecerit, sed quia ex tunc legalis
            observantia infirmari coepit.</p>
          <p xml:id="bb-d4e3818-d1e297">Ad illud quod obicitur de impletione, dicendum quod impletio fuit causa cessationis ;
            sed causa ista non ponebat hunc effectum nisi claresceret : veritas enim excludit umbram
            tantum dum clarificatur, quia nullus tenetur ad incognitum.</p>
          <p xml:id="bb-d4e3818-d1e300">Ad illud quod obicitur de institutione Baptismi, dicendum, sicut tactum est, quod
            institutio erat causa evacuationis ; sed actu non faciebat cessare, nisi prius pateret
            sacramenti utilitas et necessitas. Sed haec non fuit indicta in aperto usque post
            passionem. Dominus enim dicit Nicodemo : Nisi quis renatus fuerit etc. ; sed hoc dixit
            quasi consilium in occulto.</p>
          <p xml:id="bb-d4e3818-d1e303">Ad illud quod obicitur de <name ref="#Jerome">Hieronymo</name>, dicendum quod <name ref="#Augustine">Augustinus</name> dictis <name ref="#Jerome">Hieronymi</name>
            addictit et clarius hoc vidit, et ideo eius dictis standum est. Nam et ipse <name ref="#Jerome">Hieronymus</name> addendum et corrigendum sibi commisit.</p>
          <p xml:id="bb-d4e3818-d1e319">Ex his patent repugnantiae. Nam Petrus primo dictavit legalia non esse observanda, et
            ideo non esse gentibus imponenda. Sed tamen postmodum ipse servavit, ostendens, propter
            statum in quo aliquando fuerant, esse honoranda. Idem ipsum de Paulo est dicendum.</p>
          <p xml:id="bb-d4e3818-d1e322">De controversia Petri et Pauli dicendum quod idem senserunt omnino, et tamen Petrus
            iuste reprehensus est, quia reprehensibilis erat, non quia male faceret, sed
            aliquantulum incaute ; et ille defectus circumspectionis credo quod fuit in eo aliqua
            culpa, licet non esset mortalis. Et divina dispensatione hoc permissum est, ut, dum
            Petrus reprehensus non resisteret, clarius veritas pateret ; et quod Petrus exemplum
            imitandi in actu suo nollet dare. Unde erat reprehensibilis, id est utilis reprehendi et
            dignus, quia ad veritatem Evangelii non ambulabat, id est non usquequaque, quia ex hoc
            veritas conculcabatur ; et ideo Paulus bene fecit ei utiliter, qui coram omnibus eum
            reprehendit. Nec est excusandus Petrus ab una levi negligentia, ne Paulus accusetur
            gravius culpa. Ad ultimam contrarietatem patet responsio ex praedictis.</p>
        </div>
      </div>
    </body>
  </text>
</TEI>