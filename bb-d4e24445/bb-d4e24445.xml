<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e24445">
        <head xml:id="bb-d4e24445-Hd1e108">Dubia</head>
        <div xml:id="bb-d4e24445-Dd1e111">
          <head xml:id="bb-d4e24445-Hd1e113">Dub. 1.</head>
          <p xml:id="bb-d4e24445-d1e116">In parte ista sunt dubitationes circa litteram : Et primo de hoc quod dicit : Anima rei
            maculam habet et foetorem peccati etc. Quaeritur, quomodo ista differant ab invicem.
            Quaeritur etiam : quare peccatum potius dicitur habere foetorem quam calorem, vel aliam
            proprietatem rei sensibilis ?</p>
          <p xml:id="bb-d4e24445-d1e119">Respondeo : Dicendum quod, quamvis peccatum unum sit in se, tamen secundum diversam
            comparationem ad iudicium nostrum tria sortitur vocabula. Iudicium enim nostrum
            tripliciter se habet, scilicet per modum speculativum, vel prout se extendit ad
            affectum, vel prout se extendit ad effectum. Similiter et divinum iudicium in triplici
            ratione habet considerari respecta peccati : aut per modum speculationis, et sic est ei
            peccatum macula propter rationem turpitudinis quam ibi consiperat ; vel per modum
            affectivi, et sic est ei peccatum foetor, eo quod ipsum refugit affectas recte ordinatus
            ; vel prout exit in effectum puniendi, et sic peccatum aeternae mortis debitum dicitur.
            Sortitur ergo tria nomina secundum comparationeni ad actum triplicem divini iudicii,
            scilicet discernendi, approbandi vel respuendi et tertio sententiandi. Vel aliter :
            peccatum comparatur ad id in quo est, et sic, quia eum maculat, dicitur macula ; vel ad
            alium proximum, in cuius affectu non est, et dicitur esse foetor in eo ; vel ad Deum ;
            et sic dicitur aeternae mortis vinculum.</p>
        </div>
        <div xml:id="bb-d4e24445-Dd1e123">
          <head xml:id="bb-d4e24445-Hd1e125">Dub. II.</head>
          <p xml:id="bb-d4e24445-d1e128">Item quaeritur de hoc quod dicit <name ref="#Ambrose">Ambrosius</name> : Verbum Domini
            dimittit peccata, sacerdos et iudex ; quid vocatur verbum Domini ? Si Filius Dei, sed
            ille idem est iudex, scilicet Dei Filius : ergo non bene dividit ex opposito. Item,
            iudicis non est peccata dimittere, sed potius punire ; male igitur videtur hoc
            assignare. Dicitur enim in Psalmo [74, 3] : <quote xml:id="bb-d4e24445-Qd1e133" source="http://scta.info/resource/ps74_3">Cum accepero tempus,
              ego iustitias iudicabo</quote>. Item, videtur littera sequens contradicere : Sacerdos
            officium suum exhibet, sed nullius potestatis iura exercet. Ergo etc.</p>
          <p xml:id="bb-d4e24445-d1e137">Respondeo : Dicendum quod <name ref="#Ambrose">Ambrosius</name> tangit hic triplicem
            modum dimittendi peccata, scilicet secundum clavem auctoritatis, et haec est Dei
            iudicantis ; secundum clavem excellentiae, et haec est Verbi incarnati ; secundum clavem
            ministerii, et haec est ipsius sacerdotis. Et sic patet quomodo illa distinguuntur ; et
            patet quod non est contrarietas in littera. Vult enim <name ref="#Ambrose">Ambrosius</name> dicere quod peccata dicuntur dimitti a sacerdote, non per modum
            efficientis, sed ministrantis, et hoc dicit littera sequens.</p>
          <p xml:id="bb-d4e24445-d1e146">Ad illud quod obicitur, quod iudex punit, dicendum quod duplex est iudicium : in
            praesenti, et hoc est iudicium in poenitentiae foro, et hoc magis est misericordiae quam
            iustitiae, quia modo est tempus misericordiae ; et aliud iudicium postremum, et illud
            est iustitiae, quod. signanter notans dicit : Cum accepero tempus ; et de illo opponit,
            non autem de isto. Et sic patet illud.</p>
        </div>
        <div xml:id="bb-d4e24445-Dd1e150">
          <head xml:id="bb-d4e24445-Hd1e152">Dub. III.</head>
          <p xml:id="bb-d4e24445-d1e155">Item quaeritur de hoc quod dicit <name ref="#Augustine">Augustinus</name>, quod
            Ecclesiae caritas peccata dimittit. Videtur enim falsum dicere, quia solus Deus peccata
            dimittit ; sed Ecclesiae caritas non est Deus, sed unitas corporis mystici : ergo etc.
            Si tu dicas quod caritas Ecclesiae accipitur non formaliter, sed exemplariter, pro
            caritate quae est Spiritus Sanctus, similiter posset dicere quod Deus caeli et terrae
            peccata dimittit, et ita non magis competeret Ecclesiae quam alii.</p>
          <p xml:id="bb-d4e24445-d1e161">Respondeo : Dicendum quod caritas ibi stat pro caritate creata ; quod patet per
            determinationem adiunctam, cum dicit : Quae per Spiritum Sanctum diffunditur. Haec autem
            dicitur dimittere peccata quantum ad meritum, sicut exponit infra, quia viri sancti per
            caritatem suam merentur gratiam primam. Vel ideo dicitur dimittere, quia nulli
            dimittuntur nisi eis qui recipiuntur intra ecclesiasticam unitatem ; unde haeretici et
            schismatici, quamdiu extra Ecclesiam in haeresi et schismate perseverant, nec gratiam
            sibi nec aliis valent aliqualiter impetrare, de adultis loquendo.</p>
        </div>
        <div xml:id="bb-d4e24445-Dd1e165">
          <head xml:id="bb-d4e24445-Hd1e167">Dub. IV.</head>
          <p xml:id="bb-d4e24445-d1e170">Item quaeritur de expositione <name ref="#Jerome">Hieronymi</name> super hoc verbum :
            Quodcumque ligaveris super terram etc. ; quod si istud esset solum per ostensionem,
            nulla ergo differentia est sacerdotis Novi Testamenti ad Vetus. Et iterum, si sacerdos
            est arbiter et poenas potest secundum arbitrium suum imponere, ergo videtur quod ad
            voluntatem suam possit solvere et ligare. Item, aliquis hypocrita, qui habet signa
            contritionis, absolvitur a sacerdote ; quaero ergo hic : aut clavis errat aut non ? Si
            errat, ergo non deberet eum absolvere ; sed hoc falsum est, quia iudex secundum ea quae
            apparent debet iudicare. Si non errat, ergo videtur quod talis sit solutus in
            caelis.</p>
          <p xml:id="bb-d4e24445-d1e176">Respondeo : Dicendum quod quantum ad absolutionem a culpa sacerdos se habet per modum
            demonstrantis ; quantum ad absolutionem a poena se habet per modum dimittentis. Sed
            attendendum est quod efficacia sacramenti pendet ex idoneitate suscipientis ; actus enim
            activorum sunt in patiente disposito. Dico igitur quod in talem, qui videtur contritus,
            habet clavis effectum, quantum est de se ; sed quod non habet, hoc est ex fictione
            illius, ita quod, quamvis clavis non erret, tamen ille errat et decipit. Si autem ille
            qui solvit et ligat, secundum voluntatem, non secundum scientiae vel iuris regulam
            procedat, sic clavis non habet efficaciam ; et contra tales, qui volebant ad votum
            solvere et ligare, loquitur <name ref="#Jerome">Hieronymus</name>, ostendens hoc de
            supercilio et superbia procedere. Unde sicut sacramenta privantur efficacia, aut quia
            non recte administrantur aut quia non recte suscipiuntur, sic de clavibus oportet
            intelligi.</p>
        </div>
      </div>
    </body>
  </text>
</TEI>