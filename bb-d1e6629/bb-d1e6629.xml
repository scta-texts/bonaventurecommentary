<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 6, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 6, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e6629">
        <head xml:id="bb-d1e6629-Hd1e119">III, D. 6, A. 2, Q. 2</head>
        <head xml:id="bb-d1e6629-Hd1e122" type="question-title">Utrum modus unionis duarum naturarum sit singularis, an reperiatur
    aliquis unionis modus ei consimilis.</head>
        <p xml:id="bb-d1e6629-d1e125">Secundo quaeritur de illa unione quantum ad modum ; et est quaestio, utrum modus illius
    unionis sit singularis an reperiatur aliquis unionis modus ei consimilis.</p>
        <div xml:id="bb-d1e6629-Dd1e128" type="rationes-principales">
          <head xml:id="bb-d1e6629-Hd1e130">Rationes principales</head>
          <p xml:id="bb-d1e6629-d1e133">Et quod sit singularis, videtur. Auctoritate ipsius Algazelis, in sua Metaphysica, ubi
      ponit modos unius. Ibi enim dividit unum simpliciter et unum secundum quid. Unum simpliciter
      dividit in tres differentias : primo in unum, in quo non est multitudo nec actu nec
      potentia, ut punctus et unitas ; secundo in unum, in quo non est multitudo actu, quamvis sit
      potentia, sicut est linea ; tertio in unum, in quo est multitudo actu et potentia, ut lectus
      et membrum, in quibus sunt actu multa. Unum autem secundum quid in quinque differentias
      habet dividi, videlicet : in unum genere, ut est homo et bos ; in nnum specie, ut Socrates
      et Plato ; in unum accidente, ut est nix et cerusa ; in unum proportione, ut sunt auriga et
      nauta ; in unum subiecto, sicut dulce et album in aliqua substantia una. Sed nullo istorum
      modorum, ut patet discurrenti per singula, est illa unio qua est in Christo : ergo videtur
      quod modus illius unionis excedat omnes unionis modos.</p>
          <p xml:id="bb-d1e6629-d1e136">Item, hoc ipsum videtur auctoritate Aristotelis, qui dividit <mentioned> unum </mentioned>,
      in Prima Philosophia, in unum per se et in unum per accidens. Unum per accidens dicitur
      sicut duo accidentia in uno subiecto. Unum autem per se dicitur decem modis, scilicet :
      continuatione, quorum terminus unus ; unum specie vel forma, ut Socrates et Plato in homine
      ; unum genere ut homo et bos in animali ; unum definitione, ut illa quae habent eamdem
      definitionem, vel quorum unum est definitio alterius ; unum indivisibilitate, ut punctus ;
      unum numero, ut singulare ; unum simplicitate vel essentia, ut universale ; unum totalitate
      vel perfectione, ut circulus ; unum proportione, ut auriga et nauta ; unum materia, ut omnia
      corporalia. Sed nullo istorum modorum est unio in persona in Christo : ergo videtur quod sit
      unio modo singulari et proprio.</p>
          <p xml:id="bb-d1e6629-d1e142">Item, hoc ipsum videtur auctoritate <name ref="#Bernard">Bernardi</name>, Ad Eugenium, V, ubi distinguit <mentioned>
       unum </mentioned> novem modis, scilicet ubi ait sic : Est unitas collectiva, ut videlicet
      multi lapides faciunt unum acervum ; est unitas constitutiva, ut cum multae partes
      unumquodque totum constituunt ; est unitas coniugativa, qua fit ut duo iam non duo, sed una
      caro sint ; est unitas nativa, qua anima et carne unus homo nascitur ; est unitas
      potestativa, qua homo virtutis non instabilis, non dissimilis, sed unus sibimet nititur
      inveniri ; est unitas consentanea, cum per caritatem multorum hominum est cor unum et anima
      una ; est unitas votiva, cum anima omnibus votis Deo adhaerens unus spiritus est ; est
      unitas dignativa, qua limus noster a Dei Verbo in unam assumtus est personam. Est et
      postrema unitas Trinitatis, de qua ipse <name ref="#Bernard">Bernardus</name> subdit : Verum et quid sunt ad illud unum
      ? Ergo, si unitas ista, qua Dei Verbum unitum est carni speciali differentia, dicitur unitas
      dignativa, videtur ergo quod unio praedicta singularem modum habeat.</p>
          <p xml:id="bb-d1e6629-d1e154">Item, hoc ipsum videtur auctoritate prophetici verbi ; dicitur enim Ieremiae 31, 22 : Novum
      faciet Dominus super terram. Hoc, inquam, dicitur de illa unione creata ; sed non esset
      novum, si simile haberet : videtur ergo quod inter omnes uniones sit unio una
      singularis.</p>
          <p xml:id="bb-d1e6629-d1e158">Sed contra : Ad Ephesios 5, 31 : <quote xml:id="bb-d1e6629-Qd1e160">Erunt duo in carne una ; Sacramentum hoc magnum est
       ; ego autem dico in Christo et in Ecclesia</quote>, Glossa : <quote xml:id="bb-d1e6629-Qd1e163">Quia Christus, qui
       Deus erat apud Patrem, per quem et facti sumus, factus est per carnem particeps noster, ut
       illius capitis corpus essemus</quote>. Ergo videtur quod unitas illa quae est Verbi ad
      carnem sit consimilis illi quae est viri ad uxorem : non igitur est unitas singularis.</p>
          <p xml:id="bb-d1e6629-d1e167">Item, illa unitas, qua Verbum est unitum carni, est unitas personalis, sicut supra ostensum
      est ; sed unitas illa qua anima unitur carni, quae est unitas nativa, est unitas personalis
      : ergo videtur quod illa unitas com munis sit cum aliis creaturis.</p>
          <p xml:id="bb-d1e6629-d1e170">Item, unitas illa, qua Deus unitur carni, est ex summa potestate Dei ; unde, in quadam
      Sequentia : Potestate, non natura, fit Creator creatura. Ergo videtur quod illa sit unitas
      potestativa ; sed ille modus competit et reperiur in creatura : ergo etc.</p>
          <p xml:id="bb-d1e6629-d1e173">Item, aut illa unio, qua divinitas unitur humanitati, est naturalis aut gratuita. Si
      naturalis, ergo continetur sub imitatibus illis quae a <name ref="#Aristotle">Philosopho</name> assignantur. Si gratuita,
      ergo, cum unitas gratuita sit unitas votiva, sicut dicit <name ref="#Bernard">Bernardus</name>, videtur quod iste modus
      unitatis divinae non faciat specialem unitaiis differentiam.</p>
        </div>
        <div xml:id="bb-d1e6629-Dd1e183">
          <head xml:id="bb-d1e6629-Hd1e185">Conclusio</head>
          <head xml:id="bb-d1e6629-Hd1e188" type="question-title">Unio duarum naturarum in personae unitate quoad omnes conditiones
      simul collectas superexcedit omnem naturam et gratiam communem et philosophicam
      rationem</head>
          <p xml:id="bb-d1e6629-d1e191">Respondeo : Dicendum quod sicut nulla creatura perfecte Deo assimilatur, sed quodam modo
      est similis, quodam modo dissimilis, et ubi una creatura habet similitudinem, frequenter
      alia habet dissimilitudinem : per hunc modum intelligendum est circa hanc sacratissimam
      unionem. Si enim loquamur de ipsa quantum ad speciales eius conditiones singillatim
      acceptas, sic potest habere convenientiam cum modis unitatum in creaturis repertis ; si
      autem loquamur quantum ad collectionem suarum proprietatum, sic dicit modum unitatis
      singularis.</p>
          <p xml:id="bb-d1e6629-d1e194">Et hoc patet sic. In hac enim unione est considerare distantiam unibilium, unionis
      principium, unionis terminum et unitorum vinculum. Quantum ad distantiam unibilium, qua
      unitur Creator creaturae, convenit cum unitate votiva. Quantum ad unionis principium
      convenit cum unitate potestativa, quia talis unitas est ex divina virtute et mera gratia.
      Quantum autem ad unionis terminum convenit cum unitate nativa, quae quidem terminatur ad
      unitatem personae. Quantum autem ad unionis vinculum convenit cum unitate coniugativa, in
      qua est vinculum perpetuum et individua copula. Quantum autem ad omnes conditiones simul
      collectas nullum modum habet unitatis sibi consimilem, quia superexcedit omnem naturam et
      omnem aliam gratiam communem, videlicet quod divina natura et humana uniantur in unam
      personam indissolubiliter per Dei potentiam.</p>
          <p xml:id="bb-d1e6629-d1e197">Et ideo concedendum est quod talis unio superexcellit omnem considerationem philosophicam ;
      nec mirum, quia ad ipsam vix pertingit ratio per fidem elevata. Et ideo <name ref="#Bernard">Bernardus</name> secundum
      istam unionem assignavit specialem unitatis differentiam, vocans eam unitatem dignativam.
      Concedendae sunt igitur rationes quae sunt ad istam partem.</p>
        </div>
        <div xml:id="bb-d1e6629-Dd1e205">
          <head xml:id="bb-d1e6629-Hd1e207">Ad rationes</head>
          <p xml:id="bb-d1e6629-d1e210">Ad illud ergo quod obicitur in contrarium, quod similis est unioni coniugativae, iam patet
      responsio, quia, etsi sit similitudo quantum ad vinculum, non tamen est similittido quantum
      ad terminum vel distantiam unibilium.</p>
          <p xml:id="bb-d1e6629-d1e213">Ad illud quod obicitur, quod similis est unitati nativae, pro eo quod est unio in. persona,
      dicendum quod, etsi sit similitudo quantum ad terminum, non tamen quantum ad vinculum vel
      distantiam unibilium.</p>
          <p xml:id="bb-d1e6629-d1e216">Ad illud quod obicitur, quod est similis unitati potestativae, dicendum quod, etsi sit
      similitudo quantum ad principium, quia utraque est ex virtute divina, dissimilitudo tamen
      est quantum ad vinculum et quantum ad terminum.</p>
          <p xml:id="bb-d1e6629-d1e219">Ad illud quod obicitur, quod est similis unitati votivae, cum sit per gratiam, dicendum
      quod est alia gratiae differentia, qua anima unitur Deo per caritatem perfectam et qua
      natura humana unitur Verbo in unitatem personae. Nec tantum quantum ad hoc est differentia,
      sed etiam quantum ad vinculum et quantum ad terminum ; et ideo ista unio facit singularem
      modum.</p>
          <p xml:id="bb-d1e6629-d1e223">Si autem quaeratur sufficientia unitatum modorum assignatorum, dicendum quod ista quaestio
      alibi habet suum locum, et singula suis locis tractanda sunt. Illorum tamen novem modorum
      unitatum, quos <name ref="#Bernard">Bernardus</name> assignat, potest sic sumi sufficientia. Est enim unitas naturalis
      et gratuita et unitas super utramque constituta. Unitas autem naturalis est in quadruplici
      differentia. Quaedam enim est per aggregationem rerum differentium distinctarum, sicut
      unitas collectiva ; quaedam est per colligationem rerum formaliter differentium sive partium
      heterogenearum, et sic est unitas constitutiva ; quaedam. per coniunctionem differentium
      sexu operatione convenientium, et sic est unitas coniugativa ; quaedam per unionem
      differentium naturarum in unionem concurrentium, et sic est unitas nativa. Unitas autem
      gratuita similiter quatuor habet differentias. Aut enim est unitas eiusdem animae ad se
      secundum statuum diversitatem, et sic est unitas potestativa ; aut multorum hominum ad
      invicem secundum caritatem, et sic est unitas consentanea ; aut animae ad Deum per
      voluntatis conformitatem, et sic est unitas votiva ; aut humanae naturae ad divinam secundum
      personae unitatem, et sic est unitas dignativa. Unitas autem super utramque constituta,
      videlicet super naturalem et gratuitam, est una sola, videlicet unitas Trinitatis, quam
      quidem unam esse decet solam, ut in ea sit status omnium unitatum. </p>
        </div>
      </div>
    </body>
  </text>
</TEI>