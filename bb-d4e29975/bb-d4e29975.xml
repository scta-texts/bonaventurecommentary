<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e29975">
        <head xml:id="bb-d4e29975-Hd1e108">Quaestio 3</head>
        <head xml:id="bb-d4e29975-Hd1e111" type="question-title">In quo loco debeat fieri unctio.</head>
        <p xml:id="bb-d4e29975-d1e114">Tertio quaeritur, in quo loco debeat fieri unctio.</p>
        <div xml:id="bb-d4e29975-Dd1e117" type="rationes-principales">
          <head xml:id="bb-d4e29975-Hd1e119">Rationes principales</head>
          <p xml:id="bb-d4e29975-d1e122">Et quod totum corpus debeat inungi, videtur : Quoniam talis unctio aut est contra
            infirmitatem corporalem, aut contra infirmitatem spiritualem. Si contra corporalem, cum
            ergo mortalis infirmitas per totum corpus diffusa sit, totum debet inungi. Si contra
            spiritualem sed spiritualis infirmitas non concernit aliquam partem determinate : ergo
            etc.</p>
          <p xml:id="bb-d4e29975-d1e125">Item, unctio sacramentalis significat unctionem gratuitam et spiritualem quae est in
            anima ; sed anima est in qualibet parte corporis tota : ergo etc.</p>
          <p xml:id="bb-d4e29975-d1e128">Item, unctio devotionis respicit animam secundum potentiam intellectivam ; sed illa
            nullius partis corporalis est actus : ergo nulla pars corporis determinate debt inungi ;
            ergo totum corpus inungendum est.</p>
          <p xml:id="bb-d4e29975-d1e131">Item, cum quis purificatur ab originali, totus immergitur, si sit aqua sufficiens :
            ergo similiter, si oleum est sufficiens, totus videtur inungendus.</p>
          <p xml:id="bb-d4e29975-d1e135">Sed contra : Matthaei 15, 19 : <quote xml:id="bb-d4e29975-Qd1e137" source="http://scta.info/resource/mt15_19">De corde procedurit cogitationes
              malae, furta</quote> etc. ; secundum illud omnia peccata ex corde procedunt : ergo ad
            deletionem peccatorum significandam sufficit locum cordis inungere.</p>
          <p xml:id="bb-d4e29975-d1e141">Item, unctio Confirmationis in unica parte sola fit, scilicet in fronte : ergo pari
            ratione et ibi unctio huius sacramenti.</p>
          <p xml:id="bb-d4e29975-d1e144">Item, si in pluribus partibus distincte, ergo plures sunt unctiones : ergo plura
            sacramenta ; pes enim et manus specie differunt secundum naturam organizationis.</p>
          <p xml:id="bb-d4e29975-d1e147">Item, si in diversis partibus debet fieri inunctio, cum contingat frequenter multa
            membra corporis amittere ex sola aegritudine, videtur quod aegritudo perfectione
            sacramenti faciat carere ; quod non est conveniens.</p>
          <p xml:id="bb-d4e29975-d1e150">Quaeritur ergo, quae membra debeant inungi et utrum mutilata debeant inungi.</p>
        </div>
        <div xml:id="bb-d4e29975-Dd1e154">
          <head xml:id="bb-d4e29975-Hd1e156">Conclusio</head>
          <head xml:id="bb-d4e29975-Hd1e159" type="question-title">In extrema unctione non totum corpus nec una determinata pars
            sed septem partes inunguntur</head>
          <p xml:id="bb-d4e29975-d1e162">Respondeo : Dicendum quod in talibus, ut saepe dictum est, finis imponit necessitatem
            his quae sunt ad finem. Quoniam igitur istud sacramentum principaliter ordinatur ad
            venialium deletionem, secundum quod ex textu beati Iacobi innuitur, et venialia
            perpetrantur ab anima secundum coniunctionem ipsius ad carnem corruptam, et hoc est per
            potentias, per quas unitur corpori ut organico : ideo recte in deletione talium
            peccatorum debet medicamentum exterius adhiberi, secundum id quod habet sensibile, circa
            organa ipsarum potentiarum. Est autem triplex potentia animae, secundum quam regit
            corpus et eruditur et secundum quam ad exterius comparatur, scilicet sensitiva,
            generativa et progressiva : et ideo organa istarum potentiarum debent inungi. Et quoniam
            quinque sunt organa deservientia quinque sensibus, scilicet os, oculi, nares, aures et
            manus, et lumbi deserviunt generativae et pedes virtuti progressivae, ideo istae septem
            partes inunguntur. Et sic patet quod nec totum corpus debet inungi nec una pars
            determinata.</p>
        </div>
        <div xml:id="bb-d4e29975-Dd1e167">
          <head xml:id="bb-d4e29975-Hd1e169">Ad rationes</head>
          <p xml:id="bb-d4e29975-d1e172">1-3. Ad illud ergo quod obicitur de infirmitate spirituali, quod non determinat partem,
            dicendum quod verum est, quod non determinat partem in qua sit, verumtamen determinat
            partem per quam contrahitur. Et per hoc patent duo sequentia de anima, quod est in
            qualibet parte corporis, et de potentia intellectiva, quoniam, etsi anima secundum
            essentiam sit in qualibet parte corporis tota, et secundum potentiam intellectivam
            partem determinatam corporis non concernat, tamen secundum potentiam sensitivam et
            operativam determinat sibi aliquas partes corporis organizatas, in quibus delectatur et
            secundum quarum delectationes diversa incurrit peccata.</p>
          <p xml:id="bb-d4e29975-d1e175">Ad illud quod obicitur de Baptismo, dicendum quod non est simile, pro eo quod in
            originali tota caro foedatur, sed in venialis peccati commissione aliquis actus
            specialis potentiae concernitur.</p>
          <p xml:id="bb-d4e29975-d1e178">Ad illud quod obicitur in oppositum de corde, dicendum quod, etsi de cordis affectu
            procedant omnia, tamen per diversas potentias subministrantes.</p>
          <p xml:id="bb-d4e29975-d1e181">Ad illud quod obicitur de unctione Confirmationis, dicendum quod non est simile, pro eo
            quod illa est contra pusillanimitatem et verecundiam determinate ; sed haec contra
            venialia peccata, quae respiciunt actus omnium potentiarum</p>
          <p xml:id="bb-d4e29975-d1e185">Ad illud quod obicitur, quod ergo plura sunt sacramenta, dicendum quod illae partes non
            inunguntur nisi prout concurrunt in unum cui deserviunt et secundum cuius nutum moventur
            ; et ideo, quia unctio est in his secundum unam naturam et per comparationem ad unum,
            ideo unum est sacramentum.</p>
          <p xml:id="bb-d4e29975-d1e188">Ad illud quod obicitur de illis qui perdunt haec membra, dicendum quod, quamvis sint
            mutilati, tamen debent inungi. Et si tu obicias, quod est implicatio falsi in forma,
            dicendum quod falsum est, quia caeci frequenter vellent videre pulcra, et surdi auditum
            desiderant, quamvis non audiant ; et ideo recte debent in talibus membris inungi, quia
            per talia membra aut peccaverunt aut peccare voluerunt, saltem veniali appetitu.</p>
          <p xml:id="bb-d4e29975-d1e191">Si tu quaeras, cum per membra genitalia maxime culpa in hominibus contrahatur ; sive
            perpetretur venialis et mortalis, ut quid non inunguntur ? dicendum quod hoc est propter
            foeditatem membri, propter quam natura rationalis erubescit non solum tangere, sed
            videre, sed quod plus est, nominare, et amplius erubescit cogitare ; et ideo absit quod
            oleum sanctum debeat ibi apponi, sed loco illorum membrorum inunguntur lumbi. Credo
            etiam quod parcitur verecundiae infirmorum, quia nemo est ratione utens qui non
            erubescat membra illa aliis demonstrare, immo ipsemet erubescit videre.</p>
        </div>
      </div>
    </body>
  </text>
</TEI>