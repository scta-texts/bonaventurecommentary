<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 33, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 33, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e30595">
        <head xml:id="bb-d1e30595-Hd1e119">III, D. 33, A. 1, Q. 4</head>
        <head xml:id="bb-d1e30595-Hd1e122" type="question-title">Utrum virtutes cardinales debeant esse tantum quatuor an
    plures.</head>
        <p xml:id="bb-d1e30595-d1e125">Quarto quaeritur de virtutibus cardinalibus quantum ad numerum, et est quaestio, utrum tantum
    debeant esse quatuor an plures vel pauciores.</p>
        <div xml:id="bb-d1e30595-Dd1e128" type="rationes-principales">
          <head xml:id="bb-d1e30595-Hd1e130">Rationes Principales</head>
          <p xml:id="bb-d1e30595-d1e133">Et quod tantum sint quatuor, videtur. Per illud quod dicitur Sapientiae 8, 7, quod
      sapientia <quote xml:id="bb-d1e30595-Qd1e135">docet sobrietatem prudentiam, iustitiam et fortitudinem</quote>. Si ergo
      nomimit virtutes cardinales sufficienter, videtur quod sint quatuor, et non plures nec
      pauciores.</p>
          <p xml:id="bb-d1e30595-d1e139">Item, hoc ipstim probatur per Glossam, Genesis 2, 10, ubi dicitur quod <quote xml:id="bb-d1e30595-Qd1e141">fluvius, qui
       egrediebatur de paradiso, dividebatur in quatuor capita</quote> ; ibi dicit Glossa quod
      per illa quatuor capita intelliguntur quatuor virtutes cardinales.</p>
          <p xml:id="bb-d1e30595-d1e145">Item, hoc ipsum ostenditur per <name ref="#Augustine">Augustinum</name>, qui, in libro De moribus Ecclesiae, dicit
      affectum virtutis esse quadripartitum ; sed constat quod hoc non potest intelligi nisi de
      cardinalibus : ergo etc.</p>
          <p xml:id="bb-d1e30595-d1e151">Item, hoc ipsum ostenditur per <name ref="#Aristotle">Philosophum</name> et per alios tractatores qui de hac materia
      loquuniur, qui omnes virtutes consuetudinales et politicas reducunt ad numerum
      quaternarium.</p>
          <p xml:id="bb-d1e30595-d1e158">Sed contra : Virtutes theologicae sunt tres propter trinitatem obiectorum et potentiarum ;
      sed in eisdem potentiis sunt virtutes cardinales et theologicae, licet secundum aliam et
      aliam comparationem : ergo videtur quod sint tantum tres.</p>
          <p xml:id="bb-d1e30595-d1e161">Item, virtus quae ordinat ad alterum est tantum una, videlicet iustitia ad proximum. Ergo
      videtur quod una sit tantum virtus per quam homo ordinatur ad se ipsum ; aut si tres sunt
      virtutes per quas ordinatur in se, videtur quod tres sint per quas ordinetur homo ad
      proximum, ita quod non tantum sint quatuor, sed etiam se extendant usque ad numerum
      senarium.</p>
          <p xml:id="bb-d1e30595-d1e164">Item, super illud Matthaei 15, 38 : <quote xml:id="bb-d1e30595-Qd1e166">Erant qui manducaverunt quasi quatuor millia
       hominum</quote>, Glossa : <quote xml:id="bb-d1e30595-Qd1e169">Per prudentiam est cognitio rerum appetendarum et
       vitandarum ; secunda est refrenatio cupiditatis ab his quae temporaliter delectant ;
       tertia est firmitas contra molestias saeculi ; quarta vero, quae per. omnes diffunditur,
       est dilectio Dei et proximi</quote>. Si ergo dilectio Dei et proximi ponitur una inter
      cardinales virtutes, videtur quod sint plures quam quatuor.</p>
          <p xml:id="bb-d1e30595-d1e173">Item, humilitas, patienti et obedientia sunt magnae virtutes nec tamen sunt aliqua
      praedictarum nec videntur theologicae. Ergo videtur quod cardinalis virtus non sufficienter
      dividatur per quatuor membra. Est ergo quaestio de praedictarum virtutum cardinalium numero
      et sufficientia.</p>
        </div>
        <div xml:id="bb-d1e30595-Dd1e177">
          <head xml:id="bb-d1e30595-Hd1e179">Conclusio</head>
          <head xml:id="bb-d1e30595-Hd1e182" type="question-title">Numerus et sufficientia virtutum cardinalium consistit in
      quaternario.</head>
          <p xml:id="bb-d1e30595-d1e185">Respondeo : Dicendum quod absque dubio numerus et sufficientia virtutum cardinalium
      consistit in quaternario. Huius autem numeri ratio et sufficientia assignatur multis modis,
      qui, etsi per omnia non sint rationabiles, tamen conficiunt unum modum dicendi rationabilem
      et sufficientem. Possunt autem hi modi dicendi ad quatuor reduci secundum quadruplicem
      comparatioriem ipsius cardinalis virtutis, videlicet ad proprium subiectum, ad actum
      intrinsecum, ad suum oppositum et ad proprium obiectum.</p>
          <p xml:id="bb-d1e30595-d1e188">Primus igitur modus sumendi est penes diversitatem subiectorum. Subiecta enim proxima et
      immediata ipsarum virtutum sunt potentiae animae sive vires, quae sunt tres, videlicet
      rationalis, concupiscibilis et irascibilis, ita quod fortitudo est in irascibili,
      temperantia est in concupiscibili, sed iustitia et prudentia sunt in rationali, secundum
      quod dupliciter habet ad alias vires comparari : vel in ratione consiliantis, et sic est
      prudentia ; vel in ratione sententiantis, et sic est iustitia ; sive secundum quod habet
      considerari in se, et sic perficitur habitu prudentiae ; vel secundum quod habet alias
      regere et ordinare, et sic perficitur habitu iustitiae.</p>
          <p xml:id="bb-d1e30595-d1e191">Secundus autem modus sumendi sufficientiam virtutum attenditur se : cundum diversitatem
      actuum intrinsecorum. Tres enim sunt actus qui necessario concurrunt ad virtutem, videlicet
      scire, velle et impermutabiliter operari. Scire autem quid sit agendum est ipsius prudentiae
      ; velle vero bonum est ipsius iustitiae ; impermutabiliter vero operari est temperantiae et
      fortitudinis, sed temperantiae in prosperis, fortitudinis in adversis.</p>
          <p xml:id="bb-d1e30595-d1e195">Tertius vero modus sumendi attenditur penes comparationem ad opposita, quae sunt quatuor
      nobis per peccatum inflicta, videlicet ignorantia, concupiscentia, infirmitas et malitla. Et
      contra ignorantiam est virtus prudentiae, contra concupiscentiam est virtus temperantiae,
      contra infirmitatem est virtus fortitudinis, et contra malitiam est virtus iustitiae. Et hic
      modus dicendi videtur satis rationabilis esse ; verumtamen a posteriori sumptus est, quia
      non virtutes per vitia, sed vitia per virtutum merita distinguuntur.</p>
          <p xml:id="bb-d1e30595-d1e198">Quartus autem modus sumendi est ex parte ipsorum obiectorum, et iste modus sumendi videtur
      esse rationabilior, quia habitus per actus, et actus per obiecta diversificari habent. Et
      hic modus sumendi habet quadruplicari. Uno modo sic : nam virtutes aut sunt circa passiones
      aut circa actiones. Si circa passiones, aut illatas, et sic est fortitudo ; aut innatas, et
      sic est temperantia. Si circa actiones, aut circa actiones intrinsecas, quae quidem
      consistunt in eligendo, et sic est prudentia ; aut circa extrinsecas, quae quidem consistunt
      in exsequendo, et sic est iustitia, ad quam spectat unicuique tribuere iura sua. Alio modo
      potest sumi sic a parte obiecti, quia virtus aut negotiatur circa malum aut circa bonum. Si
      circa malum, aut est innatum, et sic est temperantia ; aut illatum, et sic est fortitudo. Si
      circa bonum, aut ratione utilis et expedientis, et sic est prudentia ; aut ratione honesti
      et laudabilis, et sic est iustitia. Alio vero modo sumitur sic : quia virtus cardinalis aut
      ordinat ad proximum aut ordinat ad se ipsum. Si ad se ipsum, aut in eligendis, et sic est
      prudentia ; aut in respuendis, et sic est temperantia. Si vero ordinat ad proximum, aut hoc
      est in reddendis, et sic est iustitia ; aut in sustinendis, et sic est fortitudo.</p>
          <p xml:id="bb-d1e30595-d1e201">Omnes tamen hi modi dicendi aliquam videntur habere calumniam nec usquequaque attingere ad
      rationem propriam. Et ideo adhuc restat alius modus dicendi, qui respectu praedictorum est
      septimus et omnibus praedictis videtur esse magis idoneus. Cum enim virtus cardinalis
      dicatur quia ordinat hominem circa ea quae sunt ad finem sive circa quid creatum, cum homo
      habeat comparari ad se ipsum et ad alterum, virtus cardinalis aut est regulativa actuum
      hominis respectu sui aut respectu proximi. Si respectu sui, hoc potest ese tripliciter
      secundum actum principalem triplicis virtutis, videlicet rationalis, circa quam est
      prudentia ; concupiscibilis, circa quam est temperantia ; et irascibilis, circa quam
      fortitudo consistit. Si vero ordinet ad alterum, sic est una virtus, quae quidem dicitur
      iustitia, quia una est ratio secundum quam ad alterum ordinat, videlicet ratio debiti. Et
      quia haec ratio potest aftendi secundum actum cuiuslibet potentiae, hinc est quod iustitia
      cardinalis circuire dicitur omnes vires et tamen una est propter unam rationem ordinandi ad
      alterum. Et sic patet numerus et sufficientia praedictarum quatuor virtutum.</p>
        </div>
        <div xml:id="bb-d1e30595-Dd1e206">
          <head xml:id="bb-d1e30595-Hd1e208">Ad Rationes</head>
          <p xml:id="bb-d1e30595-d1e211">Ad illud vero quod primo obicitur in contrarium, quod virtutes theologicae sunt tres
      secundum trinitatem potentiarum etc., dicendum quod non est simile, quia virtutum
      theologicarum est ordinare hominem ad Deum, qui solus est finis omnium bonorum ; cardinalium
      vero est hominem ordinare ad se et ad proximum : et ideo necesse est plures virtutes
      reperiri ex parte ista quam ex illa, propter unam comparationis differentiam superadditam,
      ratione cuius attenditur iustitia.</p>
          <p xml:id="bb-d1e30595-d1e214">Ad illud quod obicitur, quod iustitia, quae ordinat ad alterum, est tantum una : ergo
      similiter et aliae virtutes cardinales, quae ordinant hominem ad se ipsum, dicedum quod non
      est simile. Et ratio huius est, quia virtutes, quae respiciunt hominem in se, attenduntur
      penes actus virium principales, qui quoniam diversi sunt, necesse est illas esse diversas ;
      sed virtus, quae ordinat ad alterum, non sumit rationem distinctionis ab actibus
      principalibus ipsarum virium, pro eo quod per eosdem actus, secundum quos, ordinatur homo in
      se, ordinatur etiam ad proximum : et ideo distinctionem sumit ex ratione comparandi ad
      alterum. Et quia ratio illa, ut dictum est, unica est, ideo virtus iustitiae, quae est ad
      alterum ordinativa, habet unitatem ; nec ex hoc oportet de aliis similiter concludere, quia
      non est simile bine et inde.</p>
          <p xml:id="bb-d1e30595-d1e217">Ad illud quod obicitur, quod praeter has virtutes cardinales Glossa ponit dilectionem Dei
      et proximi, dicendum quod ipsa dilectio proximi non ponitur ibi quia sit virtus cardinalis,
      sed quia ipsa est quae maxime adiuvat iustitiam virtutem, ut affectum nostrum possit
      respectu proximi recte regulare. Nisi enim quis proximum suum diligat, non est facile ut ius
      debitum sibi reddat.</p>
          <p xml:id="bb-d1e30595-d1e220">Ad illud quod obicitur de aliis virtutibus, utpote de humilitate, patientia et obedientia,
      dicendum quod omnes illae virtutes pro magna parte reduci habent ad istas sicut ad radicalia
      principia, in quibus residens est ratio movendi et dirigendi primaria ; propter quod etiam
      cardinales, a cardine nuncupantur. Unde patientia ad fortitudinem reducitur et aliae plures,
      quae sunt ipsius species materiales, secundum quod innuunt tractatores morales. Humilitas
      vero et obedientia reduci habent ad ipsam iustitiam. Et si tu obicias, quod humilitas non
      semper ordinat ad alterum ; et similiter patientia, responderi potest quod idem homo
      sortitur rationem duplicis personae, sicut patet : homo cum accusat se ipsum, idem est
      accusator et reus ; et cum iudicat se ipsum, idem est iudex et condemnatus. Sic
      intelligendum est in humilitate et patientia et aliis etiam speialibus virtutibus, quae
      reduci habent ad ipsam iustitiam, secundum quod est virtus cardinalis et specialis. Dicitur
      tamen omnes vires circuire, quia aliqui habitus, qui ad ipsam reducuntur, spectant ad partem
      rationalem, sicut veritas ; aliqui ad concupiscibilem, sicut largitas ; aliqui ad
      irascibilem, sicut ira per zelum et poenitentia, secundum quod in quarto libro, distinctione
      decima quarta dicitur. Et per hoc patet responsio ad obiecta.</p>
        </div>
      </div>
    </body>
  </text>
</TEI>