<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 38, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 38, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e36305">
        <head xml:id="bb-d1e36305-Hd1e119">III, D. 38, Dubia</head>
        <div xml:id="bb-d1e36305-Dd1e122">
          <head xml:id="bb-d1e36305-Hd1e124">Dub. I.</head>
          <p xml:id="bb-d1e36305-d1e127">In parte ista sunt quaestiones circa litteram. Et primo quaeritur de hoc quod dicit de
      mendacio obstetricum, quod propter misericordiam veniale fuit peccatum, non tamen nullum.
      Sed contra hoc obicitur per illud quod dicit Gregorius, in Glossa super 1, 21 Exodi :
      Benignitatis earum merces, quae in aeterna vita remunerari poterat, per culpam mendacii in
      terrenam recompensationem commutata est. Sed nihil commutat mercedem aeternam in temporalem
      nisi mortale peccatum : ergo videtur quod mortaliter peccaverunt. Item, videtur quod hic
      contradicat <name ref="#Jerome">Hieronymus</name> Gregorio. <name ref="#Jerome">Hieronymus</name> enim dicit quod aedificavit eis Dominus domos
      spirituales : ergo non videtur quod fetribuerit eis in praesenti.</p>
          <p xml:id="bb-d1e36305-d1e136">Respondeo : Dicendum quod circa hoc est duplex modus dicendi. Quidam volunt dicere quod
      mendacium obstetricum habuit duplicem respectum, videlicet ad vitam puerorum et ad vitam
      propriam ; mentiebantur enim pro utraque servanda. Et secundum quod habuit respectum ad
      vitam puerorum, sic erat ex pietate ; secundum autem quod habuit respectum ad servandam
      vitam propriam, quam magis dilexerunt quam veritatem, sic erat ex libidine. Et primo modo
      erat peccatum veniale, quia erat mendacium officiosum ; secundo modo erat peccatum mortale,
      quia procedebat ex mala radice, videlicet ex libidinoso amore vitae propriae, et eo tempore
      quo veritas confitenda esset : et ideo haec culpa abstulit eis mercedem quam meruerant ex
      pietate, quam prius habuerant servando parvulos ex timore Dei. Et secundum hoc dicunt
      currere diversas Sanctorum auctoritates. Sed iste modus satis calumniabilis est, quia durum
      videtur dicere quod aliquis pro servanda proprii corporis salute mortaliter peccet, dicendo
      aliquod mendacium leve.</p>
          <p xml:id="bb-d1e36305-d1e139">Alius modus dicendi est quod in ipsis obstetricibus duo est considerare, pietatis
      beneficium praecedens et mendacium subsequens. Et primum fuit ex quadam naturali pietate nec
      erat meritorium, sed disponebat ad meritum ; mendacium vero subsequens disponebat ad
      contrarium ; et ideo pietas praecedens fuit temporaliter remunerata propter mendacium, non
      quia mendacium illud auferret vitam gratiae prius habitae, sed quia ad gratiam habendam viam
      praecluderet, quod quidem bene potest facere peccatum veniale. Et hoc est quod vult
      Gregorius dicere, cum dicit : Benignitatis earum merces, quae in aeterna vita remunerari
      poterat ; poterat, inquam, non potentia disposita et propinqua, sed potentia remota. Et ex
      hoc patet quod nulla est controversia inter Gregorium et <name ref="#Augustine">Augustinum</name>, nulla etiam est
      contrarietas inter eos et <name ref="#Jerome">Hieronymum</name>, quia non vult dicere <name ref="#Jerome">Hieronymus</name> quod obstetrices
      habuerint domos spirituales per assecutionem gratiae, sed quia quodam modo ad gratiam
      praeparatae fuerunt per timorem et pietatem.</p>
        </div>
        <div xml:id="bb-d1e36305-Dd1e152">
          <head xml:id="bb-d1e36305-Hd1e154">Dub. II.</head>
          <p xml:id="bb-d1e36305-d1e157">Item quaeritur de hoc quod dicit quod quartum sola mentiendi fallendique libidine fit, quod
      merum mendacium est. Contra hoc enim obicitur : videtur enim quod nullum tale sit mendacium,
      quia, secundum quod dicit Dionysius, nullus operatur ad malum aspiciens. Si ergo mentiri de
      se malum est, videtur quod nullus unquam mentiatur solummodo aspiciens ad ipsum mendacium.
      Item, libido est radix omnium malorum : ergo non solum convenit quarto generi mendacii, sed
      etiam omni mendacio quod fit ex libidine : ergo penes hoc non debet assignari aliquod genus
      mendacii. Item, mendacium, quod fit sola libidine mentiendi, nullum habet excusatorium ; et
      peccattun quanto minus habet excusationis, tanto est gravius : ergo videtur quod illud
      mendacium sit primum et capitale inter omnia mendacia et non sit quartum genus.</p>
          <p xml:id="bb-d1e36305-d1e160">Respondeo : Ad hoc dicendum est quod mendacium illud dicitur fieri ex libidine, quo quidem
      homo mentitur solum ut placeat sibi. Propter quod notandum est quod libido multipliciter
      dicitur. Uno modo dicitur libido improba voluntas ; et sic est radix mortalium peccatorum.
      Alio modo dicitur libido quaecumque immoderata delectatio ; et sic libido dicitur a libendo,
      et hoc modo non solum est radix mortalium, sed etiam venialium. Hoc autem dupliciter potest
      accipi : vel communiter, prout quaerit finem in actu proprio aut consequenti ; aut
      specialiter, prout in actu proprio quiescit. Primo quidem modo communis est omni peccato ;
      secundo vero modo penes ipsam accipitur differentia mendacii quod fit ex libidine, quod,
      inquam, non dicitur fieri ex libidine, quia procedat ex mala voluntate, sed quia homo in
      mentiendo non quaerit aliud quam semetipsum oblectare in ipso mendacio. Et huiusmodi minus
      malum est quam illud in quo intendit alii nocere et maius malum est quam illud in quo
      intendit alii prodesse ; et ideo medium locum tenet inter mendacioruni genera.</p>
          <p xml:id="bb-d1e36305-d1e163">Ad illud ergo quod primo obicitur, quod nullus operatur ad malum aspiciens, dicendum quod
      in mendacio duo sunt, videlicet veritatis absentia et quaedam ars et astutia. Et licet non
      delectetur quis in absentia veritatis, contingit tamen aliquem delectari in quadam arte et
      astutia mentiendi ; et hoc aliquo modo habet speciem boni. Et ratione illius dicit
      <name ref="#Augustine">Augustinus</name> quod sola mentiendi libidine contingit aliquem mentiri.</p>
          <p xml:id="bb-d1e36305-d1e169">Ad illud quod obicitur, quod libido est radix omnium malorum, dicendum quod libido ibi
      sumitur large ; sed hic appropriatur ad delectationem quae habetur in ipso actu mentiendi,
      qua quis finem in se quaerit et non in altero ; quae ideo constituit speciem mendacii,
      quoniam in aliis speciebus mendacii homo non tantum in se, sed etiam in aliis finem
      quaerit.</p>
          <p xml:id="bb-d1e36305-d1e173">Ad illud quod obicitur, quod illud mendacium dicitur esse maximum, dicendum quod hoc non
      est verum, quia magnitudo mendacii attenditur secundum maiorem obliquationem intentionis ;
      magis autem obliquatur qui in mendacio intendit alium offendere quam semetipsum delectare :
      et ideo ratio illa non valet.</p>
        </div>
        <div xml:id="bb-d1e36305-Dd1e177">
          <head xml:id="bb-d1e36305-Hd1e179">Dub. III.</head>
          <p xml:id="bb-d1e36305-d1e182">Item quaeritur de hoc quod dicit : Mendacium est falsa vocis significatio cum intentione
      fallendi. Obicitur enim contra hoc, quia abstracti et concreti eadem est definitio. Sed
      mentiri potest quis sine falsa vocis significatione, secundum quod <name ref="#Lombard">Magister</name> dicit post,
      videlicet cum quis, intendens dicere falsum, dicit verum : ergo ista non est recta
      definitio. Item, sicut mendacium contingit esse in verbis, ita etiam contingit esse in
      factis. Ergo non tantum debet dici falsa vocis significatio, sed etiam falsa operis
      significatio. Item, videtur quod praedida notificatio non conveniat omni mendacio, quia qui
      mentitur mendacio officioso non intendit fallere, sed prodesse ; et qui etiam mentitur
      mendacio iocoso non intendit nisi se delectare. Ergo non videtur ista definitio omni
      mendacio convenire.</p>
          <p xml:id="bb-d1e36305-d1e188">Respondeo : Dicendum quod, sicut tactum fuit in praecedentibus, ad completum esse mendacii
      duo concurrunt, videlicet falsa vocis significatio sicut materiale et fallendi intentio
      sicut formale ; et ideo recte est assignata praedicta notificatio mendacii.</p>
          <p xml:id="bb-d1e36305-d1e191">Ad illud vero quod obicitur, quod abstracti et concreti eadem est definitio, dicendum quod
      mendacium, sicut prius tactum est, non tantum dicit comparationem ad mentientem, sed etiam
      ad ipsam rem de qua fit sermo ; mentiri vero proprie dicit comparationem ad ipsum mentientem
      ; et ideo plus claudit in se mendacium quam mentiri, nec est idem omnino mentiri et
      mendacium dicere, sicut <name ref="#Lombard">Magister</name> in littera dicit aperte. Nec sequitur quodsi aliquis
      mentitur, quod dicat mendacium, si proprie accipiatur mendacium, nisi forte large accipiatur
      mendacium ad mendacium secundum quid et simpliciter.</p>
          <p xml:id="bb-d1e36305-d1e197">Ad illud quod obicitur, quod mendacium non solummodo est in verbis, sed etiam in factis,
      dicendum quod, etsi aliquo modo est in factis, secundum quod innuit <name ref="#Ambrose">Ambrosius</name>, proprie tamen
      loquendo in verbis est, secundum quod dicit <name ref="#Augustine">Augustinus</name>. Verba enim sunt proprie signa
      indicantia mentis conceptum, pro eo quod ab interiori procedunt et voluntarie formantur ; et
      quoniam mendacium respectum dicit ad id quod est in mente interius, hinc est quod proprie
      est in sermonibus et vocibus et per falsam vocis significationem definitur, licet et in
      aliis aliquo modo analogice et per posterius reperiatur.</p>
          <p xml:id="bb-d1e36305-d1e207">Ad illud quod obicitur, quod ista notificatio non convenit mendacio iocoso et officioso,
      dicendum quod notificatio ista per prius convenit mendacio pernicioso ; iocoso autem et
      officioso convenit quodam modo quasi per posterius. Unde vocabulum fallendi in notificatione
      mendacii non tantum importat decipere, sed etiam falsum dicere ; et hoc est omni mendacio
      commune et generale. Falsum enim dicere exterius quodam modo fallere est, dum homo id dicit
      quod potest hominem ad falsitatem deducere et deducendo ad falsitatem fallere et
      decipere.</p>
        </div>
        <div xml:id="bb-d1e36305-Dd1e211">
          <head xml:id="bb-d1e36305-Hd1e213">Dub. IV.</head>
          <p xml:id="bb-d1e36305-d1e216">Item quaeritur de hoc quod dicit quod Iacob matre auctore fecit ut falleret patrem, videtur
      non esse mendacium, sed mysterium. Videtur enim hoc non habere veritatem, quia Iacob dixit
      falsum cum intentione fallendi patrem ; intendebat enim significare quod ipse esset Esau :
      ergo videtur quod simpliciter fuit mendacium : ergo videtur quod simpliciter fuerit
      mentitus. Item, mendacium est ita malum quod nullo modo potest fieri bonum, nec per se nec
      per dispensationem aliquam : videtur ergo quod nullo Spiritus Sancti consilio nec matris
      imperio potuit ipse Iacob a mendacio excusari.</p>
          <p xml:id="bb-d1e36305-d1e219">Respondeo : Dicendum quod, secundum beatum <name ref="#Augustine">Augustinum</name> et etiam <name ref="#Ambrose">Ambrosium</name>, Iacob vir simplex
      a mendacio excusatur et quantum ad id quod dixit verbo et quantum ad id quod fecit in facto
      ; verbo enim dixit et facto simulavit se esse Esau. Quantum ad id quod dixit verbo
      excusatur, quia non intendebat patrem fallere, sed dirigere ; non intendebat etiam dicere se
      esse Esau quantum ad personam, sed quantum ad dignitatem primogeniturae et benedictionis
      quam sibi a Deo vindicaverat. Et hoc, inquam, non propria auctoritate, sed matris imperio et
      Spiritus Sancti consilio dicebat ; qui quidem Spiritus Sanctus in uno et eodem vocabulo
      multiplicem habet intelligeniam. Quantum etiam ad id quod fecit facto, simulando se esse
      Esau, non peccavit, quia, secundum <name ref="#Ambrose">Ambrosium</name>, factum illud figuram praetendebat futurorum.
      Unde propter praefigurationem et rectam intentionem, quae dirigebatur secundum Spiritus
      Sancti inspirationem, dicit <name ref="#Augustine">Augustinus</name> Iacob non commisisse mendacium, sed implesse
      mysterium iuxta Scripturae testimonium, quae dicit eum virum simplicem, non dolosum.</p>
          <p xml:id="bb-d1e36305-d1e234">Ad illud ergo quod primo obicitur, quod Iacob patrem suum intendebat decipere, respondendum
      est per interemptionem quod falsum est, sicut prius tactum est, quia non intendebat dicere
      se esse Esau quantum ad proprietatem personae, sed quantum ad proprietatem benedictionis et
      primogeniturae.</p>
          <p xml:id="bb-d1e36305-d1e237">Ad illud quod obicitur, quod Spiritus Sanctus non potest dispensare de mendacio quod non
      sit peccatum, dicendum quod illud veritatem habet quando mendacium vere et proprie mendacium
      est ; sed hoc modo Iacob mendax non fuit, quia, quamvis unum praetenderet, aliud
      praefigurabat, et Spiritus Sanctus illud, quod praefigurabatur, principaliter intendebat et
      Rebecca praecipiens et Iacob obediens, cuius signum est quod ipse Isaac post benedictionem
      datam, per Spiritum Sanctum in ecstasi elevatus et intelligens futurorum praefigurationem,
      postquam etiam deprehendit ipsum fuisse Iacob, confirmavit prius datam benedictionem.</p>
        </div>
      </div>
    </body>
  </text>
</TEI>