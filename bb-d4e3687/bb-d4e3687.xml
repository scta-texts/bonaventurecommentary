<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e3687">
        <head xml:id="bb-d4e3687-Hd1e108">Quaestio 1</head>
        <head xml:id="bb-d4e3687-Hd1e111" type="question-title">Utrum circumcisio debuerit cessare.</head>
        <div xml:id="bb-d4e3687-Dd1e114" type="rationes-principales">
          <head xml:id="bb-d4e3687-Hd1e116">Rationes principales</head>
          <p xml:id="bb-d4e3687-d1e119">Et quod non debuerit cessare, ostenditur : Primo auctoritate canonis. Dicitur enim
            Genesis 17 13 in donatione circumcisionis : <quote xml:id="bb-d4e3687-Qd1e121" ana="#gen17_13">Erit pactum meum in
              carne vestra in foedus aeternum</quote>. Ergo videtur quod circumcisio aeternaliter
            debeat durare ; sed quod aeternaliter durat non habet terminum : ergo etc.</p>
          <p xml:id="bb-d4e3687-d1e125">Item, ad Romanos 2, 25 : <quote xml:id="bb-d4e3687-Qd1e127" ana="#rom2_25">Circumcisio prodest, si Legem
              observes</quote>. Ergo videtur, quod utile sit servantibus Legem servare
            circumcisionem : non ergo cessavit. Si dicas Apostolum esse locutum pro tempore ante
            Evangelium, contra : ad Galatas 5, 3, ubi prohibet circumcisionem, dicit : <quote xml:id="bb-d4e3687-Qd1e130" ana="#gal5_3">Testificor omni homini circumcidenti se, quod debitor sit universae
              Legis faciendae</quote> ; sed qui male agit non obligatur ad peius : ergo, si
            circumcisus tenetur ad Legem, circumcidi non est malum : ergo circumcisio non cessavit. </p>
          <p xml:id="bb-d4e3687-d1e134">Item, hoc ipsum videtur ratione, quia Christus non tantum verbis instruxit nos, sed
            etiam factis : unde etiam communis auctoritas dicit quod omnis Christi actio nostra fuit
            instructio ; sed Christus fuit circumcisus, sicut dicitur Lucae 2, 21 : ergo, si membra
            debent assimilari capiti, tunc ergo videtur quod necessarium sit et nos circumcidi ;
            videtur enim quod sicut baptizari voluit, ut formam daret, ita etiam circumcidi.</p>
          <p xml:id="bb-d4e3687-d1e137">Item, ratio quare aliqua legalia cessaverunt est, quia significatum eorum impletum est
            ; et ratio quare aliqua durant est, quia significant quod semper faciendum est, ideo
            remansit thurificatio ; sed significatum circumcisionis non implebitur usque ad octavum
            resurrectionis ultimae, et iterum significat aliquid quod semper faciendum est, sicut
            amonitionem superfluitatum : ergo semper deberet durare.</p>
          <p xml:id="bb-d4e3687-d1e141">Item, sicut sacramenta legis gratiae succedunt sacramentis legis scriptae, sic illa
            sacramentis legis naturae ; sed decimatio, quae fuit remedium contra originale tempore
            legis naturae, simul mansit cum circumcisione : ergo pari ratione circumcisio cum
            Baptismo.</p>
          <p xml:id="bb-d4e3687-d1e144">Propter hoc est quaestio : qua necessitate cessavit ? Cum enim non habeant repugnantiam
            haec duo remedia, et aliqui acceptent unum qui non acceptant reliquum, de bonitate
            divinae misericordiae esset quod utrumque maneret, ut Deus haberet maiorem populum, et
            pluribus modis curaretur nostrum vulnus.</p>
          <p xml:id="bb-d4e3687-d1e147">Contra: Quod cessaverit, ostenditur ad Galatas 5, 2 : <quote xml:id="bb-d4e3687-Qd1e149" ana="#gal5_2">Ego Paulus
              dico vobis, si circumcidamini, Christus nihil vobis proderit</quote>.</p>
          <p xml:id="bb-d4e3687-d1e153">Item, ad Hebraeos 7, 12 : <quote xml:id="bb-d4e3687-Qd1e155" ana="#hebr7_12">Translato sacerdotio, necesse est ut
              Legis translatio fiat</quote> ; sed oportuit sacerdotium transferri : ergo et Legem ;
            et si hoc, tunc et sacramenta legalia. Sed inter haec praecipuum et magis notabile est
            circumcisio tamquam aliorum fundamentum : ergo etc.</p>
          <p xml:id="bb-d4e3687-d1e159">Item, circumcisio fuit ad distinguendum populum a populo ; sed Christus lapis angularis
            filios Dei dispersos congregavit in unum et duos parietes iunxit, et unus pastor unum
            ovile habere debuit : ergo necesse est in Lege Nova illud signum aboleri.</p>
          <p xml:id="bb-d4e3687-d1e162">Item, aut Baptismus datus est in remedium sufficiens aut non. Si non ergo sacramenta
            Novae Legis sunt imperfecta : ergo et Lex Nova ; quod est inconveniens. Si est perfectum
            remedium contra originale peccatum, et ille morbus est simpliciter non iterabilis, ergo,
            adveniente Baptismo, superflua est circumcisio. Si ergo omne superfluum a lege Dei est
            resecandum, patet etc.</p>
        </div>
        <div xml:id="bb-d4e3687-Dd1e166">
          <head xml:id="bb-d4e3687-Hd1e168">Conclusio</head>
          <head xml:id="bb-d4e3687-Hd1e171" type="question-title">Cum baptismus loco circumcisionis fuerit institutus,
            circumcisio debuit cessare</head>
          <p xml:id="bb-d4e3687-d1e174">Respondeo : Dicendum quod, sicut dicit canon evangelicae legis, non solum circumcisio,
            sed etiam omnia sacramenta legalia destiterunt, advenientibus sacramentis Novae Legis,
            eo quod sacramenta illius temporis huic tempori non conveniebant : tum quia erant
            obscura quantum ad significantiam, erant enim velamentum etiam quia parvae virtutis
            quantum ad efficaciam ; tum etiam quia gravia quantum ad observantiam. Et haec omnia
            Legi illi competebant, quae erat lex figurae et oneris ad confringendam duritiam et
            superbiam cervicis Iudaicae. Lex autem Nova oppositas habet conditiones, quia est lex
              <quote xml:id="bb-d4e3687-Qd1e176" ana="#io1_17">veritatis et gratiae et suavitatis. Gratia enim et veritas per
              Iesum Christum facta est</quote>, sicut dicitur Ioannis 1, 17 ; nihilominus est onus
            eius onus suavitatis : <quote xml:id="bb-d4e3687-Qd1e179" ana="#mt11_30">Iugum enim suum suave est</quote>, sicut
            dicitur Matthaei 11, 30. Et ideo debuit habere sacramenta expressiora ad significandum,
            efficaciora ad curandum et leviora ad portandum. Et ideo omnia illa sacramenta
            cessaverunt et alia sunt instituta. Unde <name ref="#Augustine">Augustinus</name>,
            Contra Faustum : <quote xml:id="bb-d4e3687-Qd1e185">Prima sacramenta, quae observabantur, praenuntiativa erant
              Christi venturi, quae cum suo adventu Christus implesset, ablata sunt et alia
              instituta, virtute maiora, utilitate meliora, ut faciliora et numero pauciora</quote>.
            Ex hoc igitur patet quod, cum sacramentum Baptismi sit institutum loco circumcisionis,
            quod circumcisio cessare debuit, maxime cum illud sacramentum sit expressius in
            significando, efficacius in curando et levius in portando. Hoc autem totum patet
            respicienti conditiones et proprietates utriusque.</p>
        </div>
        <div xml:id="bb-d4e3687-Dd1e190">
          <head xml:id="bb-d4e3687-Hd1e192">Ad obiecta</head>
          <p xml:id="bb-d4e3687-d1e195">Ad illud ergo quod obicitur, quod data sunt in foedus aeternam, dicendum quod illud non
            oportet intelligi ita aeternam, quod careat fine. In eadem enim littera Dominus dicit
            quod dabit eis terram in possessionem aeternam ; et constans est quod terram
            promissionis Iudaei non possident ; et propter hoc distingaendum est in aeterno. Dicitur
            enim aeternum tripliciter : aut quantum ad durationem aut quantum ad finis
            indeterminationem aut quantum ad significationem. Primo modo dicitur dupliciter : aut
            quia caret principio et fine, Ecclesiastici, 18, 1 : <quote xml:id="bb-d4e3687-Qd1e197" ana="#sir18_1">Qui vivit in
              aeternum creavit omnia simul</quote> ; aut quantum ad privationem termini, Psalmus
            [148, 6] : <quote xml:id="bb-d4e3687-Qd1e200" ana="#ps148_6">Statuit ea in aeternum</quote> etc. Similiter secundo
            modo dicitur dupliciter : aut quia non ita sit semel quin oporteat fieri pluries, et sic
            dicitur : Serviet aeterno qui parvo nesciet uti ; aut quia non determinatur terminus, et
            sic dicitur sacerdotium aeternum Aaron, quia non determinavit Dominus quando cessaret.
            Tertio modo similiter dicitur dupliciter : aut quia significat aeternam, et sic est
            terra promissionis data in possessionem aeternam, Genesis 17, 8 ; aut quia significat et
            ducit in cognitionem vitae aeternae, et sic dicitur circumcisio aeterna. Et isti tres
            ultimi modi habentur a Glossa super Genesis 17, 8.</p>
          <p xml:id="bb-d4e3687-d1e204">Ad illud quod obicitur de hoc quod dicitur ad Romanos 2, 25 : Circumcisio prodest etc.,
            dicendum quod hoc dicit Apostolus secundum statum illum in quo erant Lex et circumcisio
            observanda. Secundum enim nullum statum profuit circumcisio sine Legis observantia ;
            idem enim ipse, qui praecepit circumcisionem, mandavit et Legem. Si ergo quis servet
            circumcisionem et contemnat Legem, etiam in tempore Legis non proderat ; proderat autem,
            si utramque servabat, non tantum carnaliter, sed spiritualiter.</p>
          <p xml:id="bb-d4e3687-d1e207">Quod ergo obicitur, quod pro tempore evangelico dicit : Testificor omni homini
            circumcidenti se etc. ; dicunt aliqui hoc dixisse Apostolum ad terrorem. Sed tamen illud
            non sufficit ; ideo plus oportet dicere quod est obligatio ex divino praecepto et est
            obligatio ex conscientiae dictamine. Ex divino praecepto nemo obligatur, quia illud est
            revocatum ; sed qui habet conscientiam, se teneri ad circumcisionem, quia adhuc stat
            divinum mandatum, per eadem rationem necesse est quod habeat conscientiam observandi
            omnia mandata Legis. Unde Apostolus facit argumentum per impossibile a destructione
            consequentis sic : pseudoapostoli dicebant quod tenebantur circumcidi, sed non debebant
            alia legalia observare ; et Apostolus dicit quod, si tenentur ad hoc praeceptum, cum ita
            sint alia praecepta, tenentur ad omnia : <quote xml:id="bb-d4e3687-Qd1e209">si enim anima Socratis est immortalis,
              et omnis anima</quote> ; tamen utrumque est falsum, et <quote xml:id="bb-d4e3687-Qd1e212">uno inconvenienti
              posito, multa sequuntur</quote>. Unde per hoc quod non erat tota Lex servanda, volebat
            Apostolus arguere quod circumcisio non esset servanda.</p>
          <p xml:id="bb-d4e3687-d1e216">Ad illud quod obicitur de Christo, quod Christus fuit circumcisus, dicendum quod
            Christus omnibus operibus suis nos erudivit ; sed tamen non omnia fecit ad imitationem,
            sicut opera miraculosa et alia plura. Ratio autem quare Christus voluit circumcidi, fuit
            triplex, scilicet in fidei argumentum, in humilitatis exemplum et in Legis complementum.
            In fidei argumentum, quia de Iudaeis erat secundum carnem, et propter ipsum specialiter
            de illo genere nasciturum significandum instituta est circumcisio, ne videretur
            dissimilis Patribus et non esse ille qui fuit promissus, et per hoc possent Iudaei suum
            palliare errorem : ideo debuit circumcidi. Secundo propter humiIitatis exemplum, propter
            quod subiecit se Legi et omnibus legalibus, cum tamen sub nulla esset. Tertio fuit
            circumcisus in Legis complementum, unde sustinendo circumcisionem im plevit Legem, et im
            plendo cessare fecit, quia Legem non destruxit, sed complevit dum veritatem significatam
            exhibuit. Et hoc est quod dicit <name ref="#Augustine">Augustinus</name>, Contra
            Faustum, quod sacramenta Veteris Legis in adventu Christi impleta sunt, et ideo ablata,
            quia impleta. Et haec ratio triplex trahitur de homilia <name ref="#Augustine">Augustini</name> super Lucae 2, 21, de circumcisione pueri ; et sic patet quod
            Christus noluit quod alii imitarentur eum in, hoc, sed quod magis ex hoc
            erudirentur.</p>
          <p xml:id="bb-d4e3687-d1e226">Ad illud quod obicitur, quod significatum eius nondum est impletum, dicendum quod
            circumcisio et habebat principale significatum, et hoc erat originalis deletio ; et
            habebat consequens, scilicet liberationem a miseria per Christum in octava
            resurrectionis. Et quoniam impletum est quantum ad principale significatum in Baptismo
            et quantum ad consequens in capite nostro Christo, qui resurrexit die octavo, ideo
            debuit cessare. Sed quo adiungit quod debet manere, ut thurificatio, dicendum quod
            thurificatio non manet solum propter hoc quod significet quod faciendum est, sed etiam
            quia exterior observantia quodam modo moralis est et etiam quia facilis est ; et
            praeterea Ecclesia non retinuit de Lege, sed instituit, quia alio modo illi
            thurificabant. </p>
          <p xml:id="bb-d4e3687-d1e229">Ad illud quod obicitur, quod circumcisio non aufert decimationem, dicendum quod
            circumcisio non fuit remedium universale, sed particulare, nec omnes ad illam
            obligabantur ; et ideo decimatio adhuc habebat locum. Sed ad Baptismum omnes obligantur
            et est remedium universale et sufficiens ; et ideo, si maneret circumcisio, plus haberet
            oneris quam utilitatis.</p>
          <p xml:id="bb-d4e3687-d1e232">Et sic patet ultimum, quia Dominus noluit, quia non competebat huic tempori tum propter
            poenalitatem, tum propter particularitatem, tum propter effectus modicitatem.</p>
        </div>
      </div>
    </body>
  </text>
</TEI>