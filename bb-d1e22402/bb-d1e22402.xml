<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 25, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 25, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e22402">
        <head xml:id="bb-d1e22402-Hd1e119">III, D. 25, A. 1, Q. 1</head>
        <head xml:id="bb-d1e22402-Hd1e122" type="question-title">Utrum in Symbolo apostolico sufficienter contineantur omnia illa
    quae opportunum est credere ad salutem.</head>
        <p xml:id="bb-d1e22402-d1e125">Circa primum sic proceditur et quaeritur de sufficientia fidei quantum ad continentiam
    Symboli apostolici, et est quaestio, utrum sufficienter contineantur ibi omnia illa quae
    opportunum est credere ad salutem.</p>
        <div xml:id="bb-d1e22413" type="rationes-principales">
          <head xml:id="bb-d1e22402-Hd1e130">Rationes Principales</head>
          <p xml:id="bb-d1e22402-d1e133">Et quod sic, videtur. Primo, per verba Cassiani, Ad Leonem Papam, libro VI :
       <quote xml:id="bb-d1e22402-Qd1e135">Symbolum Latine ideo collectio nominatur, quia, collecta in unum ab Apostolis
       Domini totius catholicae legis fide, quidquid per universum divinorum voluminum corpus
       immensa funditur copia, totum in Symbolo colligitur brevitate perfecta</quote>.</p>
          <p xml:id="bb-d1e22402-d1e139">Item, hoc ipsum ostenditur ratione, quoniam tota fides versatur circa : Deum sicut circa
      obiectum ; sed non contingit pluribus modis Deum cognoscere quam quantum ad divinam naturam
      et humanam : ergo, si uttoque modo in Symbolo Apostolorum traditur notitia de Deo, videtur
      quod fides ibi contineatur, in integritate perfecta.</p>
          <p xml:id="bb-d1e22402-d1e142">Item, non contingit habere notitiam de divina substantia nisi per aliquam eius operationem,
      quamdiu sumus in via ; sed omnis divina operatio continetur sub aliqua istarum trium,
      videlicet sub opere creationis vel reparationis vel glorificationis : si ergo Deus in
      Symbolo Apostolorum ab hac triplici operatione notificatur, quia ostenditur ibi Deus esse
      creator et reparator et glorificator, videtur quod tota fides ibi contineatur.</p>
          <p xml:id="bb-d1e22402-d1e145">Item, hoc ipsum ostenditur ex perfectione auctorum. Si enim ad Symbolum illud componendum
      convenit coetus Apostolorum, qui repleti fuerant Spiritu Sancto et plenam et integram
      notitiam fidei habuerunt, dicere quod in Symbolo illo contineatur fides insufficienter, non
      est aliud quam dicere quod Spiritus Sanctus et magistri totius Ecclesiae insufficientes
      fuerunt. Si ergo hoc dicere est impium et absurdum, necesse est ponere finem ibi contineri
      integre et plene.</p>
          <p xml:id="bb-d1e22402-d1e149">Sed contra : Sicut a doctoribus catholicis traditur, Symbolum illud fuit compositum tantum
      a duodecim Apostolis ; ita quod quilibet posuit ibi suam particulam : Si ergo ultra duodecim
      fuit Barnabas et Paulus, qui fuit specialissimus et maximus fundator et doctor, et ipsi non
      posuerunt ibi suam particulam, videtur quod in Symbolo illo non fuerit fides sufficienter
      tradita, vel saltem videtur quod ad illius compositionem non sufficienter convenerit
      universitas apostolica.</p>
          <p xml:id="bb-d1e22402-d1e152">Item, videtur quod insufficienter contineatur ibi fides a parte credendorum. Si quis enim,
      non crederet fornicationem vel adulterium esse peccatum mortale, iudicaretur haereticus ; si
      quis etiam non crederet Deum esse et multa talia quae in Symbolo non contineantur ibi illa
      quae fidei christianae sunt necessaria.</p>
          <p xml:id="bb-d1e22402-d1e155">Item, hoc ipsum ostenditur a parte ipsorum articulorum, quia credere quod corpus Christi
      sit in altari et quod panis convertatur in corpus Christi, hoc est maximae difficultatis et
      in quo fides habet maximum meritum. Ergo videtur quod illud credibile in doctrina fidei fuit
      potissime explicandum : videtur ergo, cum ibi non explicetur, quod Symbolum illud sit
      defectivum.</p>
          <p xml:id="bb-d1e22402-d1e158">Item, hoc ipsum ostenditur ex parte divinarum conditionum et operationum, quia, sicut Deus
      est omnipotens, ita etiam est immensus, ita aeternus, bonus et sapiens ; et sicut creavit,
      ita distinxit, ornavit et conservavit ; sicut etiam Christus incarnatus est, ita etiam inter
      homines conversatus est ; sicut resurrexit, ita et post resurrectionem apparuit ; et de
      omnibus his nihil tangiturin doctrina Symboli. Ergo videtur in ea fides insufficienter
      contineri, cum omnia haec oporteat credi et ad omnia haec arctemur sicut ad articulos ibi
      expressos.</p>
          <p xml:id="bb-d1e22402-d1e161">Item, hoc ipsum ostenditur ex additione aliorum Symbolorum, scilicet Athanasii et Nicaeni
      Concilii. Si enim in Symbolo Apostolorum fides sufficienter traditur, ergo alia Symbola
      superfluunt ; quodsi non superfluunt : ergo in illo fides insufficienter exprimitur.</p>
          <p xml:id="bb-d1e22402-d1e164">Iuxta hoc quaeritur ultimo de diversitate illorum Symbolorum quantum ad continentiam et
      quantum etiam ad recitationem et quantum ad alias differentias quae sunt inter illa.</p>
        </div>
        <div xml:id="bb-d1e22453">
          <head xml:id="bb-d1e22402-Hd1e170">Conclusio</head>
          <head xml:id="bb-d1e22402-Hd1e173" type="question-title">InSymbolo apostolico sufficienter contineri fidei principia
      principalia et propria, monstratur tum ex parte auctorum componentium, tum ex parte
      articulorum constituentium.</head>
          <p xml:id="bb-d1e22402-d1e176">Respondeo : Ad praedictorum intelligentiam est notandum quod doctrina fidei quaedam habet
      antecedentia, quaedam consequentia, quaedam principalia sua obiecta. Sicut in aliis
      scientiis videmus esse quaedam principia communia, quae supponuntur, sicut dignitates ;
      quaedam vero sicut principia propria illarum scientiarum, ut sunt intrinseca principia
      suarum demonstrationum ; quaedam vero sunt sicut consequentia, sicut sunt conclusiones
      corollariae : per hunc etiam modum in doctrina fidei antecedentia sunt illa quae sunt de
      dictamine iuris naturalis ; principalia vero sunt illa ad quae fidei illuminatio directe
      dirigit, et ista dicuntur articuli ; consequentia sunt illa quae ex illis articulis possunt
      elici et ad illos articulos habent sequi.</p>
          <p xml:id="bb-d1e22402-d1e179">Cum ergo quaeritur, utrum doctrina fidei sufficienter contineatur in Symbolo apostolico,
      dicendum est quod, si loquamur de doctrina fidei. quantum ad ea quae sunt in ea principalia
      et propria, sicut sunt ipsi articuli, sufficienter in illo Symbolo continentur. Potest autem
      ipsius sufficientia ex duplici parte monstrari, videlicet ex parte ipsorum auctorum
      componentium et ex parte articulorum constituentium.</p>
          <p xml:id="bb-d1e22402-d1e182">Ex parte auctorum componentium, quia universitas ibi Apostolorum convenit, quam non est
      dubium aliquid non potuisse latere de his quae pertinent ad fidei complementum. Et ut
      maiorem haberent firmitatem, singuli posuerunt ibi suas partes et omnes insimul singulas
      approbaverunt, ut una Ecclesia, quae super Apostolos fundari debebat, unam fidei
      credulitatem et confessionem haberet, quae quidem diceretur fides catholica, hoc est fides
      universalis : universalis, inquam, quia universis data et ab universis Apostolis, qui erant
      fundamentum universalis Ecclesiae, constituta.</p>
          <p xml:id="bb-d1e22402-d1e186">Unde Petrus primo posuit particulam suam dicens : <quote xml:id="bb-d1e22402-Qd1e188">Credo in Deum Patrem omnipotentem,
       creatorem caeli et terrae</quote>.</p>
          <p xml:id="bb-d1e22402-d1e192">Secundo Andreas subiunxit : <quote xml:id="bb-d1e22402-Qd1e194">Et in Iesum Christum, Filium eius unicum, Dominum
       nostrum</quote>.</p>
          <p xml:id="bb-d1e22402-d1e198">Tertio Ioannes addidit : <quote xml:id="bb-d1e22402-Qd1e200">Qui conceptus est de Spiritu Sancto, natus ex Maria
       Virgine</quote>.</p>
          <p xml:id="bb-d1e22402-d1e204">Quarto intulit Iacobus maior : <quote xml:id="bb-d1e22402-Qd1e206">Passus sub Pontio Pilato, crucifixus, mortuus et
       sepultus</quote>.</p>
          <p xml:id="bb-d1e22402-d1e210">Quinto adiunxit Thomas : <quote xml:id="bb-d1e22402-Qd1e212">Descendit ad inferos, tertia die resurrexit a
       mortuis</quote>.</p>
          <p xml:id="bb-d1e22402-d1e216">Sexto addidit Iacobus minor : <quote xml:id="bb-d1e22402-Qd1e218">Ascendit ad caelos, sedet ad dexteram Dei Patris
       omnipotentis</quote>.</p>
          <p xml:id="bb-d1e22402-d1e223">Septimo adiecit Philippus : <quote xml:id="bb-d1e22402-Qd1e225">Inde venturus est iudicare vivos et mortuos</quote>.</p>
          <p xml:id="bb-d1e22402-d1e229">Octavo intulit Bartholomaeus : <quote xml:id="bb-d1e22402-Qd1e231">Credo in Spiritum Sanctum</quote>.</p>
          <p xml:id="bb-d1e22402-d1e235">Nono subiunxit Matthaeus : <quote xml:id="bb-d1e22402-Qd1e237">Sanctam Ecclesiam catholicam</quote> ; et est sensus :
      credo in Spiritum Sanctum, sanctificantem universalem Ecclesiam.</p>
          <p xml:id="bb-d1e22402-d1e241">Decimo addidit Simon Chananaeus : <quote xml:id="bb-d1e22402-Qd1e243">Sanctorum communionem, reinissionem
       peccatorum</quote>, quia in Sanctorum communione fit peccatorum remissio.</p>
          <p xml:id="bb-d1e22402-d1e247">Undecimo superaddidit Iudas Thaddaeus : <quote xml:id="bb-d1e22402-Qd1e249">Carnis resurrectionem</quote> ; et est
      sensus, quod Deus resuscitabit ipsam carnem.</p>
          <p xml:id="bb-d1e22402-d1e253">Duodecimo Mathias consummavit : <quote xml:id="bb-d1e22402-Qd1e255">Vitam aeternam. Amen</quote>.</p>
          <p xml:id="bb-d1e22402-d1e260">Et sic Apostoli in numero duodenario pleno et integro composuerunt illud Symbolum, quando
      erant insimul congregati ; in quo quidem numero significatur superabundans perfectio. Et
      illud praefiguratum fuit Iosue 4, 2, ubi dicitur quod duodecim viri portaverunt de medio
      Iordanis alveo duodecim lapides et posuerunt in loco in quo castrametati sunt. Per duodecim
      namque viros de singulis tribubus praefigurantur duodecim Apostoli. Per duodecim vero
      lapides praefigurantur duodecini partes Symboli, quae sunt firmae et immutabiles, ex quibus
      unicum Symbolum constituitur, quod ideo Symbolum appellatur quia ex pluribus Apostolorum
      sententiis fuit constitutum. Dicitur enim Symbolum a <mentioned> syn </mentioned>, quod est
      simul ; et <mentioned> boule </mentioned>, quod est sententia : unde Symbolum quasi plurium
      sententia simul constituta. Et sic sumitur sufficientia contentorum in Symbolo a parte
      auctorum componentium.</p>
          <p xml:id="bb-d1e22402-d1e269">Potest etiam nihilominus sumi a parte articulorum constituentium. Cum enim omnes articuli
      sint de Deo, aut secundum quod est in natura propria a ut secundum quod est unitits humanae
      naturae, necesse est quosdam articulos esse spectantes ad Divinitatem, quosdam ad
      humanitatem.</p>
          <p xml:id="bb-d1e22402-d1e272">Illi autem qui spectant ad Divinitatem aut respiciunt divinam essentiam in se aut
      respiciunt divinae essentiae personas et hypostases aut respiciunt eius operationes. Si
      respiciunt ipsam divinam essentiam in se, sic est unus articulus ; secundum quod unica et
      simplex est divina essentia. Et hoc insinuatur, cum dicitur : <quote xml:id="bb-d1e22402-Qd1e274">Credo in
      Deum</quote>.</p>
          <p xml:id="bb-d1e22402-d1e278">Si autem respiciant divinae essentiae personas sive hypostases, secundum quod tres sunt
      personae, tres sunt articuli. Quorum unus est : Credo in Patrem omnipotentem ; alius vero
      notatur, cum dicitur : <quote xml:id="bb-d1e22402-Qd1e280">Et in Iesum Christum, Filium eius unicum, Dominum
       nostrum</quote> ; alius, cum dicitur : <quote xml:id="bb-d1e22402-Qd1e283">Credo in Spiritum Sanctum</quote>.</p>
          <p xml:id="bb-d1e22402-d1e287">Si autem respiciant divinae essentiae operationes, hoc potest esse tripliciter, secundum
      quod triplex est eius operatio, quarum una est in collatione naturae, et haec est creatio ;
      altera in collatione gratiae, et haec est sanctificatio ; tertia in collatione gloriae, et
      haec est gloriosa resuscitatio. Et secundum hoc sunt tres articuli, quorum unus notatur, cum
      dicitur : Credo in Creatorem caeli et terrae ; alter notatur, cum dicitur : Sanctam
      Ecclesiam catholicam, Sanctorum communionem, remissionem peccatorum ; alius vero, cum
      dicitur : Carnis resurrectionem, vitam aeternam. Amen. Et sic septem sunt articuli circa
      Divinitatem respicientes ipsam divinam essentiam in se et in personis et in operationibus
      suis ; et patet eorum sufficientia, quia non habet ipsa pluribus modis considerari.</p>
          <p xml:id="bb-d1e22402-d1e290">Similiter circa humanitatem non est reperire nisi septem articulos principales secundum
      septem actus Christi Redemptoris, qui ordinantur ad nostram reparationem. Quorum primus est
      incarnari ; et de hoc est unus articulus : Qui conceptus est de Spiritu Sancto. Secundus est
      nasci ; et de hoc est alius articulus : Natus ex Maria Virgine. Tertius est pretium pro
      nobis solvere ; et de hoc est alius articulus : Passus sub Pontio Pilato, crucifixus,
      mortuus et sepultus. Quartus est infernum exspoliare ; et de hoc est alius articulus :
      Descendit ad inferos. Quintus est de morte triumphare ; et de hoc est alius articulus :
      Tertia die resurrexit a mortuis. Sextus est caelestia transcendere ; et de hoc est alius
      articulus : Ascendit ad caelos, sedet ad dexteram Dei Patris omnipotentis. Septimus est ad
      iudici um venire ; et de hoc est alius articulus : Inde venturus est iudicare vivos et
      mortuos.</p>
          <p xml:id="bb-d1e22402-d1e294">Et sic patet quod septem sunt articuli spectantes ad Divinitatem et septem spectantes ad
      humanitatem, in quibus universitas fidei continetur, secundum quod significatur in 1, 12
      Apocalypsis, ubi dicit Ioannes, se vidisse <quote xml:id="bb-d1e22402-Qd1e296">septem candelabra, et in medio septem
       candelabrorum similem Filio hominis, et ille habebat ad dexteram septem stellas</quote>.
      Per septem namque stellas luminosas, quae sunt de natura caelesti, intelliguntur septem
      articuli respicientes Divinitatem ; per septem autem candelabra aurea, quae sunt de terrena
      materia, verumtamen optima et depurata, intelliguntur septem articuli respicientes
      humanitatem ; et ideo dicit quod in medio illorum vidit similem Filio hominis. Quoniam
      igitur isti quatuordecim articuli continentur in Symbolo apostolico, hinc est quod ipsa
      fides continetur in illo Symbolo sufficienter et plenarie quantum ad illa quae principaliter
      sunt credenda. Et ideo concedendae sunt rationes ad istam partem.</p>
        </div>
        <div xml:id="bb-d1e22587">
          <head xml:id="bb-d1e22402-Hd1e304">Ad Rationes</head>
          <p xml:id="bb-d1e22402-d1e307">Ad illud ergo quod primo obicitur, quod Paulus et Barnabas nihil ibi posuerunt, dicendum
      quod Paulus et Barnabas electi fuerunt post divisionem Apostolorum ad praedicandum, sicut
      patet in Actibus Apostolorum. Et quoniam Symbolum debuit constitui ab omnibus insimul
      congregatis, ut sic singula essent a singulis per expressionem et totum a quolibet per
      approbationem, hinc est quod nihil ibi apponitur quod Paulo et Barnabae approprietur. Nec
      tamen ex hoc arguitur insufficientia, quia alii fuerunt in numero completo et perfecto, in
      quanto numero Deus elegerat suos Apostolos. Praeterea, multitudo condentium non facit ad
      maiorem perfectionem Symboli conditi, quamvis faciat ad maiorem auctoritatem. Ita enim
      potuisset unus Apostolus in aliqua verborum serie enarrare fidem sufficienter sicut omnes
      fecerunt in illo Symbolo per concordiam edito. Magis tamen sic facere voluerunt sicut
      praedictum fuit, propter maiorem fidei unitatem servandam et propter maiorem eiusdem fidei
      firmitatem.</p>
          <p xml:id="bb-d1e22402-d1e310">Ad illud quod obicitur, quod multa sunt credenda quae in Symbolo non continentur, dicendum
      quod verum est de antecedentibus, sicut est hoc quod est Deum esse, et de consequentibus,
      sicut sunt multa alia quae de ipsis articulis elicit Sacra Scriptura et doctrina theologica,
      sicut Christum a sui conceptione habuisse plenitudinem gratiae, et consimilia. Nullum tamen
      est credibile a fide quod non possit reduci ad articulos in Symbolo contentos sicut ad
      principia dirigentia et stabilia fundamenta.</p>
          <p xml:id="bb-d1e22402-d1e313">Ad illud quod obicitur de insufficientia ipsorum articulorum quod credere corpus Christi in
      altari, hoc videtur pertinere ad articulum fidei, dicendum quod iste non est articulus
      principalis, sed sub aliquo articulo continetur, sicut et alia sacramenta. Volunt autem
      quidam dicere quod reducitur ad articulum de omnipotentia ; alii, quod reducitur ad
      articulum de passione, quia istud est memoriale passionis. Sed melius est ipsum reducere ad
      articulum de unitate Ecclesiae et peccatorum remissione, sicut et fides respectu aliorum
      sacramentorum. In ipsis enim sacramentis fit peccatorum remissio ; in ipsis etiam attenditur
      totius Ecclesiae Sanctorum unio. Unde in Symbolo Nicaeno additur : Confiteor unum baptisma
      in remissionem peccatorum. Unde sicut dico de hoc sacramento quod reducitur ad aliquem
      articulum principalem, sic intelligendum est de aliis sacramentis.</p>
          <p xml:id="bb-d1e22402-d1e316">Ad illud vero quod obicitur ex parte divinarum conditionum et operationum, dicendum quod
      conditiones respicientes divinam essentiam non faciunt novos articulos distinctos ab
      articulo qui est de unitate essentiae divinae. In hoc enim quod credo ipsum esse Deum unum,
      credo ipsum esse immensum et simplicem et aeternum, omniscentem et omnipotentem, et similia
      ; alioquin, si unum de istis deesset, non esset Deus. Similiter non de omnibus operationibus
      debent esse articuli sed de operationibus principalibus, maxime de his quae ad nostram
      reparationem et salutem ordinantur, ad quam dirigit fides nostra. Possunt tamen omnes
      operationes Dei reduci ad illas tres : omnis enim operatio aut respicit esse naturae aut
      esse gratiae aut esse gloriae. Unde conservatio potest reduci ad creationem, similiter
      distinctio, ornatus ; punitio vero potest reduci ad iudicium ; vel potest dici quod non est
      secundum principalem intentionem, quia non est secundum voluntatem antecedentem, sed
      secundum voluntatem consequentem. Similiter operationes Christi, ut conversationis et
      apparitionis, ad illas possunt reduci, quia apparitio ordinatur ad manifestationem veritatis
      resurrectionis, et conversatio ad manifestandam veritatem incarnationis.</p>
          <p xml:id="bb-d1e22402-d1e320">Ad illud quod obicitur de additione aliorum Symbolorum, dicendum quod alia Symbola duo,
      videlicet Athanasii et Nicaeni Concilii, addita sunt ad fidei maiorem explanationem et ad
      haeresum confutationem. Sed Symbolum Athanasii, doctoris praecipui, maxime ordinatum fuit
      contra errorem Arii ; et ideo ibi maxime exprimit unitatem essentiae et distinctionem
      personarum, et quoniam Christus est aequalis Patri secundum Divinitatem, minor Patre
      secundum humanitatem. Symbolum vero Nicaeni Concilii conditum fuit ad confutationem
      multimodarum haeresum pullulantium ; unde adduntur aliqua ad maiorem expressionem, per quae
      possunt haereses confutari. Et propterea ad elidendam haeresim Manichaei non tantum dicitur
      : Credo in Deum, sed credo in unum Deum ; nec tantum Creatorem caeli et terrae, sed etiam
      visibilium et invisibilium. Ad confutationem vero haeresis Arianae non tantum dicitur :
      Credo in Iesum Christum, Dominum nostrum, sed etiam additur : Et in unum Dominum Iesum
      Christum, Filium Dei unigenitum, usque ibi : Per quem omnia facta sunt. Ad confutationem
      vero haeresis Eutychis et Nestorii, qui dixerunt Spiritum sanctum esse servum Patris et
      Filii, non tantum dicitur : Credo in Spiritum Sanctum, sed additur : Dominum et
      vivificantem, qui ex Patre procedit ; et Latini adiderunt : Filioque, propter errorem
      Graecorum. Qui cum Patre et Filio simul adoratur etc., et additur : Qui locutus est per
      Prophetas, ad destructionem erroris quorumdam, qui dixerunt quod Prophetae locuti sint sicut
      fanatici.</p>
          <p xml:id="bb-d1e22402-d1e323">Et sic patet quod ista Symbola non superfluunt. Nec tamen Symbolum Apostolorum fuit
      diminutum, quia, quamvis in illo fides sufficienter contineatur quantum ad propriam et
      simplicem fidei confessionem, opportunum tamen fuit aliquid addi ad explanationem propter
      confutandam haereticam pravitatem.</p>
          <p xml:id="bb-d1e22402-d1e326">Ad illud quod quaeritur ultimo de diversitate istorum Symbolorum quantum ad continentiam et
      frequentationem, iam patet responsio pro magna parte ex his quae dicta sunt. Nam Symbolum
      Apostolorum pauciora continet quam aliud, quia est ad praecisam articulorum expressionem ;
      alia vero duo Symbola sunt ad haereticorum confutationem. Unde, etsi in aliis addatur
      quantum ad expressionem quorumdam articulorum, non tamen articuli exprimuntur magis plene ;
      immo etiam in Symbolo Nicaeni Concilii omittitur articulus de descensu ad inferos, sive quia
      circa hoc pauci vel nulli erraverunt, sive quod ex ipsa confessione descensus Christi ad
      inferos posset oriri error ; ideo maluerunt ilium subticere et implicite illum intelligere
      in resurrectione.</p>
          <p xml:id="bb-d1e22402-d1e329">Et inde est quod Symbolum Apostolorum dicitur esse maius, non quantum ad continentiam
      verborum, sed quantum ad continentiam articulorum et quantum ad auctoritatem componentium.
      Maioris enim auctoritatis est illud Symbolum quam alia duo.</p>
          <p xml:id="bb-d1e22402-d1e332">Hinc est etiam quod, quia Symbolum Apostolorum continet ipsum fidei fundamentum, quotidie
      recitatur in Ecclesia et frequentatur ; alia vero duo, quae sunt ad haeresum confutationem,
      non recitantur nisi in diebus solemnibus, quando ad ecclesias convenit populus. Hinc est
      etiam quod Symbolum Apostolorum dicitur submisse, quia est ad propriae conscientiae
      securitatem ; alia vero dicuntur alte, quia sunt ad compescendam haereticorum garrulitatem.
      Hinc est etiam quod Symbolum Apostolorum dicitur bis in die, mane videlicet et sero, quia
      fides est bonarum operationum principium et scutum ad victoriam tentationum ; et operationes
      bonae potissime fiunt in die et tentationes insurgunt de nocte. Alia vero duo Symbola
      dicuntur de die solum, et praemittitur Symbolum Athanasii et dicitur hora prima ; Symbolum
      sanctorum Patrum dicitur in Missa, pro eo quod plures ibi haereses eliduntur et maioris fuit
      auctoritatis. Compositum enim fuit a trecentis decem et octo Patribus, qui praefigurati sunt
      per trecentos decem et octo vernaculos Abrahae, quos numeravit quando prostravit quinque
      reges, qui Loth cum substantia eius captivaverant. Ideo autem magis dicitur in Missa quam in
      alia hora, quia tunc populus magis convenit ; et dicitur post Evangelium, ut ostendatur esse
      tractum de Evangelii veritate ; dicitur etiam ante communionem, ut per ipsam fidem
      praeparentur corda fidelium, qui volunt corpus Domini suscipere, ut possint digne manducare
      sacramentaliter vel saltem manducent spiritualiter. Et sic patet qualiter Symbola
      diversificantur in frequentia et continentia, quae tamen concordant in sufficientia.</p>
        </div>
      </div>
    </body>
  </text>
</TEI>