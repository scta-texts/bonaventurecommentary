<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e1288">
        <head xml:id="bb-d4e1288-Hd1e108">Quaestio 3</head>
        <head xml:id="bb-d4e1288-Hd1e111" type="question-title">Utrum in adultis requireretur virtus sacrificii in remedium
          originalis.</head>
        <p xml:id="bb-d4e1288-d1e114">Tertio quaeritur, utrum requireretur virtus sacrificii in remedium originalis in
          adultis.</p>
        <div xml:id="bb-d4e1288-Dd1e117" type="rationes-principales">
          <head xml:id="bb-d4e1288-Hd1e119">Rationes principales</head>
          <p xml:id="bb-d4e1288-d1e122">Et quod sic, videtur : Per <name ref="#GregoryGreat">Gregorium</name> in littera, qui
            dicit quod maioribus necessaria erat non tantum fides, sed virtus sacrificii : ergo, cum
              <name ref="#GregoryGreat">Gregorius</name> loquatur praecise, determinat quod est
            necessarium. Si dicas quod loquitur sine praecisione, ut tangat quid sit congruum, tunc
            nulla, esset differentia, quia similiter congruebat pro parvulis offerri
            sacrificium.</p>
          <p xml:id="bb-d4e1288-d1e131">Item, plus poterat adultus quam parvulus, et maius debitum peccati habebat : ergo et
            plus tenebatur facere quam parvulus.</p>
          <p xml:id="bb-d4e1288-d1e134">Contra :Tempore legis naturae non fuit praeceptum nisi naturale ; sed sacramenta non
            sunt naturalia, ut supra patuit : ergo nullum fuit ibi sub praecepto, nullilm fuit ergo
            necessitatis : ergo sine sacrificio poterat esse salus adulto.</p>
          <p xml:id="bb-d4e1288-d1e137">Item, <name ref="#HughOfStVictor">Hugo</name>, De sacramentis, dicit quod remedium
            contra originale fuit decimatio ; <name ref="#GregoryGreat">Gregorius</name> dicit quod
            sacrificium. Sed contra : unius generis morbi unum debet esse remedii genus.</p>
          <p xml:id="bb-d4e1288-d1e147">Item, morbus originalis peccati non iteratur, ergo debet habere remedium non iterabile
            ; sed tam sacrificium quam decimatio sunt iterabilia : ergo non sunt convenientia
            remedia contra originale.</p>
          <p xml:id="bb-d4e1288-d1e150">Item, qua erat ista virtus sacrificii? Et videtur quod nullius utilitatis, quia
            huiusmodi oblatio non erat praeceptum quia bonum, quia tunc semper esset praeceptum :
            ergo erat bonum quia praeceptum ; sed non erat praeceptum : ergo non erat bonum. Si tu
            dicas quod valet ad fidem, quae erudiebatur in illo signo ; contra : ibi fiebat oblatio
            et fumus materialis : ergo, si credebat fumum acceptum a Deo, credebat Deum odorare
            materialiter : ergo credebat eum esse corporeum :ergo videtur quod potius esset in
            nocumentum fidei. Si dicas quod valebat ad excitationem devotionis, contra : omnis
            devotio quae est contra pietatis opus non potest esse accepta : unde dona iniquorum non
            probat Altissimus ; sed ista erat contra pietatem, quia consumebat frustra quod erat
            utile pauperibus : ergo etc.</p>
        </div>
        <div xml:id="bb-d4e1288-Dd1e154">
          <head xml:id="bb-d4e1288-Hd1e156">Conclusio</head>
          <head xml:id="bb-d4e1288-Hd1e159" type="question-title">Sacrificia legis naturae nullam de se habebant efficaciam
            curandi vel iustificandi, sed solum ratione fidei Redemptoris</head>
          <p xml:id="bb-d4e1288-d1e162">Respondeo : Ad horum intelligentiam. est praenotandum quod, sicut dicit magister <name ref="#HughOfStVictor">Hugo</name>, <quote xml:id="bb-d4e1288-Qd1e167">in lege naturae tria fuerunt sacramentorum
              genera, scilicet decimationes, oblationes et sacrificia</quote>. Ad quorum notitiam
            tria sunt notanda : primo, quae sit ratio instituendi illa sacramenta ; secundo, quis
            modus ; tertio, quae efficacia.</p>
          <p xml:id="bb-d4e1288-d1e171">Prima ratio est Dei honorificatio. Notandum ergo quod fides in iustis omni tempore
            cucurrit et nulIus nisi in fide salvatus est. Tempore igitur legis naturalis haec fides
            erat quae fideles illuminabat ad hoc quod crederent quod Deus erat creator, quod
            redemptor, quod remunerator. Ideo fides illuminabat et dictamen naturae consonabat, ut
            homo Deo serviret et sua ab ipso recognosceret et hoc quod credebat signo visibili etiam
            quodam modo manifestaret. Ideo signa fuerunt tempore legis naturae, in quibus Deus ut
            creator honorabatur qui omnia creaverat ut in oblatione ; similiter honorabatur ut
            redemptor ut puta in sacrificio ; ut perfectus remunerator, in decimatione. Denarius
            enim est munerus perfectismus, quia tres perfectiones habet in se : prima est unitatis,
            secunda ternarii, tertia senarii, quae simul iuncta faciunt denarium ; et ideo ibi
            status est. Propter hoc honorabatur Deus ut perfectiis remunerator. Unitas est enim
            perfecta, quia est omnis numeri perfectio ; ternarius, quia constat ex omnibus partibus
            suis, ex parte aliquota et non aliquota ; senarius vero, quia. constat : ex omnibus.
            partibus aliquotis.</p>
          <p xml:id="bb-d4e1288-d1e174">Secunda ratio est fidei Redemptoris professio. Sicut enim nullus sine fide potest Deo
            placere, sic nullus sine fide Mediatoris a peccato resurgere ; et sicut fides
            simpliciter dictabat Dei honorificationem, ita et hanc professionem. Et quia tunc
            profitetur homo quando quod interius credit exterius manifestat, ideo tempore legis
            naturae fuerunt signa ad hoc manifestandum ei etiam ad manifestandum Redemptorem. In
            redemptione autem tria considerantur : redemptum, et hoc per decimationem : homo enim
            significatur per decimam drachmam perditam ; ipse modus redimendi, et hoc per oblationem
            ; ipsum pretium, et hoc per sacrificium, in quo erat sanguinis effusio. Et ista
            professio in huiusmodi signis maxime necessaria erat pro ipsis imperfectis ; perfectis
            enim Deus revelavit sacramenta fidei, imperfectis celavit. Unde minores adhaerebant
            fidei maiorum et credebant implicite ; et sicut implicite credebant, sic signa data sunt
            eis a maioribus, in quibus fidem implicite profiterentur. </p>
          <p xml:id="bb-d4e1288-d1e178">Tertia ratio ,est vitae agendae institutio. Sicut enim aliquis non poterat Deo placere
            sine fide nec a peccato resurgere sine fide Redemptoris, sic nec in bono stare sine bono
            opere ; et ideo fidei adiecta sunt signa, quae significarent ea quae necessaria sunt cum
            fide. Haec autem sunt sex, quorum tria sunt in corde et tria exterius, quae his
            signantur : in decimatione peccati recognitio et eius dimissio, quia in ea datur Deo
            quod perfectum et quod bonum est et remanet nobis quod est imperfectum ; unde
            significatur quod bona tantum sunt, a Deo, sed mala a nobis ; rursus, in separatione
            decimae partis in partem Dei signatur recessus a peccato. In sacrificio signatur interna
            contritio : sacrificium enim Deo spiritus contribulatus ; et exterior carnis maceratio,
            quia occidebatur pecus ; unde mortificanda sunt membra nostra, ad Romanos 12, 1 : <quote xml:id="bb-d4e1288-Qd1e180" source="http://scta.info/resource/rom12_1">Exhibeatis corpora vestra hostiam</quote>, etc. In oblatione, mentis
            devotio et exterior bona operatio, quae, si adsunt cum fide, sufficiunt ad salute. Sic
            igitur patet quae sit ratio institutionis illorum, scilicet Dei honorificatio, fidei
            Redemptoris professio, vitae agendae instructio. </p>
          <p xml:id="bb-d4e1288-d1e184">Secundo debet attendi modus instituendi : Non enim instituta sunt per modum praecepti,
            ut dicit <name ref="#HughOfStVictor">Hugo</name> : Primo parvulos consilio nutrivit ,
            loquens pro illis qui fuerunt tempore legis naturae. Et si quaeras : quomodo, dicendum
            quod fides dictabat, ut visum est, et natura consonabat et inspiratio auctoritatem dabat
            ; et ideo per modum consilii data erant, et hoc per superiores, in quibus erat fides
            explicita.</p>
          <p xml:id="bb-d4e1288-d1e190">Tertio attendenda est in his efficacia. Et notandum quod de se nullam habebant
            efficaciam curandi vel iustificandi, sed solum ratione fidei Redemptoris ; non nim erant
            instituta ad hoc, sed ad haec quae praedicta sunt. Ex his patent obiecta.</p>
        </div>
        <div xml:id="bb-d4e1288-Dd1e195">
          <head xml:id="bb-d4e1288-Hd1e197">Ad rationes</head>
          <p xml:id="bb-d4e1288-d1e200">1. Quod enim obicit primo, quod non sunt de necessitate, concedendum est.</p>
          <p xml:id="bb-d4e1288-d1e203">2. Ad illud quod obicitur de <name ref="#HughOfStVictor">Hugone</name>, quod remedium
            erat decimatio, dicendum quod nec decimatio nec sacrificium erat per se remedium, sed
            tantum ratione fidei ; et quia omnia illa tria erant signa redemptionis, ideo
            indeterminate fides cum quolibet istorum mundare poterat.</p>
          <p xml:id="bb-d4e1288-d1e209">3. Ex hoc etiam patet aliud de iteratione, quoniam ideo poterant iterari, quia non
            erant medicinae ex. se impositae contra morbum non iterabilem.</p>
          <p xml:id="bb-d4e1288-d1e212">Ad illud quod quaeritur de virtute sacrificii, dicendum quod virtus sacrificii vel
            dicitur hic fides, quae faciebat sacrificium valere, vel dicitur interna mentis
            contritio, quae faciebat exterius sacrificium virtuosum ; et quia adultis necessaria
            erat contritio propter actuale, ideo <name ref="#GregoryGreat">Gregorius</name> dicit
            sacrificium curasse maiores.</p>
          <p xml:id="bb-d4e1288-d1e219">Quod obicitur, quod sacrificium erat via erroris, dicendum quod verum est illis qui
            accipiebant ipsum ut rem, sed non bis qui accipiebant ut signum ; et quia fideles
            accipiebant ut signum, ideo eis non erat via erroris.</p>
          <p xml:id="bb-d4e1288-d1e222">Ad illud quod obicitur, quod erat contra pietatem, dicendum quod non est verum, quia
            adeo abundabant animalia et pauperes ita pauci erant quod sufficiebant pietati quantum
            ad cultum Dei et quantum ad sustentationem proximi.</p>
        </div>
      </div>
    </body>
  </text>
</TEI>