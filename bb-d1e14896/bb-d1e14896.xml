<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 16, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 16, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e14896">
        <head xml:id="bb-d1e14896-Hd1e119">III, D. 16, A. 1, Q. 3</head>
        <head xml:id="bb-d1e14896-Hd1e122" type="question-title">Utrum Christus assumpserit necessitatem patiendi.</head>
        <p xml:id="bb-d1e14896-d1e125">Tertio quaeritur, utrum Christus necessitatem assumpserit patiendi.</p>
        <div xml:id="bb-d1e14896-Dd1e128" type="rationes-principales">
          <p xml:id="bb-d1e14896-d1e130">Et quod sic, videtur. Ad Hebraeos 9, 8 : <quote xml:id="bb-d1e14896-Qd1e132">Quemadmodum statutum est hominibus semel
       mori, post hoc autem iudicium, sic et Christus semel oblatus est</quote>, Glossa : Eadem
      necessitate et iure naturae. Ergo secundum hoc mortuus est Christus secundum statum naturae
      ; sed qui sic moritur, moriendi habet necessitatem : ergo etc.</p>
          <p xml:id="bb-d1e14896-d1e136">Item, <name ref="#Augustine">Augustinus</name>, Ad Iulianum : <quote xml:id="bb-d1e14896-Qd1e141">Si talem carnem, qualem habuit Adam in prinio statu,
       assumpsit Christus, non solum caro Christi non esset caro peccati</quote>, sed nec similis
      carni peccati. Si ergo Christus fuit similis carni peccati, constat quod non assumpsit
      carnem secundum statum naturae institutae,. sed secundum statum naturae lapsae. Sed haec
      caro habet necessitatem moriendi : ergo etc.</p>
          <p xml:id="bb-d1e14896-d1e145">Item, Boethius, in libro De duabus naturis et una persona Christi, dicit quod Christus de
      statu innocentiae assumpsit peccati immunitatem, de statu vero naturae lapsae assumpsit
      passibilitatem ; sed passibilitas, quae est secundum statum naturae lapsae, est patiendi
      necessitas : ergo etc.</p>
          <p xml:id="bb-d1e14896-d1e148">Item, Spiritus Sanctus, cuius virtute illud corpus fabricatum fuit de utero Virginis, etsi
      purificaverit a foeditate corruptionis, non tamen purificavit a defectu passibilitatis. Ergo
      passibilitatem habuit per eum modum per quem Virgo, quae eum genuit, excepto reatu peccati ;
      et Virgo habuit necessitatem moriendi et patiendi : ergo et caro Christi : ergo et
      Christus.</p>
          <p xml:id="bb-d1e14896-d1e151">Item, Christi corpus ita fuit passibile sicut fuit animale et terrestre ; sed corpus
      Christi propter animalitatem et terrestreitatem necessitatem habuit naturalem sumendi cibum
      et tendendi deorsum, aliter enim stare non potuisset nisi per miraculum : ergo pari ratione
      propter passibilitatem necessitatem habuit ad patiendum et moriendum.</p>
          <p xml:id="bb-d1e14896-d1e155">Item, Christus assumpsit omnes defectus naturales et generales, exceptis his qui ordinant
      ad peccatum ; sed necessitas patiendi est defectus in nobis naturalis et generalis, nec
      tamen ordinat ad peccatum : ergo Christus eam assumpsit.</p>
          <p xml:id="bb-d1e14896-d1e158">Sed contra : Ioannis 10, 18 : <quote xml:id="bb-d1e14896-Qd1e160">Potestatem habeo ponendi animam meam et iterum sumendi
       eam</quote> ; et paule ante : <quote xml:id="bb-d1e14896-Qd1e163">Nemo tollet eam a me, sed ego pono eam a me
       ipso</quote>. Ergo pati et mori erat in libertate voluntatis Christi : ergo non videtur
      quod Christus aliquam ad hoc necessitatem habuerit.</p>
          <p xml:id="bb-d1e14896-d1e167">Item, <name ref="#Augustine">Augustinus</name>, super illud Ioannis 3, 31 : <quote xml:id="bb-d1e14896-Qd1e172">Qui desursum venit super omnes
       est</quote> : <quote xml:id="bb-d1e14896-Qd1e175">Desursum venit, quia de altitudine humanae naturae ante peccatum
       accepit Verbum Dei humanam naturam</quote>. Sed in statu illo non habebat humana natura
      necessitatem ad moriendum : ergo nec prout fuit assumpta a Christo.</p>
          <p xml:id="bb-d1e14896-d1e179">Item, <name ref="#Anselm">Anselmus</name>, in libro Cur Deus homo : <quote xml:id="bb-d1e14896-Qd1e184">Quoniam voluntas Dei nulla necessitate
       facit aliquid, sed sola potestate, et voluntas Christi fuit voluntas Dei, nulla igitur
       necessitate mortuus est, sed sola potestate</quote>.</p>
          <p xml:id="bb-d1e14896-d1e188">Item, hoc ipsum ostendit alia ratione tali : <quote xml:id="bb-d1e14896-Qd1e190">Omnis necessitas aut est coactio aut
       prohibitio, quae duae necessitates. convertuntur ad invicem contrariae sicut necesse et
       impossibile ; sed in Christo non fuit coactio ad mori vel prohibitio ad non mori : ergo in
       Christo nulla fuit necessitas ad moriendum</quote>, et ita nec ad patiendum.</p>
          <p xml:id="bb-d1e14896-d1e194">Item, quandocumque aliqua proprietas necessario inest alicui subiecto, comparatur ad illud
      sicut ad causam et subiectum ; sed passio, non habuit causam in Christo : ergo non fuit
      necessarium, Christum pati : ergo Christus non assumpsit necessitatem patiendi.</p>
          <p xml:id="bb-d1e14896-d1e198">Item, quod necessario inest alicui inest ei, velit nolit. Ergo, si in Christo fuit
      necessitas ad patiendum, passus fuisset, vellet nollet ; sed nihil tale est plene
      voluntarium et meritorium : ergo Christus in patiendo non habuisset plenum meritum. Quodsi
      hoc est falsum, restat quod et primum, videlicet quod Christus habuit necessitatem ad
      patiendum.</p>
        </div>
        <div xml:id="bb-d1e14896-Dd1e202">
          <head xml:id="bb-d1e14896-Hd1e204">Conclusio</head>
          <head xml:id="bb-d1e14896-Hd1e207" type="question-title">In Christo fuit necessitas patiendi, sed assunta, non
      contracta.</head>
          <p xml:id="bb-d1e14896-d1e210">Respondeo : Ad praedictorum intelligentiam est notandum quod ad hoc voluerunt aliqui
      respondere distinguendo necessitatem secundum quatuor genera causarum. Est enim necessitas
      secundum causam formalem, secundum quam dicitur : necessarium est calidum calere. Est etiam
      necessitas secund um causam materialem, secundum quam dicitur quod necesse. est calidum in
      summo converti in ignem. Est etiam necessitas secundum causam efficientem, quae dicitur
      necessitas secundum violentiam et coactionem, et secund um hanc dicimus quod lapidem
      fortiter impulsum necesse est moveri. Et est necessitas secundum causam finalem, secundum
      quam dicimus quod serram necesse est esse dentatam, quia est ad dividendum solida et dura.
      Secundum hoc, cum quadrupliciter dicatur necessitas, solo quarto modo necessitas patiendi
      fuit in Christo, videlicet propter nostram redemptionem. Quantum enim in se fuit,
      necessitatem ad patiendum non habuit, quia nec fuit in eo humanae conditionis corruptio nec
      potuit esse coactio ; et ideo non potest ei convenire necessitas secundum alia tria genera
      causarum. Hic autem modus distinguendi satis rationalis est in se et ad quaestionem
      propositam rationabiliter applicatur. Si autem quaeratur de necessitate patiendi in Christo,
      prout necessitas patiendi in Christo non tantum includit tempus post assumptionem, sed etiam
      ante assumptionem, hoc est, si quaeratur, utrum necessarium fuerit Christum nostras
      poenalitates assumere, tunc enim verum est dicere quod non fuit necessarium nisi necessitate
      finis. Et hoc modo istam quaestionem tractat beatus <name ref="#Anselm">Anselmus</name>.</p>
          <p xml:id="bb-d1e14896-d1e216">Sed <name ref="#Lombard">Magister</name> aliter tractat istam quaestionem in littera. Quaerit enim , utrum iste
      defectus, qui est necessitas patiendi, cum sit in nobis per contractionem, fuerit in Christo
      per voluntariam assumptionem. Et ad hanc quaestionem dissolvi non potest per praedictam
      distinctionem. Et ideo aliter oportet dicere, non quia praedictus modus dicendi sit malus,
      sed quia non valet ad nostrum propositum. Sequentes igitur sententiam <name ref="#Lombard">Magistri</name> in littera,
      dicere possumus quod Christus assumpsit istum defectum qui est necessitas patiendi. Quantum
      enim erat de lege naturae, corpus illud erat resolubile et mortale ; et nisi fuisset
      conservatum miracufose, aliquando senio defecisset. Attendendum est tamen quod non omni modo
      fuit necessitas patiendi in Christo per quem modum est in nobis, sed quodam modo sic, quodam
      modo aliter. Habet enim necessitas patiendi comparari ad tria, videlicet ad causam et ad
      suhiectum et ad virtutem corporis regitivam. Si consideretur per comparationem ad causam,
      sic est in nobis ex duplici causa, videlicet propter foeditatem corruptionis culpabilis et
      propter qualitatem naturalis compositionis. Ideo enim habemus necessitatem ad patiendum,
      quia reatum originalis peccati contrahimus et quia ex contrariis agentibus et patientibus
      constituti sumus, ita quod continua in corpore nostro sit resolutio. Christus autem
      necessitatem habtiit solum ex altera causa ; passibilis enim fuit, non propter reatum
      peccati originalis, sed propter modum talis compositionis. Similiter per comparationem ad
      subiectum, alio modo est necessitas patiendi in Christo et in nobis. In nobis enim est
      necessitas patiendi sive per comparationem ad naturam sive per comparationem ad personam. In
      Christo autem necessitas erat ad patiendum, non per comparationem ad personam, quia nulla
      poterat astringi necessitate, quia omnia erant ei subiecta, sed per comparationem ad naturam
      assumptam. Similiter per comparationem ad virtutem regitivam aliter est in nobis necessitas
      patiendi quam in Christo. Est enim in nobis virtus regitiva et a parte naturae et a parte
      voluntatis regitivae ; et respectu utriusque est necessitas patiendi in nobis. Etenim nec
      natura nec voluntas potest in nobis passionem prohibere ; patimur enim, nolimus velimus. In
      Christo autem necessitas fuit respectu virtutis naturalis, sed non respectu voluntatis.
      Nihil enim invitus sustinuit nec sustinere potuit, quia non meruit.</p>
          <p xml:id="bb-d1e14896-d1e225">Et sic patet quod necessitas patiendi assumpta fuit a Christo et in Christo fuit per
      assumptionem, tamen non eo modo quo in nobis est per contractionem. Ideo Christus quasi
      medium tenet inter nos et statum naturae institutae. Nam in nobis natura et voluntas
      passioni subest ; in Adam vero tam.natura quam voluntas passioni praeerat ; in Christo vero
      passioni suberat natura, sed praeerat voluntas. Et hoc est quod dicit <name ref="#JohnDamascenus">Damascenus</name> quod in
      Christo, etsi passiones fiebant secundum legem naturae, non tamen coacte, sed voluntarie.
      Concedendum est igitur quod in Christo fuit necessitas patiendi et moriendi non contracta,
      sed assumpta. Concedendae ergo surit. rationes et auctoritates quae sunt ad partem
      istam.</p>
        </div>
        <div xml:id="bb-d1e14896-Dd1e233">
          <head xml:id="bb-d1e14896-Hd1e235">Ad Rationes</head>
          <p xml:id="bb-d1e14896-d1e238">Ad illud vero quod obicitur in. contrarium de 10, 18 Ioannis : Ego pono animam meam etc.,
      dicendum quod illud est verbum personae Filii Dei, cuius non. fuit necessitas patiendi vel
      moriendi ; nullus enim ipsum poterat laedere nisi ipse voluntarie permitteret : unde verbum
      illud non intelligit effective, sed permissive, nec excludit necessitatem respectu naturae,
      sed respectu personae.</p>
          <p xml:id="bb-d1e14896-d1e241">Ad illud <name ref="#Augustine">Augustini</name> quod dicitur, quod assumpsit carnem de altitudine humanae naturae,
      dicendum quod hoc intelligit <name ref="#Augustine">Augustinus</name>, sicut exponit Boethius, quantum ad peccandi
      immunitatem, non quantum ad passibilitatem. Dicit enim idem Boethius, quod <quote xml:id="bb-d1e14896-Qd1e249">de omni
       statu aliquid assumpsit ; de statu innocentiae peccati immunitatem, de statu gloriae
       peccandi impossibilitatem, de statu naturae lapsae passibilitatem</quote>. Unde secundum
      passibilitatem plus assimilatur naturae lapsae quam naturae institutae.</p>
          <p xml:id="bb-d1e14896-d1e253">Ad illud <name ref="#Anselm">Anselmi</name> de voluntate Christi iam patet responsio ; non enim excludit necessitatem
      simpliciter, sed necessitatem respectu voluntatis divinae. Et per hoc patet responsio ad
      sequens quod obicitur, quod omnis necessitas aut est prohibitionis aut coactionis. Dicendum
      enim quod hoc intelligitur de necessitate quae repugnat voluntati, sicut dicit idem <name ref="#Anselm">Anselmus</name>
      ; de ea autem necessitate quae voluntati subest non habet veritatem. Ideo ratio illa non
      probat quod nulla fuit in Christo necessitas patiendi, sed quia non fuit aliqua eius
      voluntati contraria.</p>
          <p xml:id="bb-d1e14896-d1e262">Ad illud quod obicitur, quod proprietas, necessario inhaerens alicui, comparatur ad illud
      sicut ad subiectum et causam, responderi potest quod verum est. Cum autem assumit quod
      passio non habebat causam in Christo, dicendum quod causa passionis dupliciter potest
      determinari : vel in genere moris vel in genere naturae. In genere moris causa passionis est
      meritum peccati in nobis ; et hoc verum est quod non fuit in Christo. Causa vero in genere
      naturae est compositio ex contrariis secundum statum pugnae et actionis mutuae, et huius ;
      modi in Christo fuit mera voluntate ; et pro hac causa dicimus in Christo fuisse patiendi
      necessitatem. Et hinc est quod patiendi necessitas in Christo voluntatem non exdudit, sed
      potius includit.</p>
          <p xml:id="bb-d1e14896-d1e266">Ad illud quod obicitur, quod illud quod necessario inest alicui inest ei, velit nolit,
      dicendum quod illud non habet veritatem nisi de ea necessitate quae est contra voluntatem,
      non de ea quae est ex voluntate et subest voluntati ; et talis necessitas non diminuit de
      ratione meriti, sicut ponit <name ref="#Anselm">Anselmus</name> exemplum de eo qui voluntarie se obligavit ad opera
      supererogationis. Et si obiciatur, quod ista duo non possunt simul stare, quod aliquid sit
      necessarium et voluntarium, cum voluntarium possit sic et aliter se habere, necessarium vero
      minime, dicendum quod illud verum est de voluntate quae habet secum annexam vertibilitatem,
      sed de voluntate invertibili non est verum. Christus enim voluntarie bene fecit et tamen
      necessarium fuit ipsum bene facere ; sic et voluntarie passibilitatem nostram assumpsit, ita
      quod impossibile fuit eum poenitere de hoc quod assumpserat defectum talem.</p>
        </div>
      </div>
    </body>
  </text>
</TEI>