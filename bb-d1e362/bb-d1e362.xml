<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D 1, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D 1, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e362">
        <head xml:id="bb-d1e362-Hd1e119">III, D 1, A. 1, Q. 4</head>
        <head xml:id="bb-d1e362-Hd1e122" type="question-title">Utrum quaelibet trium personarum possit incarnari per se
    ipsam.</head>
        <p xml:id="bb-d1e362-d1e125">Quarto quaeritur, utrum quaelibet trium personarum possit incarnari per se ipsam.</p>
        <div xml:id="bb-d1e373" type="rationes-principales">
          <p xml:id="bb-d1e362-d1e130">Et quod sic, videtur. Tantumdem distat creatura a persona Filii quantum a persona Patris et
      Spiritus Sancti : igitur qua ratione persona Filii incarnari potest, distantia non
      impediente, eadem ratione videtur quod et persona Patris et Spiritus Sancti.</p>
          <p xml:id="bb-d1e362-d1e133">Item, posse incarnari spectat ad dignitatem, alioquin non conveniret Filio ; sed quidquid
      potest Filius ad dignitatem spectans, potest et Pater, cum totum posse habeat Filius a Patre
      : ergo, si persona Filii potest incarnari et carnem sibi assumere, videtur quod hoc possit
      et Pater consimili ratione.</p>
          <p xml:id="bb-d1e362-d1e136">Item, ad incarnationem faciendam non plura exiguntur quam extrema unibilia et unitas in
      persona et immensitas in potentia, quae extrema illa coniungat ; sed natura Patris ita est
      unibilis sicut natura Filii, cum sit una et eadem, et persona Patris ita est una sicut
      persona Filii, et potentia immensa : ergo etc.</p>
          <p xml:id="bb-d1e362-d1e139">Item, si persona Filii potest incarnari, aut eo ipso quo est Filius aut eo ipso quo est
      persona. Non eo ipso quo est Filius, quia Filius solum dicit respectum ad Patrem, non ad
      creaturam : ergo, si potest incarnari eo ipso quo est persona divina, ergo, cum Pater et
      Spiritus Sanctus sit persona divina, sequitur necessario quod persona Patris et Spiritus
      sancti ita possit incarnari sicut persona Filii.</p>
          <p xml:id="bb-d1e362-d1e142">Sed contra : Si persona Patris vel Spiritus Sancti incarnaretur, tunc duo essent Filii in
      Trinitate ; sed hoc est inconveniens, quodlibet autem inconveniens, sicut dicit <name ref="#Anselm">Anselmus</name>, in
      libro Cur Deus homo, apud Deum est impossibile. Ergo videtur similiter esse impossibile
      personam Patris incarnari vel Spiritus Sancti.</p>
          <p xml:id="bb-d1e362-d1e149">Item, incarnari non est aliud quam in carnem mitti, sicut vult <name ref="#Augustine">Augustinus</name> ; sed impossibile
      est Patrem mitti, cum non habeat alium a quo sit : ergo impossibile est Patrem
      incarnari.</p>
          <p xml:id="bb-d1e362-d1e155">Item, quod est proprium unius personae impossibile est alteri convenire ; sed incarnari est
      proprium Filii et sibi soli convenit : ergo impossibile est quod alteri personae
      conveniat.</p>
          <p xml:id="bb-d1e362-d1e158">Item, maiorem convenientiam habet natura assumta a Verbo cum aliis personis quam alia
      natura quae non est assumta. Ergo, si aliae personae non possunt illam naturam assumere quae
      assumta est a Verbo, videtur quod nec aliquam aliam. Sed illam non possunt assumere, sicut
      in praecedentibus monstratum est : ergo videtur quod nullam aliam assumere valeant. </p>
        </div>
        <div xml:id="bb-d1e407">
          <head xml:id="bb-d1e362-Hd1e164">Conclusio</head>
          <head xml:id="bb-d1e362-Hd1e167" type="question-title">Quaelibet divinarum personarum potuit et potest incarnari</head>
          <p xml:id="bb-d1e362-d1e170">Respondeo : Ad praedictorum intelligentiam est notandum quod aliqui dicere voluerunt quod
      nulla persona incarnari potuit nisi persona Verbi. Et rationem huius assignant : quia, si
      alia persona incarnaretur, nasceretur quaedam Trinitatis confusio, dum plures in Trinitate
      Filii dicerentur. Nasceretur etiam quaedam aequalitatis diminutio, dum duo Filii essent in
      Trinitate, quorum unus haberet excellentiorem nativitatem quam alter. Nasceretur etiam
      quaedam oppositorum indistinctio, quia tunc unus et idem Filius genitus et ingenitus
      diceretur, si Pater incarnaretur. Et haec omnia sunt inconvenientia ; et quia nihil
      inconveniens potest poni in Deo et circa Deum, ideo dixerunt quod nulla alia persona a
      persona Filii poterat incarnari, non propter defectum potentiae, sed propter dignitatem
      potentiae, quae non admittit aliquod indecens circa opus suum. Sed licet videantur in hac
      positione sequi beatum <name ref="#Anselm">Anselmum</name>, ipsum tamen veraciter non sequuntur, pro eo quod nec
      <name ref="#Anselm">Anselmus</name> vult hoc dicere esse impossibile apud Deum aliam personam a Filio incarnari, sed
      vult hoc ostendere quod non est ita decens de alia persona sicut de persona Filii ; et hoc
      verum est, sicut melius videbitur infra.</p>
          <p xml:id="bb-d1e362-d1e179">Quod autem Pater aut Spiritus Sanctus incarnari possit absque aliqua repugnantia, planum
      est. Posset enim formare corpus, quod sibi uniret de genere humano, non per viam
      generationis, sicut formavit corpus Evae, quae non dicitur esse filia Adae. Praeterea, esto
      quod alia persona assumsisset carnem de Virgine sicut assumsit Verbum, adhuc non esset ibi
      confusio nec aequalitatis diminutio secundum rem, quia ex hoc nulla fieret transmutatio
      circa personas divinas. Nulla enim est confusio, quando nos credimus quod unus et idem est
      temporalis et aeternus, immortalis et mortuus, immensus et circumscriptus. Nullum etiam .
      est inconveniens, cum dicimus Filium esse aequalem Patri et minorem Patre secundum
      .naturarum dualitatem. Et ideo concedendum est, sicut <name ref="#Lombard">Magister</name> dicit in littera, quod
      quaelibet trium personarum potest et potuit incarnari.</p>
        </div>
        <div xml:id="bb-d1e432">
          <head xml:id="bb-d1e362-Hd1e189">Ad rationes</head>
          <p xml:id="bb-d1e362-d1e192">Ad illud ergo quod primo obicitur in contrarium, quodsi Pater incarnaretur, quod tunc duo
      essent Filii, dicendum quod ista ratio procedit hoc supposito quod Deus non possit aliter
      assumere carnem quin eam assumeret de muliere tamquam ex matre. Hoc autem est falsum, quia
      aliter posset Deus carnem sibi assumere, si sibi placeret. Praeterea, esto quod alia persona
      assumsisset carnem de Virgine et esset filius Virginis, hoc in nullo derogaret Deo, quia
      nihil perderet ibi divina persona ; et ideo, si est inconveniens, hoc est solum propter
      nostram reputationem et ratiocinationem Cum autem dicit <name ref="#Anselm">Anselmus</name> quod quantumcumque parvum
      inconveniens in Deo est impossibile, dicendum quod hoc intelligitur de eo quod est
      inconveniens in Deo secundum se ; et tale est inconveniens quod nullo modo potest esse
      conveniens, et ideo est impossibile. De eo autem non habet veritatem quod est inconveniens
      secundum nostram aestimationem, quia Deus posset illud facere conveniens. Unde sicut
      concedimus de aliquo malo quod potest Deus facere illud, pro eo quod illud potest bene
      fieri, sicut est malum in se ; de aliquo vero non, quod est secundum se malum, quod nullo
      modo potest bene fieri : sic etiam in proposito est intelligendum, cum dicitur quod
      quodlibet inconveniens in Deo est impossibile. </p>
          <p xml:id="bb-d1e362-d1e198">Ad illud quod obicitur, quod incarnatio non est aliud quam in carnem mitti, dicendum quod
      verum est, prout incarnatio dicitur de Filio. Sed incarnari secundum suum intellectum
      generalem non dicit plus quam uniri carni in unitate personae. Et quamvis persona Patris non
      possit mitti, potest tamen uniri ; et ideo ratio illa non tenet, pro eo quod procedit ab
      inferiori ad superius destruendo.</p>
          <p xml:id="bb-d1e362-d1e201">Ad illud quod obicitur, quod incarnari est proprium Filii, dicendum quod sicut, si Petrus
      sit unicus filius Pauli, esse filium Pauli est proprium Petri, non quia non possit convenire
      alii, sed quia nunc non convenit alii : sic etiam in proposito intelligendum est, quod
      incarnari dicitur esse proprium personae Filii, non quia alia persona non possit carni
      uniri, sed quia nulla alia persona actualiter uriitur carni a persona Filii.</p>
          <p xml:id="bb-d1e362-d1e204">Ad illud quod obicitur, quod natura assumta a Verbo plus convenit cum aliis personis quam
      non assumta, dicendum quod, sicut in praecedentibus dictum est, etsi plus conveniat natura
      talis cum aliis personis ratione eminentiae et dignitatis, tamen minus convenit convenientia
      ordinis, quia, cum sit actualiter a persona Verbi assumta, non habet possibilitatem ad
      ulteriorem assumtionem. Non sic autem est de natur quae assumta non est ; et propterea illa
      ratio non concludit.</p>
        </div>
      </div>
    </body>
  </text>
</TEI>