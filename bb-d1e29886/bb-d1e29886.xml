<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 32, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 32, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29886">
        <head xml:id="bb-d1e29886-Hd1e119">III, D. 32, A. 1, Q. 4</head>
        <head xml:id="bb-d1e29886-Hd1e122" type="question-title">Utrum Deus magis diligat hominem quam angelum an e converso.</head>
        <p xml:id="bb-d1e29886-d1e125">Quarto quaeritur, utrum Deus magis diligat hominem quam angelum an e converso.</p>
        <div xml:id="bb-d1e29886-Dd1e128" type="rationes-principales">
          <head xml:id="bb-d1e29886-Hd1e130">Rationes Principales</head>
          <p xml:id="bb-d1e29886-d1e133">Et quod magis angelum, videtur. Quia tanto aliquis est Deo amabilior, quanto est ipsi
      similior : si ergo natura angelica est Deo similior quam humana, videtur quod ab eo sit
      magis dilecta.</p>
          <p xml:id="bb-d1e29886-d1e136">Item, maior dilectio et minor attenditur secundum maiorem et minorem communicationem
      divinae liberalitatis ; sed Deus pro uno solo motu angelum glorificavit, quod non facit
      hominibus : ergo exstitit eis liberalior quam nobis : igitur magis diligit genus angelicum
      quam humanum.</p>
          <p xml:id="bb-d1e29886-d1e139">Item, angeli magis diligunt Deum quam nos, pro eo quod nullam habent retardationem, qua
      praepediantur ne totaliter possint tendere in Deum. Ergo, si Deus magis diligit magis se
      diligentes, videtur quod magis diligat angelos quam homines.</p>
          <p xml:id="bb-d1e29886-d1e142">Item, angeli sunt mediatores inter nos et Deum, secundum quod vult <name ref="#Augustine">Augustinus</name>, VIII De
      civitate Dei ; sed medium magis unitur extrema et ei est familiarius quam unum extremum
      respectu alterius : ergo videtur quod Deus magis diligat angelos quam homines.</p>
          <p xml:id="bb-d1e29886-d1e149">Sed contra : Ad Hebraeos 2, 16 : <quote xml:id="bb-d1e29886-Qd1e151">Nusquam angelos apprehendit, sed semen
       Abrahae</quote> ; sed illud fuit potissimum signum dilectionis et familiaritatis divinae
      quod assumeret naturam creatam in unitatem personae suae : ergo videtur quod magis dilexerit
      humanam naturam quam angelicam.</p>
          <p xml:id="bb-d1e29886-d1e155">Item, Ioannis 15, 13 : <quote xml:id="bb-d1e29886-Qd1e157">Maiorem caritatem nemo habet</quote> etc. ; sed Deus posuit
      animam suam pro hominibus, non posuit eam pro angelis : ergo magis homines quam angelos
      dilexit.</p>
          <p xml:id="bb-d1e29886-d1e161">Item, illam naturam magis Deus diligit quam in altiori gradu honoris constituit ; sed Deus
      humanam naturam in utroque sexu angelicis spiritibus superposuit, videlicet Christum et eius
      nobilissimam Matrem : ergo videtur quod humanam naturam magis diligat et magis
      dilexerit.</p>
          <p xml:id="bb-d1e29886-d1e164">Item, magis diligit quis aliquem, cum diligit eum in statu amicitiae et inimicitiae quam
      solum cum diligit in statu amicitiae ; sed Deus humanum genus diligit in statu amicitiae et
      in statu inimicitiae, quia, <quote xml:id="bb-d1e29886-Qd1e166">cum essemus peccatores et inimici</quote> Dei, dilexit
      nos, angelos vero malos nec dilexit nec diligit : ergo videtur quod prae angelis genus
      humanum dilexerit.</p>
        </div>
        <div xml:id="bb-d1e29886-Dd1e171">
          <head xml:id="bb-d1e29886-Hd1e173">Conclusio</head>
          <head xml:id="bb-d1e29886-Hd1e176" type="question-title">Loquendo de dilectione Dei quoad effectum conditionis, Deus magis
      dilexit Angelos quam genus humanum ; sed aliter rationabiliter dici potest quoad effectum
      reparationis et secundum statum finalem.</head>
          <p xml:id="bb-d1e29886-d1e179">Respondeo : Dicendum quod, cum Deus dicatur diligere creaturas effectu, secundum quod
      duplex est effectus principalis Dei respectu creaturae rationalis, secundum hoc potest
      dilectio Dei maior et minor dupliciter considerari. Est enim effectus conditionis et
      effectus reparationis. Et in effectu conditionis praecipue manifestatur Dei potentia, in
      effectu reparationis praecipue manifestatur Dei misericordia, in utroque autem manifestatur
      Dei sapientia.</p>
          <p xml:id="bb-d1e29886-d1e182">Si ergo loquamur de dilectione Dei quantum ad effectum conditionis, sic magis dilexit
      angelos, quia meliora contulit eis naturalia et magis patentes eos fecit et in eis inagis
      manifestatur divina potentia. Si autem loquamur quantum ad effectum reparationis, sic magis
      dilexit homines quam angelos, quoniam angelos deseruit, sed homines relevavit. Et sic patet
      quod secundum diversos effectus homo et angelus in dilectione Dei mutuo se excedant.</p>
          <p xml:id="bb-d1e29886-d1e185">Si autem quaeras, quae istarum dilectionum magis excedat reliquam, tunc respondendum est
      quod est loqui de excessu dilectionis ut nunc vel simpliciter, sive secundum statum
      praesentem vel secundum statum finalem. Si loquamur de excessu dilectionis secundum statum
      praesentem, sic concedendum est quod magis diligit angelos quam homines. Si vero loquamur
      secundum statum finalis gratiae, in quo erit reparatio consummata, sic videtur satis
      rationabiliter posse dici quod magis diligat homines. De pluribus enim habebit homo in
      paradiso unde gratus et devotus existat Deo quam angelicus ordo : tum propter beneficium
      incarnationis, tum propter beneficium redemptionis, tum propter beneficium eminentis
      glorificationis, quae non tantum manifestant erga nos divinae caritatis magnitudinem ; sed
      etiam eius nimietatem, secundum illud quod dicitur ad Ephesios 2, 4 : Deus, qui est dives in
      misericordia, propter nimiam caritatem suam, qua dilexit nos, cum essemus mortui peccato,
      convivificavit nos Christo.</p>
          <p xml:id="bb-d1e29886-d1e189">Et sic patet responsio ad quaestionem propositam. Patet etiam responsio ad obiecta, quia
      utraeque rationes verum concludunt secundum diversas vias. Illae enini rationes, quae
      probant quod magis diligat genus humanum, procedunt secundum effectum reparationis, habito
      respectu ad finalem statum ; et ideo verum concludunt et concedendae sunt. Rationes vero,
      quae in oppositum adducuntur, alia via procedunt,, sicut patet aspicienti.</p>
        </div>
        <div xml:id="bb-d1e29886-Dd1e194">
          <head xml:id="bb-d1e29886-Hd1e196">Ad Rationes</head>
          <p xml:id="bb-d1e29886-d1e199">Nam quod primo obicitur, quod angelus et Deo similior, hoc verum est quantum ad ea quae
      sunt naturae, sed non oportet quantum ad dona gratiae. Dilectio autem Dei magis pensat dona
      naturae superaddita quam ea quae sunt naturaliter insita. Et si tu obicias, quod gratia
      correspondet naturae, ad hoc satis in secundo libro responsum est.</p>
          <p xml:id="bb-d1e29886-d1e202">Ad illud vero quod obicitur, quod Deus liberalior est in angelis, quia uno motu eos
      beatificavit, dicendum quod illud non concludit de diledione simpliciter, sed de dilectione
      ut nunc, quae statum praesentem respicit. Praeterea, maius fuit Unigenitum suum pro impiis
      dare quam angelis merentibus aeternam mercedem retribuere ; hoc enim fuit iustitiae, illud
      vero misericordiae et pietatis abundantissimae.</p>
          <p xml:id="bb-d1e29886-d1e205">Ad illud quod obicitur, quod angeli magis diligunt, quia nullum habent retardativum,
      dicendum quod illa ratio concludit solum secundum statum praesentem, in quo corpus, cum
      corrumpitur, aggravat spiritum ; secundum statum vero futurum, cum corpus erit spirituale
      effectum, homo non habebit aliquod impedimentum et habebit praecipuum gratiae
      adiutorium.</p>
          <p xml:id="bb-d1e29886-d1e208">Ad illud quod obicitur, quod sunt mediatores, similiter patet responsio. Mediatores enim
      nostri sunt secundum statum praesentis miseriae, in quo propter multiplicem defectum
      necessarium est nobis multiplex adiutorium, et propter magnam elongationem nostri a Deo
      indigemus miediatorum auxilio.</p>
        </div>
      </div>
    </body>
  </text>
</TEI>