<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 31, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 31, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e28914">
        <head xml:id="bb-d1e28914-Hd1e119">III, D. 31, A. 1, Q. 2</head>
        <head xml:id="bb-d1e28914-Hd1e122" type="question-title">Utrum spes evacuetur per adventuin gloriae.</head>
        <p xml:id="bb-d1e28914-d1e125">Secundo quaeritur de evacuatione spei, et quaeritur, utrum spes evacuetur per adventum
    gloriae.</p>
        <div xml:id="bb-d1e28925" type="rationes-principales">
          <head xml:id="bb-d1e28914-Hd1e130">Rationes Principales</head>
          <p xml:id="bb-d1e28914-d1e133">Et quod sic, videtur. Ad Romanos 8, 24 : <quote xml:id="bb-d1e28914-Qd1e135" ana="#rom8_24">Spes, quae videtur, non est spes</quote>,
      Glossa : <quote xml:id="bb-d1e28914-Qd1e138">Res sperata, quae videtur, non est spes, id est, non est subiecta
       spei-virtuti, quae non est nisi de non apparentibus</quote>. Si ergo per adventum gloriae
      quod erat latens efficitur patens, necesse est habitum spei evacuari ad praesentiam
      praemii.</p>
          <p xml:id="bb-d1e28914-d1e142">Item, <quote xml:id="bb-d1e28914-Qd1e144">spes est exspectatio futurae beatitudinis</quote>, secundum quod dicitur in
      Glossa ad Romanos 5, 4 ; sed quando de futuro fit praesens, futurum desinit esse futurum :
      cum ergo in gloria semper habeatur beatitudo praesens, videtur quod nullo modo contingat ibi
      esse spem.</p>
          <p xml:id="bb-d1e28914-d1e148">Item, I ad Coririthios 13, 13 : <quote xml:id="bb-d1e28914-Qd1e150" ana="#Icor13_13">Nunc manent fides, spes, caritas, tria haec</quote>
      etc., Glossa : <quote xml:id="bb-d1e28914-Qd1e153">Caritas, fide et spe discedentibus, permanebit aucta, cui fides et
       spes hic non possunt deesse</quote>. Si ergo deerunt sibi in patria, videtur quod
      evacuentur per gloriam.</p>
          <p xml:id="bb-d1e28914-d1e157">Item, sicut se habet fides respectu non visi, sic se habet spes respectu non habiti ; sed
      fides necessario evacuatur, superveniente clara visione : ergo et spes, superveniente
      comprehensione sive certissima tentione.</p>
          <p xml:id="bb-d1e28914-d1e161">Sed contra : Sapientiae 3, 4 : <quote xml:id="bb-d1e28914-Qd1e163" ana="#sap3_4">Spes illorum immortalitate plena est</quote>, Glossa
      : <quote xml:id="bb-d1e28914-Qd1e166">Id est indefectiva</quote>. Ergo, si spes Beatorum non deficit, videtur quod spes
      non habeat evacuari in Beatis. Si tu dicas quod ibi accipitur spes pro ipsa re sperata,
      obicitur tunc de ipso actu sperandi, qui fuit in Christo, secundum quod dicit Glossa super
      illud Psalmi [30, 1] : <quote xml:id="bb-d1e28914-Qd1e169" ana="#ps30_1">In te, Domine, speravi</quote>. Si ergo Christus simul fuit
      comprehensor et viator, videtur quod simul possit stare actus et habitus spei cum
      complemento praemii.</p>
          <p xml:id="bb-d1e28914-d1e173">Item, ubicumque potest esse desiderium, ibi potest esse spes ; sed in aeterna beatitudine
      est summum desiderium, secundum quod scribitur I Petri 1, 12 : <quote xml:id="bb-d1e28914-Qd1e175" ana="#Ipetr1_12">In quem desiderant angeli
      prospicere</quote>: ergo videtur, quod in ipsa superna beatitudine contingat reperire spem quantum
      ad habitum et motum : ergo etc.</p>
          <p xml:id="bb-d1e28914-d1e179">Item, animae beatae in patria exspectant ipsam stolam secundam et per consequens suam
      gloriam augendam et perficiendam ; sed certa exspectatio gloriae procedens ab instinctu
      gratiae est ipsius spei-virtutis : ergo spes-virtus est in animabus beatis.</p>
          <p xml:id="bb-d1e28914-d1e182">Item, sicut se habet desperatio ad damnatos, sic se habet spes ad Beatos per commulatam
      proportionem, quia sicut status damnatorum repugnat statui Beatorum, sic spes repugnat
      desperationi. Ergo sicut necesse est ponere desperationem in damnatis, ita necesse videtur
      quod sit ponere spem in Beatis.</p>
          <p xml:id="bb-d1e28914-d1e185">Item, actus ipsius spei est confidere in Domino ; sed Beati maxime habent istum actum, quia
      maxime confidunt in Domino et ei innituntur : ergo videtur quod in eis potissime sit
      reperire ipsius spei habitum et usum.</p>
          <p xml:id="bb-d1e28914-d1e188">Item, ad spem pertinet certitudo et exspectatio ; sed constat quod certitudo in gloria non
      tolletur, immo perficietur : ergo videtur quod habitus spei secundum aliquid sui habeat in
      gloria salvari, videlicet quantum ad certitudinem ; similiter videtur quod quantum ad
      exspectationem, quia, sicut vult <name ref="#Anselm">Anselmus</name>, ponere est durationem in participatione
      beatitudinis : ergo qui modo participant beatitudinem in A, nondum participant eam in B, et
      certitudinaliter eam exspectant. Si ergo spes quantum ad exspectatio nem manet et quantum ad
      certitudinem consummatur, videtur quod nullo modo in gloria evacuetur.</p>
        </div>
        <div xml:id="bb-d1e28992">
          <head xml:id="bb-d1e28914-Hd1e197">Conclusio</head>
          <head xml:id="bb-d1e28914-Hd1e200" type="question-title">Habitus spei in patria simpliciter evacuatur.</head>
          <p xml:id="bb-d1e28914-d1e203">Respondeo : Ad praedictorum intelligentiam est notandum quod sicut duplex est modus dicendi
      circa evacuationem fidei, similiter et circa evacuationem spei. Nam et in ipso habitu spei
      est reperire aliquid imperfectionis et aliquid perfectionis et complementi. Ad
      imperfectionem enim spectat illud spei quod est exspectatio quaedam et protensio ad ea quae
      realiter non habentur ; ad complemenum autem eius spectat confidentia et certitudo, qua
      facit confidere et inniti ipsi summae largitati. Et quantum ad primum tollitur ipsa spes et
      evacuatur ; quantum vero ad secundum perficitur et salvatur. Sed quoniam, sicut in
      praecedentibus dictum est, spes non diceretur evacuari, si solum quod est imperfectionis
      tolleretur ab ipsa, illo salvo quod est in ea perfectionis et complementi - sicut patet,
      quia liberum arbitriuni in patria non dicitur evacuari in gloria, quamvis tollatur sibi
      vertibilitas, et hoc quia vertibilitas potius spectat ad liberi arbitrii defectum quam ad
      complementum si sic igitur esset in proposito reperire, nunquam deberet dici evacuari
      propter adventum gloriae.</p>
          <p xml:id="bb-d1e28914-d1e206">Et propterea communis modus dicendi est, et hunc innuit ipsa Glossa, quod habitus ipsius
      spei simpliciter evacuatur in gloria et ei succedit habitus novus. Et ratio huius est, quia
      habitus spei habilitat ad confidendum et innitendum Deo cum quadam protensione et erectione
      et exspectatione ; et quoniam statui gloriae repugnat exspectatio substantialis praemii, cum
      ibi habeatur, et protensio et illa erectio et inhiatio, cum ibi affectus omnino quietetur :
      hinc est quod habitus ipsius spei simpliciter evacuari dicitur, secundum quod spei nominat
      habitum virtutis theologicae, qui habilitat ipsam animam ad exspectandum substantiale
      praemium. Et concedendae sunt rationes, quae hoc ostendunt.</p>
        </div>
        <div xml:id="bb-d1e29008">
          <head xml:id="bb-d1e28914-Hd1e213">Ad Rationes</head>
          <p xml:id="bb-d1e28914-d1e216">Ad illud vero quod primo obicitur in contrarium, quod spes Beatorum est immortalitate
      plena, dicendum quod spes sumitur ibi pro re sperata. Et si obiciat, quod Christus speravit
      actu, secundum illud Psalmi [30, 1] : <quote xml:id="bb-d1e28914-Qd1e218" ana="#ps30_1">In te, Domine, speravi</quote>, dicendum quod
      illud intelligitur de Christo ratione membrorum ; vel extenditur ibi nomen spei ad
      exspectationem cuiuscumque spiritualis beneficii.</p>
          <p xml:id="bb-d1e28914-d1e222">Ad illud quod obicitur, quod ibi est spes, ubi est desiderium, dicendum quod est desiderium
      de acquirendo et est desiderium de continuando. Ubi autem est desiderium de acquirendo, ibi
      bene potest esse spes ; sed ubi est desiderium de continuando bonum iam habitum, spes non
      est, quia non est ibi exspectatio non habiti. Et sic est in patria ponere desiderium, non
      per aliquam anhelationem ad obtinendum non habitum, sed propter infatigabilitatem et
      indeficientiam delectationis, quae nullo modo ibi parit fastidium.</p>
          <p xml:id="bb-d1e28914-d1e225">Ad illud quod obicitur, quod animae beatae exspectant stolam secundam, dicendum quod in
      ratione illa est duplex defectus. Primus defectus est, quia non quaecumque exspectatio ponit
      virtutem spei, sed exspectatio summae beatitudinis sive summi boni et summe ardui
      assequendi. Praeterea, non exspectant certitudine spei, sed certitudine comprehensionis,
      quae non ponit protensionem nec inhiationem ad assequendum illud quod exspectatur ; alioquin
      ex sua dilatione affligeret exspectantem, iuxta illud quod dicitur in Proverbiis [13, 12] :
      Spes, quae differtur, affligit animam ; hoc autem nullo modo est ponere circa animam
      beatam.</p>
          <p xml:id="bb-d1e28914-d1e228">Ad illud quod obicitur, quod sic se habet spes ad Beatos sicut desperatio ad damnatos,
      dicendum quod non est simile, quia desperatio facit ad cumulum mali ; sed spes de sua
      ratione oppositionem habet cum summa completione boni, quia dicit absentiam boni exspectati.
      Et ideo non sic se compatitur cum summa beatitudine habitus spei sicut desperatio cum
      extrema calamitate.</p>
          <p xml:id="bb-d1e28914-d1e232">Ad illud quod obicitur, quod actus spei est confidere in Domino et eidem inniti, dicendum
      quod non quaecumque confidentia est actus spei, sed ea quae est cum quadam protensione et
      inhiatione et erectione, quae omnia incompossibilia sunt statui gloriae. Et ideo, quamvis in
      gloria sit quaedam confidentia, non tamen sequitur quod ibi sit virtus spei, quia est
      alterius habitus et excellentioris, videlicet dotis succedentis ipsi virtuti spei.</p>
          <p xml:id="bb-d1e28914-d1e235">Ad illud quod obicitur, quod ibi salvatur exspectatio et consummatur certitudo, dicendum
      quod non est ibi exspectatio proprie, quia nihil novum augetur Beatis respectu cuius sit
      exspectatio in eis. Praeterea, certitudo ista non completur, sed est ibi aliud genus
      certitudinis : ista enim est ex promissione, illa vero est ex rei exhibitione et
      perfectissima tentione. Ideo non sequitur quod habitus spei habeat salvari in gloria, quin
      potiu ipsa spes ex hoc magis ostenditur evacuanda.</p>
        </div>
      </div>
    </body>
  </text>
</TEI>