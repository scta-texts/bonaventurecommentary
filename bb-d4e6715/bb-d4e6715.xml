<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 5</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 5</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e6715">
        <head xml:id="bb-d4e6715-Hd1e108">Quaestio 5</head>
        <head xml:id="bb-d4e6715-Hd1e111" type="question-title">Utrum character imprimatur delebiliter vel indelebiliter.</head>
        <p xml:id="bb-d4e6715-d1e114">Quinto quaeritur, utrum character imprimatur delebiliter vel indelebiliter.</p>
        <div xml:id="bb-d4e6715-Dd1e117" type="rationes-principales">
          <p xml:id="bb-d4e6715-d1e119">Et quod indelebiliter, videtur : Quia sacramenta, in quibus imprimitur character,
            nullatenus iterantur ; sed, si deleretur, passent et deberent iterari : ergo non
            deletur.</p>
          <p xml:id="bb-d4e6715-d1e122">Item, character stat cum culpa, sicut patet in sacerdote malo, ergo non repugnat culpae
            ; stat etiam cum ignorantia, ut in parvulo baptizato, ergo videtur quod non habeat
            contrarium per quod deleatur ; et est in subiecto perpetuo ; ergo eius impressio est
            indelebilis.</p>
          <p xml:id="bb-d4e6715-d1e125">Contra : Possibile est aliquem baptizatum habere characterem bestiae, de quo habetur
              <ref xml:id="bb-d4e6715-Rd1e127" target="http://scta.info/resource/ap14_9">Apocalypsis 14, 9</ref> ; sed nullus simul potest placere Deo et
            diabolo : ergo nullus simul potest habere signum huius et illius : ergo unus character
            potest alterum delere et destruere.</p>
          <p xml:id="bb-d4e6715-d1e131">Item, character bestiae est delebilis, quia nullus est adeo malus quin possit fieri
            bonus : ergo a simili character Christi, cum ille qui bonus est, possit malus fieri.</p>
          <p xml:id="bb-d4e6715-d1e134">Item, si character est indelebilis, quaero unde illud habeat. Si ab efficiente, sed
            gratia gratum faciens est a Deo, et tamen delebilis. Si a subiecto, ergo quidquid est in
            anima est indelebile. Praeterea, quod magis sit delebilis ratione subiecti, videtur,
            quia voluntarie recipitur ; sed quod subiacet voluntati est variabile : ergo etc.</p>
          <p xml:id="bb-d4e6715-d1e138">Item, quod post hanc vitam deleatur, videtur in Beatis, quia est ex parte, multo enim
            magis est imperfectum lumen quam fides : ergo, si fides excidit, et character.</p>
          <p xml:id="bb-d4e6715-d1e141">Item, quod in damnatis deleatur, videtur, quia character aliquo modo habilitat ad
            gratiam ; sed tunc erunt ipsi omnino inhabiles : ergo carebunt charactere.</p>
        </div>
        <div xml:id="bb-d4e6715-Dd1e145">
          <head xml:id="bb-d4e6715-Hd1e147">Conclusio</head>
          <head xml:id="bb-d4e6715-Hd1e150" type="question-title">Character est signum indelebile, quia est habitus in subiecto
            perpetuo impressus ad distinguendum</head>
          <p xml:id="bb-d4e6715-d1e153">Respondeo : Dicendum quod communis opinio est quod character est proprietas
            indelebilis. Sed in huius indelebilitatis causa differenter sentiunt diversi.</p>
          <p xml:id="bb-d4e6715-d1e156">Quidam enim dicunt quod, quia character est in anima secundum substantiam vel
            essentiam, et ipsa est perpetua et invariabilis, ideo et character. Sed istud supra
            improbatum est.</p>
          <p xml:id="bb-d4e6715-d1e159">Alii dicunt quod, quia est in anima secundum potentiam cognitivam, quae non subiacet
            variabilitati, ut voluntas - quaedam enim cognoscimus, etiam voluntate nolente - ideo
            invariabilis. Sed hoc non valet, quiar per ignorantiam expelluntur habitus cognitivi,
            sed non character.</p>
          <p xml:id="bb-d4e6715-d1e163">Tertii dicunt quod sicut ex matrimonii obligatione contrahitur vinculum insolubile
            quamdiu vivitur, ita ex consimili in susceptione sacramenti, scilicet quia ibi est
            quoddam matrimonium spirituale ; et quoniam tam Deus quam anima sunt perpetuam
            durationem habentia, ideo character semper durat. Sed, quamvis istud possit dici de
            Baptismo, ubi est quaedam contractio matrimonii, non tamen in aliis sacramentis.</p>
          <p xml:id="bb-d4e6715-d1e166">Et propterea dicendum aliter quod perpetuitas characteris principaliter sumitur ab eius
            conditione et natura. Unde notandum quod est habitus innatus, et hic est indelebilis
            omnino ; et est habitus acquisitus, et hic, quia est ex acquisitione, perdi potest ; et
            est habitus infusus vel datus ; et hic est duplex. Quidam est datus ad dirigendum, et
            quia potentiae possunt obliquari, ideo est delebilis : potest enim invenire repugnantiam
            in subiecto ; et alius impressus ad distinguendum, et huic directio vel obliquatio
            potentiae non repugnat. Si enim aliquid repugnaret, hoc solum esset opposita consignatio
            ; sed opposita non potest esse, quia solus Deus potest imaginem suam consignare : ideo,
            si debet opposito signo signari, a solo Deo fiet. Sed ipse nunquam imprimit signum sibi
            contrarium ; ideo necesse est quod character aeternaliter perseveret. Quoniam igitur
            character proprietas est existens in subiecto perpetuo, in quo non potest habere
            repugnantiam, ideo eius impressio est perpetua.</p>
        </div>
        <div xml:id="bb-d4e6715-Dd1e171">
          <head xml:id="bb-d4e6715-Hd1e173">Ad rationes</head>
          <p xml:id="bb-d4e6715-d1e176">1-2. Ad illud quod obicitur de charactere bestiae, dicendum quod character bestiae non
            dicitur aliquod signaculum, quod diabolus animae impresserit, sed culpa secundum eius
            voluntatem perpetrata, in qua est anima per obstinationem disposita ad perpetuitatem ;
            et ideo non est omnino simile.</p>
          <p xml:id="bb-d4e6715-d1e179">Ad illud quod quaeritur unde hoc habeat, dicendum quod a sui conditione, subiecto
            concordante, non repugnante ; et efficiente, non producente contrarium nec
            subtrahente.</p>
          <p xml:id="bb-d4e6715-d1e182">Ad illud quod obicitur de damnatis, dicendum quod in damnatis manet ad confusionem, in
            Beatis ad quantulumcumque decorem.</p>
          <p xml:id="bb-d4e6715-d1e185">Quod obicitur, quod est ex parte, dicendum quod imperfectio characteris compatitur
            secum perfectionem gloriae ; non sic autem est de imperfectione fidei, quia fides,
            secundum quod est virtus, dicit aenigma et absentiam rei creditae, et hoc repugnat
            statui gloriae ; et ideo evacuatur, non secundum quod lumen tantum, sed secundum quod
            habet annexum aenigma et absentiam rei in se, quod est essentiale fidei, secundum quod
            virtus ; alioquin, si videret certitudinaliter, non esset meritum. Non autem est simile
            de charactere, quoniam dicit quamdam consignationem et lumen quoddam ; et illud non
            habet oppositionem ad lumen perfectum nec habet oppositionem ad tenebram poenae propter
            lucis modicitatem : ideo nec ibi evacuatur nec hic extinguitur.</p>
        </div>
      </div>
    </body>
  </text>
</TEI>