<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 5</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 5</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e50709">
        <head xml:id="bb-d4e50709-Hd1e108">Quaestio 5</head>
        <head xml:id="bb-d4e50709-Hd1e111" type="question-title">Quibus potentiis insit actus sive operatio gloriae.</head>
        <p xml:id="bb-d4e50709-d1e114">Quinto quaeritur de actu gloriae sive operatione, cui insit, et ostenditur quod actus
          eius sit omnium potentiarum.</p>
        <div xml:id="bb-d4e50709-Dd1e117" type="rationes-principales">
          <head xml:id="bb-d4e50709-Hd1e119">Rationes principales</head>
          <p xml:id="bb-d4e50709-d1e122">Quia gloria est perfectio plena et ultima. Quia plena, ideo perficit totam animam :
            ergo omnem eius spiritualem potentiam. Quia ultima, ultra quam non est alia, cum
            ultimata perfectio sit coniuncta actui, quia actus perficit habitum, ergo omnes
            potentiae ponuntur in actu.</p>
          <p xml:id="bb-d4e50709-d1e125">Item, gloria totum perficit quod gratia disponebat ; sed gratia disponit et perficit
            actus animae, non tantum qui sunt in Deum, sed etiam qui sunt in bonum. creatum, per
            virtutes cardinales : ergo gloriosi actus non tantum erunt in Deum, sed etiam in
            creaturam.</p>
          <p xml:id="bb-d4e50709-d1e128">Item, hoc ostenditur, quia virtutes cardinales manebunt in patria in statu perfecto,
            ergo in actu ; sed actus earum est in his quae sunt ad finem, et penes eas consistit
            actus gloriae ; quia sicut earum actus nunc sunt gratuiti, ita : tunc erunt gloriosi :
            ergo etc.</p>
          <p xml:id="bb-d4e50709-d1e131">Item, quaeritur, utrum sit ibi actus perficiens memoriam. Et quod sic, videtur : Per
            rationem, quia, si gloria reformat imaginem, et imago attenditur quantum ad memoriam,
            intelligentiam et voluntatem, ergo oportet quod memoria sit in actu.</p>
          <p xml:id="bb-d4e50709-d1e135">Item, hoc ipsum dicit <name ref="#Bernard">Bernardus</name> : Deus futurus est
            intellectui plenitudo lucis, voluntati multitudo pacis, memoriae continuatio
            aeternitatis.</p>
          <p xml:id="bb-d4e50709-d1e141">Item, ostenditur quod sit ibi actus irascibilis : Quia quod est perfectibile virtute,
            est perfectibile gloria ; sed irascibilis perficitur spe : ergo etc.</p>
          <p xml:id="bb-d4e50709-d1e144">Item, super illud I ad Corinthios 13, 13 : <quote xml:id="bb-d4e50709-Qd1e146" source="http://scta.info/resource/Icor13_13">Nunc autem
              manent</quote> etc., <name ref="#Ambrose">Ambrosius</name> dicit quod spei succedet
            beatitudo ; et <name ref="#Augustine">Augustinus</name> similiter hoc dicit, De doctrina
            christiana : ergo etc.</p>
          <p xml:id="bb-d4e50709-d1e156">Sed contra : Quod non sit actus gloriae secundum omnes potentias, videtur. Super illud
            Psalmi [90, 16] : <quote xml:id="bb-d4e50709-Qd1e158" source="http://scta.info/resource/ps90_16">Ostendam illi salutare meum</quote>, Glossa
            dicit quod visio est tota merces. Ergo tota ratio beatitudinis consistit in actu
            intelligentiae.</p>
          <p xml:id="bb-d4e50709-d1e162">Si dicas quod hoc dictum est per quamdam concomitantiam, eadem ratione debet dici quod
            fides est totum meritum. Item, quaeritur : quare non magis dicit de unione quam de
            visione ?</p>
          <p xml:id="bb-d4e50709-d1e165">Item, <name ref="#Augustine">Augustinus</name>, De moribus Ecclesiae : Beatus est qui
            amat optimum, et cum habet optimum quod amat. Ergo videtur quod tantum sit in actu
            motivae.</p>
          <p xml:id="bb-d4e50709-d1e172">Item, <name ref="#Augustine">Augustinus</name>, ultimo De civitate Dei : Videbimus,
            amabimus, laudabimus, isti sunt actus gloriae ; quodsi sufficienter eos numerat <name ref="#Augustine">Augustinus</name>, et hic est nullus actus memoriae nec potentiae
            irascibilis, patet etc.</p>
          <p xml:id="bb-d4e50709-d1e181">Item, dotes distinguuntur penes actus gloriae ; sed duae assignantur penes actum
            rationalis. et concupiscibilis, scilicet visio et dilectio : ergo, si distinguuntur
            aliquae penes actus memoriae et irascibilis, tunc erunt quatuor dotes ; quod est contra
            omnium opinionem ; non enim ponuntur nisi tres,</p>
          <p xml:id="bb-d4e50709-d1e184">Similiter opponitur, quodsi ponantur actus gloriae secundum omnes virtutes, quod tunc
            erunt septem.</p>
          <p xml:id="bb-d4e50709-d1e187">Quaeritur ergo, quare actus gloriosi appellantur dotes et quare tantum tres sint et
            penes quid accipiantur et distinguantur ; et cum laus sit actus maxime gloriosus,
            secundum quod dicitur super illud Psalmi [146, 1] : Laudate Dominum, quoniam bonus est
            psalmus, propter quid non est dos ?</p>
        </div>
        <div xml:id="bb-d4e50709-Dd1e191">
          <head xml:id="bb-d4e50709-Hd1e193">Secundum tres actus gloriae, scilicet visionem potentiae rationalis, amorem
            concupiscibilis, comprehensionem sive tentionem irascibilis assignantur tres tantum
            dotes animae</head>
          <p xml:id="bb-d4e50709-d1e196">Respondeo : Ad intelligentiam obiectorum notandum quod actus gloriosi non tantum sunt
            in Deum ut in obiectum, sed etiam in bona creata ; gaudebit enim homo et diliget
            proximum. Sed quia substantiale praemium beatitudinis in Deo consistit, ideo actus
            gloriae principales sunt secundum quos anima convertitur in Deum. Et secundum hos actus
            dotes assignantur, quia secundum hos anima unitur Deo tamquam sponsa sponso ; et in his
            ditatur et repletur, non solum vigoratur. Et ideo dicuntur dotes quasi divitiae animae
            desponsatae.</p>
          <p xml:id="bb-d4e50709-d1e199">Hos autem actus quidam dicunt esse tres, quia tria requiruntur ad hoc quod anima
            perfecte gaudeat de Deo, scilicet perfecta visio, perfecta dilectio et perfecta ipsius
            fruitio. Et fruitionem dicunt non esse secundum aliam potentiam quam rationalem et
            concupiscibilem. Nam irascibilis non habet ibi actum in Deum, habet tamen aliquem actum,
            scilicet gloriari per virtutes, quae manent in ipsa : manet enim amor et fortitudo. Sed
            ista positio dupliciter videtur incompetens : primum quidem, quia tunc tertia dos non
            differt a prima et secunda nisi secundum rationem ; et hoc stultum est dicere. Alia via
            videtur inconveniens, scilicet quod irascibilis non habeat in gloria actum tendentem in
            Deum, cum in via habeat spem, per cuius actum tendit in Deum.</p>
          <p xml:id="bb-d4e50709-d1e202">Et ideo aliter dicendum, quod omnes vires quae habent per gratiam actum in Deum,
            habebunt per gloriam actus perfectos, evacuatis imperfectis. Unde rationalis, cuius est
            modo credere per fidem, tunc videbit aperte ; concupiscibilis, cuius est amare, diliget
            tunc perfecte ; irascibilis, cuius est erigi et inniti per spem, tunc tenebit continue
            et certe. Unde secundum hos tres actus distinguuntur tres dotes, scilicet visio,
            dilectio, comprehensio sive tentio sive fruitio per appropriationem ; nam fruitio ista
            tria complectitur.</p>
        </div>
        <div xml:id="bb-d4e50709-Dd1e207">
          <head xml:id="bb-d4e50709-Hd1e209">Ad rationes</head>
          <p xml:id="bb-d4e50709-d1e212">2-3. Ad illud ergo quod obicitur, quod actus gloriae sunt plures, quia secundum omnes
            virtutes, patet responsio, quia, etsi secundum omnes virtutes sint, non tamen secundum
            omnes dotes accipiuntur, sed secundum eas quae tendunt immediate in Deum.</p>
          <p xml:id="bb-d4e50709-d1e215">1-3. Ad illud quod obicitur, quod visio est tota merces, et huiusmodi, dicendum quod
            isti tres actus sunt omnino coniuncti et connexi ; unde qui perfecte videt, perfecte
            amat et habet ; et ideo in Sanctorum verbis per connexionem, quod est omnium attribuitur
            uni ; magis autem visioni attribuitur, propter hoc quod in visione distinguitur status
            patriae a statu viae ; non sic in dilectione, quia utrobique dilectio, sed in patria est
            visio, non in via, sed credulitas de non viso.</p>
          <p xml:id="bb-d4e50709-d1e218">4-5. Ad illud quod obicitur : quare non est unus actus penes memoriam ? dicendum quod
            memoria non reformatur primo, sed ex consequenti per reformationem irascibilis ; ipsa
            enim minime subiacet libero arbitrio, et ideo actus eius reformatur per reformationem
            irascibilis in reformatione gratiae ; sic et in perfectione gloriae. Et ratio huius est,
            quia quodam modo conveniunt in actu ; utriusque enim est continue tenere.</p>
          <p xml:id="bb-d4e50709-d1e221">Ad illud quod ultimo obicitur de laude, dicendum quod aut intelligitur de laude vocali,
            et sic non est actus principalis nec debet esse dos ; aut de laude mentali, et ita
            comprehendit actus trium potentiarum interiorum ; et ideo non est distinguenda ab aliis,
            immo dicitur tota merces.</p>
        </div>
      </div>
    </body>
  </text>
</TEI>