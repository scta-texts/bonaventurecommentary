<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 5, A. 2, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 5, A. 2, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e5888">
        <head xml:id="bb-d1e5888-Hd1e119">III, D. 5, A. 2, Q. 5</head>
        <head xml:id="bb-d1e5888-Hd1e122" type="question-title">Utrum concedenda sit haec Filius Dei assumsit humanitatem.</head>
        <p xml:id="bb-d1e5888-d1e125">Quinto quaeritur, utrum concedenda sit haec Filius Dei assumsit humanitatem.</p>
        <div xml:id="bb-d1e5899" type="rationes-principales">
          <head xml:id="bb-d1e5888-Hd1e130">Rationes principales</head>
          <p xml:id="bb-d1e5888-d1e133">Et quod sic, videtur. <name ref="#JohnDamascenus">Damascenus</name> : <quote xml:id="bb-d1e5888-Qd1e138" source="http://scta.info/resource/jddfo-l3c6">Omnia quae in nostra natura plantavit, assumsit Dei Verbum</quote>. Sed unicuique nostrum
      dedit humanitatem : ergo videtur quod assumsit humanitatem.</p>
          <p xml:id="bb-d1e5888-d1e142">Item, humanitas non est aliud quam hominis natura, secundum quod dicit <name ref="#JohnDamascenus">Damascenus</name> : <quote xml:id="bb-d1e5888-Qd1e147" source="http://scta.info/resource/jddfo-l3c4">Divinitatis et humanitatis nomina naturam
       sunt repraesentativa</quote>. Sed haec simpliciter est concedenda Filius Dei assumsit
      humanam naturam. Ergo et haec Filius Dei assumsit humanitatem.</p>
          <p xml:id="bb-d1e5888-d1e151">Item, humanitas est forma hominis ; sed haec simpliciter conceditur Filius Dei assumsit
      formam hominis, sicut dicitur ad Philippenses 2, 7 : Humiliavit semetipsum, formam servi
      accipiens. Ergo et ista Filius Dei assumsit humanitatem.</p>
          <p xml:id="bb-d1e5888-d1e154">Item, haec est simplicitet vera <mentioned> Filius Dei habet humanitatem </mentioned> ; et
      eam non habuit ab aeterno, sed temporaliter : ergo videtur quod eam assumsit.</p>
          <p xml:id="bb-d1e5888-d1e161">Sed contra : Humanitas consequitur unionem animae cum corpore ; sed anima et corpus non
      fuerunt prius unita quam assumta : ergo, si assumtum secundum ordinem naturalem praecedit
      ipsam assumtionem, videtur quod haec sit falsa <mentioned> Filius Dei assumsit
       humanitatem</mentioned>.</p>
          <p xml:id="bb-d1e5888-d1e167">Item, magis significat in abstractione hoc nomen <mentioned>humanitas</mentioned> quam hoc
      nomen <mentioned>homo</mentioned>. Ergo, si Deus non assumsit humanam naturam in universali,
      sed in atomo, ergo haec est magis impropria <mentioned>assumsit humanitatem</mentioned> quam
       <mentioned>assumsit hominem</mentioned>. Ergo est falsa.</p>
          <p xml:id="bb-d1e5888-d1e182">Item, si assumsit humanitatem et nunquam deposuit quod assumsit, semper habuit humanitatem
      ; sed quod habet humanitatem semper est homo semper ; ergo in triduo fuit homo.</p>
          <p xml:id="bb-d1e5888-d1e185">Iuxta hoc quaeritur, quid nomine humanitatis intelligitur, cum dicitur Dei Filium
      assumsisse humanitatem ?</p>
        </div>
        <div xml:id="bb-d1e5960">
          <head xml:id="bb-d1e5888-Hd1e191">Conclusio</head>
          <head xml:id="bb-d1e5888-Hd1e194" type="question-title">Concedendum est, quod Filius Dei assumsit humanitatem</head>
          <p xml:id="bb-d1e5888-d1e197">Respondeo : Dicendum quod nomen <mentioned> humanitatis </mentioned> consuevit tripliciter
      accipi : uno modo per humanitatem possunt intelligi principia constituentia hominem ; alio
      modo per humanitatem potest intelligi forma consequens totum compositum ; tertio modo nomine
      humanitatis potest intelligi proprietas consequens ipsum hominem, in quantum est homo. Et
      iste triplex intellectus habetur ex verbis <name ref="#Lombard">Magistri</name>, distinctione secunda, ubi confirmat
      <name ref="#Lombard">Magister</name> et ostendit auctoritate <name ref="#Jerome">Hieronymi</name>, nomine <mentioned> humanitatis </mentioned>
      corpus et animam intelligi.</p>
          <p xml:id="bb-d1e5888-d1e215">Omnibus autem his modis concedendum est Filium Dei assumsisse humanitatem. Si enim nomine
      humanitatis intelligantur ipsa principia constituentia hominem, videlicet anima et caro,
      absque dubio verum est quod Filius Dei assumsit humanitatem, id est animam et carnem. Item,
      si nomine humanitatis intelligatur forma totius, adhuc veritatem habet Filius Dei assumsit
      humanitatem, id est formam humanam, iuxta illud quod dicitur ad Philippenses 2, 7 :
      Humiliavit semetipsum, formam servi accipiens. Postremo, si nomine humanitatis intelligatur
      ipsa proprietas consequens, adhuc veritatem habet Filius Dei assumsit humanam naturam, quia
      non solum nostram naturam humanam assumsit, sed proprietates consequentes, sicut dicit
      <name ref="#JohnDamascenus">Damascenus</name>. Si quis autem hoc ultimo modo solum intelligat quod assumserit humanitatem, id
      est hominis proprietatem, errat circa incarnationis veritatem. Oportet enim ponere quod hoc
      triplici modo dicendi Filius Dei assumsit naturam humanam. Et concedendae sunt rationes ad
      hanc partem inductae.</p>
        </div>
        <div xml:id="bb-d1e5994">
          <head xml:id="bb-d1e5888-Hd1e225">Ad rationes</head>
          <p xml:id="bb-d1e5888-d1e228">Ad illud quod obicitur, quod humanitas consequitur unionem, dicendum quod consequitur
      unionem animae ad corpus secundum quod uniuntur in constitutionem naturae, non secundum quod
      uniuntur in unitatem personae. Posset etiam dici quod quaedam sunt prius assumta et quaedam
      coassumta. Et quamvis anima et corpus primo assumta sint a Verbo, tamen omnia quae ad ea
      consequuntur dici possunt coassumta. Unde, quia anima et corpus habebant proprietatem
      passibilitatis, Filius Dei assumsit passibilitatem. Et per hunc modum concedendum est quod
      assumserit humanitatem, quemadmodum conceditur quod assumserit passibilitatem, quamvis non
      concedatur quod assumserit se passibilem, sed quod assumendo passibilitatem fecerit se
      passibilem. Sic conceditur quod assumserit humanitatem, licet non concedatur quod assumserit
      se hominem. </p>
          <p xml:id="bb-d1e5888-d1e231">Ad illud quod obicitur de abstractione, dicendum quod potius facit ad oppositum quam ad
      propositum. Quia enim significat abstractive, ideo significat in quadam diversitate a
      supposito ; et ideo salvari potest, ista : conditio assumtionis, quae quidem est distinctio
      assumentis ad assumtum ; non sic autem est in hoc quod dicitur homo</p>
          <p xml:id="bb-d1e5888-d1e234">Ad illud quod obicitur, quod nunquam deposuit quod assumit, dicendum quod hoc intelligitur
      quantum ad principia naturae, quae prius fuerunt assumta, scilicet anima et caro ; quantum
      vero ad coassumta veritatem non habet : deposuit enim passibilitatem. Sed, si hoc modo
      accipiatur humanitas ratione principiorum constituentium hominem, sic nunquam deposuit
      humanitatem. Sed ex hoc non sequitur in triduo habuit humanitatem, ergo fuit homo, quia
      principia hominis non faciunt hominem nisi in quantum coniunguntur ad invicem et uniuntur in
      unitatem personae ; et alter istorum modorum deficiebat in triduo. Quodsi nomine humanitatis
      intelligatur ipsa forma consequens compositum vel ipsa proprietas, non oportet quod in
      triduo Christus habuerit humanitatem, quia, sicut dictum est, talia non fuerunt primo
      assumta, sed magis coassumta.</p>
          <p xml:id="bb-d1e5888-d1e237">Ad illud quod ultimo quaerebatur, patet responsio ex his quae iam dicta sunt.</p>
        </div>
      </div>
    </body>
  </text>
</TEI>