<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 31, A. 3, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 31, A. 3, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29162">
        <head xml:id="bb-d1e29162-Hd1e119">III, D. 31, A. 3, Q. 1</head>
        <head xml:id="bb-d1e29162-Hd1e122" type="question-title">Utrum contingat catitatis habitum in patria evacuari.</head>
        <p xml:id="bb-d1e29162-d1e125">Circa primum sic proceditur et quaeritur, utrum contingat caritatis habitum in patria
    evacuari.</p>
        <div xml:id="bb-d1e29173" type="rationes-principales">
          <head xml:id="bb-d1e29162-Hd1e130">Rationes Principales</head>
          <p xml:id="bb-d1e29162-d1e133">Et quod non, videtur. I ad Corinthios 13, 8 : <quote xml:id="bb-d1e29162-Qd1e135">Caritas nunquam excidit</quote>, ibi
      Glossa : <quote xml:id="bb-d1e29162-Qd1e138">Nec in hoc saeculo nec in futuro, etsi opera eius cessent</quote>.</p>
          <p xml:id="bb-d1e29162-d1e142">Item, actus caritatis est diligere Deum propter se et super omni <quote xml:id="bb-d1e29162-Qd1e144">et ex toto corde et
       ex tota anima ex tota mente</quote> ; sed iste actus magis competit statui gloriae quam
      viae : ergo habitus caritatis maxime competit statui glorioso ; et si hoc, tunc non
      evacuatur in illo.</p>
          <p xml:id="bb-d1e29162-d1e148">Item, ipsius caritatis sive amoris est unire, iuxta illud quod dicit beatus Dionysius :
       <quote xml:id="bb-d1e29162-Qd1e150">Amorem dicimus unitivam vim</quote> ; sed magis unimur in patria quam in via : ergo
      etc.</p>
          <p xml:id="bb-d1e29162-d1e154">Item, amoris est assimilare, iuxta illud quod dicit Hugo de Sancto Victore, quod
       <quote xml:id="bb-d1e29162-Qd1e156">anima in eius quod diligit imaginem transformatur</quote> ; sed magis erimus
      similes in patria quam nunc, secundum illud Ioannis 3, 2 : <quote xml:id="bb-d1e29162-Qd1e159">Cum apparuerit, similes ei
       erimus</quote> : si ergo statui gloriae maxime competit perfectio assimilationis, videtur
      quod et maxime competat illi statui habere habitum caritatis.</p>
          <p xml:id="bb-d1e29162-d1e164">Sed contra : I ad Corinthios 13, 10 : <quote xml:id="bb-d1e29162-Qd1e166">Cum venerit quod perfectum est, evacuabitur
       quod ex parte est</quote> ; illud autem est ex parte, quod est imperfectum ; sed caritas
      viae est imperfecta, quia <quote xml:id="bb-d1e29162-Qd1e169">ignis est in Sion et caminus in Ierusalem</quote>, secundum
      quod dicitur in Isaia [31, 9] : ergo videtur quod habitus caritatis evacuetur in patria.</p>
          <p xml:id="bb-d1e29162-d1e173">Item, cessante causa, cessat effectus, ergo, evacuata causa, evacuatur effectus ; sed
       <quote xml:id="bb-d1e29162-Qd1e175">fides generat spem, spes generat caritatem</quote>. Cum igitur in patria evacuetur
      habitus fidei et spei, ut supra ostensum fuit, videtur similiter quod evacuetur habitus
      caritatis.</p>
          <p xml:id="bb-d1e29162-d1e179">Item, quod ordinat ad aliquem finem et terminum cessat, cum perventum est ad illum ; sed
      caritas est pondus inclinans animam et elevans eam, ut tendat sursum : cum igitur anima
      sursum per gloriam fuerit collocata, videtur quod iam amplius non habeat caritatis
      habitum.</p>
          <p xml:id="bb-d1e29162-d1e182">Item, quanto maior est unio animae ad Deum, tanto anima perfectius beatificatur ; sed magis
      unitur quod unitur immediate quam quod unitur per medium : ergo, si anima perfecte
      beatificatur in gloria, videtur quod inter animam et Deum non sit ponere caritatem mediam :
      videtur ergo quod cesset habitus caritatis, superveniente complemento habitudinis.</p>
        </div>
        <div xml:id="bb-d1e29231">
          <head xml:id="bb-d1e29162-Hd1e188">Conclusio</head>
          <head xml:id="bb-d1e29162-Hd1e191" type="question-title">Habitus caritatis in patria non evacuatur, sed consummatur.</head>
          <p xml:id="bb-d1e29162-d1e194">Respondeo : Dicendum quod absque dubio caritas in patria non evacuatur, sed consumniatur,
      secundum quod expresse dicit Apostolus.</p>
          <p xml:id="bb-d1e29162-d1e197">Ad cuius intelligentiam est notandum quod quaedam est dispositio quae respectu dispositi
      habet oppositionem, quaedam vero est quae simpliciter disponit. Et prima quidem per adventum
      eius ad quod disponit evacuatur ; secunda vero perficitur et consummatur. Et huiusmodi est
      evidens exemplum. Nam primo modo disponit medius color ad extremos et tepiditas ad
      frigiditatem ; et, superveniente extremo, medius color tollitur, propter hoc quod medium non
      tantum ad extremum disponebat, sed etiam repugnabat. Secundo modo disponit transparentia ad
      lumen. Nam, superveniente lumine, transparentia et pervietas non tollitur, sed magis
      perficitur et decoratur.</p>
          <p xml:id="bb-d1e29162-d1e200">Per hunc etiam modum intelligendum est in ipsarum virtutum habitibus, quae disponunt ad
      gloriae complementum. Nam quaedam disponunt sic quod habent aliquo modo oppositionem, sicut
      fides et spes, quae dicunt ipsius crediti et sperati absentiam et carentiam, quorum opposita
      sunt in gloria, scilicet visio aperta et tentio firma ; et ideo necesse est hos habitus
      tolli et evacuari per adventum gloriae. Et est alia dispositio, quae non habet rationem
      oppositionis, sed tantum dispositionis ; et talis dispositio est caritas, quae ad gloriam
      disponit sicut imperfectum ad perfectum, non tamen habet repugnantiam ad ipsam, immo
      conformitatem expressam. Et ideo quantum ad habitum non evacuatur, sed, dum tollitur
      imperfectio, ipse habitus perficitur et consummatur.</p>
          <p xml:id="bb-d1e29162-d1e204">Si autem quaeratur ratio huius, quare caritas magis conformatur complemento gloriae quam
      alius habitus virtutis theologicae, huius potest triplex ratio assignari quarum una
      attenditur penes qualitatem ipsorum habituum, altera vero penes dignitatem potentiarum,
      tertia vero penes largitatem divinorum munerum. Quantum ad differentem qualitatem habituum
      ratio sumitur talis, quia dilectio est respectu absentis et praesentis, visio vero et tentio
      non est nisi respectu habiti et praesentis, exspectatio vero et credulitas est tantummodo
      respectu non habiti et absentis : et ideo tam actus quam habitus ipsius caritatis statui
      patriae et viae est communis ; et per hoc magis conformis est caritas viae caritati patriae
      quam habitus credendi habitui videndi vel quam exspectatio tentioni.</p>
          <p xml:id="bb-d1e29162-d1e207">Penes dignitatem ipsarum potentiarum attendittir ratio sic, quia, sicut vult <name ref="#Bernard">Bernardus</name>, De
      amore Dei, ubi deficit intellectus, ibi proficit affectus. Et Dionysius, VII De divinis
      nominibus, capitulo De sapientia, dicit quod multo altius ascendit affectus noster et vis
      affectiva quam vis cognitiva. Ait enim sic : Oportet agnoscere nostrum intellectum quamdam
      habere potentiam ad intelligendum, per quam videt intelligibilia, unitionem vero excedentem
      intellectus naturam, per quam coniungitur ad ea quae sunt ultra se. Et quoniam altius
      elevatur ipsa vis unitiva in homine, ideo habet quamdam praecipuam excellentiam dignitatis,
      et habitus ipsam perficiens est aliis habitibus maior et excellentior ac per hoc statui
      gloriae conformior.</p>
          <p xml:id="bb-d1e29162-d1e213">Penes largitatem divinorum etiam munerum ratio sumitur, quia viris sanctis Dominus
      largitatem suae benignitatis quodam modo communicat et praegustare facit dulcedinem aeternae
      refectionis, ut in tribulationibus non succumbant et in vastitate eremi prae ariditate et
      inopia refectionis non deficiant. Cum ergo sapere caelestia non possit nisi gustus
      dispositus secundum dispositionem illi statui convenientem, divinae largitatis munus hoc
      requisivit ut gustui nostro daretur habitus et dispositio, secundum quam statui gloriae
      esset conformis. Haec autem dispositio est habitus caritatis, per quam dispositi sumus ad
      spiritualia degustanda, secundum quod vult magister Hugo. Ideo caritatis habitus non
      evacuatur, sed magis consummatur in patria. Et concedendae sunt rationes quae sunt ad partem
      istam.</p>
        </div>
        <div xml:id="bb-d1e29263">
          <head xml:id="bb-d1e29162-Hd1e220">Ad Rationes</head>
          <p xml:id="bb-d1e29162-d1e223">Ad illud vero quod primo obicitur in contrarium, quod perfectum evacuat illud quod est ex
      parte, dicendum quod ex parte dicitur esse aliquid dupliciter, secundum quod dupliciter
      dicitur esse aliguid secundum quid uno modo dicitur aliquid secundum quid, quod tantum
      deficit ab eo quod est simpliciter, sicut albus secundum pedem est albus secundum quid. Alio
      modo dicitur aliquid secundum quid, quod non tantum deficit, sed etiam repugnat, sicut horpo
      mortuus respectu hominis. Sic et aliquid dicitur ex parte dupliciter : uno modo, secundum
      quod sonat in imperfectionem ; alio modo secundum quod sonat in imperfectionem et
      oppositionem. Et primo modo potest dici caritas ex parte ; et quod sic est ex parte non
      evacuatur, sed consummatur et quodam modo integratur, ut quasi totum ex partibus
      conficiatur. Secundo autem modo habitus fidei et spei est ex parte ; et hoc modo dicit
      Apostolos illud, quod est ex parte, fore evacuandum, cum venerit id quod perfectum est.</p>
          <p xml:id="bb-d1e29162-d1e226">Ad illud quod obicitur, quod, cessante causa, cessat effectus, dicendum quod fides et spes
      non dicuntur esse causa caritatis nisi quia disponunt ad actum eius, et hoc non simpliciter,
      sed secundum statum viae ; nam in statu patriae ipsa visio disponit ad diligendum perfecte.
      Et ideo ratio illa non valet, quia nec proprie est causa nec secundum omnem statum.</p>
          <p xml:id="bb-d1e29162-d1e229">Ad illud quod obicitur, quod ordinans ad aliquid cessat, obtento eo, ad quod disponebat et
      inclinabat, dicendum quod illud est verum de eo quod solum habet rationem viae ; caritas
      autem non tantummodo est dispositio ad tendendum et eundum in caelum, sed etiam ad
      quiescenduni. Sicut enim lapis eodem pondere, quo movetur ad terram, quiescit ibi, cum ad
      terram pervenerit, sic et suo modo intelligendum est in pondere amoris sive in habitu
      caritatis ; et de eo quod isto modo ordinat et inclinat aliquid in finem, nec oportet ipsum
      cessare in finis et termini assecutione.</p>
          <p xml:id="bb-d1e29162-d1e232">Ad illud quod obicitur, quod maior est beatificatio, ubi perfectior est unio, dicendum quod
      verum est. Sed quod obicit, quod perfectius uniretur Deus animae, si uniretur absque
      caritate, dicendum quod falsum est, quia anima non est disposita ad hoc quod uniatur Deo per
      gloriam, nisi interveniat habitus quo ipsi conformetur et quo elevetur et quodam modo
      fortiter alligetur : unio enim beatitudinis est per cognitionem et amorem. Unde sicut
      habitus diligendi non facit ad dilectionis diminutionem, immo potius ad perfectionem, sic
      etiam non facit ad illius unionis imperfectionem, sed potius ad perfectionem et
      complementum. Unde quod dicit quod magis unitur quod unitur sine medio quam cum medio,
      dicendum quod illud habet veritatem de medio quod facit distare, non autem de eo quod facit
      approximare et ad unionem magis reddit habilem, cuiusmodi est vinculum caritatis.</p>
        </div>
      </div>
    </body>
  </text>
</TEI>