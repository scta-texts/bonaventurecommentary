<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 18, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 18, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e16881">
        <head xml:id="bb-d1e16881-Hd1e119">III, D. 18, Dubia</head>
        <div xml:id="bb-d1e16881-Dd1e122">
          <head xml:id="bb-d1e16881-Hd1e124">Dub. 1.</head>
          <p xml:id="bb-d1e16881-d1e127">In parte ista sunt quaestiones circa litteram. Et primo quaeritur de hoc quod dicit :
      Meruit a conceptione non modo gloriam impassibilitatis corporis, sed etiam impassibilitatem
      animae, quia ubi unum propter alterum, ibi unum tantum ; sed immortalitas non est in corpore
      nisi per animam sicut nec vita ; pasibilitas etiam non est in anima nisi per corpus, cum
      anime sit substantia incorporalis : restat ergo quod idem est omnino mereri impassibilitatem
      corporis et impassibilitatem animae. Praeterea, corpore existente impassibili, necesse est
      animam esse impassibilem : ergo non videtur quod impassibilitas corporis debeat connumerari
      impassibilitati animae.</p>
          <p xml:id="bb-d1e16881-d1e130">Iuxta hoc quaeritur : cui per prius inest impassibilitas ? Et quod carni, videtur, quia
      impassibilitas est dos corporis. Quod autem animae, videtur, quia gloria est per influentiam
      animae in carnem.</p>
          <p xml:id="bb-d1e16881-d1e133">Respondeo : Dicendum quod in anima passibili duplex est genus passionum : unum, quod
      patitur in se per affectiones ; aliud, quo compatitur corpori propter corporis laesiones. Ad
      hoc autem quod anima efficiatur perfecte impassibilis necessarium est quod ab utraque
      passione efficiatur perfecte immunis ; et ita duplex impassibilitas reperitur in anima :
      una, quae est proprie ipsius animae ; altera, quam communicat cum corpore. Et istas duas
      intendit <name ref="#Lombard">Magister</name> in littera connumerare. Et sic patet responsio ad primo quaesitum.</p>
          <p xml:id="bb-d1e16881-d1e139">Ad illud vero quod quaeritur secundo, cui per prius insit impassibilitas, dicendum quod per
      prius inest animae sicut et passibilitas quantum ad causam primam, utpote in homine primo,
      in quo per corruptionem animae facta est corruptio corporis, quamvis in. aliis anima
      efficiatur passibilis propter coniunctionem sui cum carne corrupta ; e contrario vero est
      gloria impassibilitatis, quae quidem est a superiori et magis inest corpori ratione animae
      quam e converso. Quod ergo obicit, quod impassibilitas est dos corporis dicendum quod dos
      corporis est, sed non sic praecise est corporis quod non sit animae ; dicitur tamen magis
      esse dos corporis, quia anima habet dotes secundum se multo excellentiores.</p>
        </div>
        <div xml:id="bb-d1e16881-Dd1e143">
          <head xml:id="bb-d1e16881-Hd1e145">Dub. II.</head>
          <p xml:id="bb-d1e16881-d1e148">Item quaeritur de hoc quod dicit : Meruit etiam sibi donari nomen, quod est super omne
      nomen. Hoc enim videtur esse falsum, quia nomen illud, quod est super omne nomen, habuit ab
      aeterno. Si tu dicas, quod meruit illius nominis manifestationem in humana natura, hoc
      videtur esse falsum, quia daemones in Evangelio frequenter dicebant ipsum esse Filium Dei,
      sicut colligitur ex multis locis : ergo iam nomen eius ante passionem erat manifestatum.
      Item, in Lege promissus erat Filius Dei, sicut dicit Isaias 9, 8 : Vocabitur admirabilis,
      consiliarius, Deus, fortis. Item, I ad Corinthios 2, 8 : Si cognovissent, dicit Glossa quod
      maiores Iudaei sciverunt quod esset Christus. Ergo videtur quod nomen eius ante passionem
      fuerit manifestatum. Sed contra hoc est quod dicitur I ad Corinthios 2, 8 : Si cognovissent,
      nunquam Filium Dei crucifixissent ; et <name ref="#Anselm">Anselmus</name>, in libro Cur Deus homo, dicit quod tantum
      scelus, sicut est Filii Dei occisio, nunquam per poenitentiam expiassent, nisi ignorantia
      excusasset.</p>
          <p xml:id="bb-d1e16881-d1e154">Respondeo : Dicendum quod absque dubio Christus per passionem suam meruit sui nominis
      clarificationem. Clarificatio autem nominis ipsius Christi in hoc consistit ut communiter
      homines noverint illum, qui in humana natura apparebat esse Filium Dei et redemptorem mundi.
      Ad illud vero quod obicitur, quod illud iam notum erat, dicendum quod est notitia certa et
      est notitia per quamdam coniecturam ; et Christus ante passionem cognitus fuit habere nomen,
      quod est super omne nomen, notitia coniecturali, sed notitia certitudinali nonnisi post
      passionem. Et per hoc dissolvi possunt rationes et auctoritates ad utramque partem. Vel
      aliter. Est notitia universalis et est notitia particularis. Quamvis autem Christus esset
      notus aliquibus quod esset vere Christus, tamen non fuit universaliter cognitus usque post
      passionem. Vel aliter. Est notitia nominis duplex : quantum ad vocem et quantum ad imponendi
      rationem. Quantum ad vocem, cum cognoscitur quod aliquis sic vocetur ; et sic multi
      cognoverunt Christum vocari Iesum ante passionem ; sed rationem quare sic vocaretur,
      videlicet quia venerat salvare populum a peccatis eorum, non cognoverunt usque post
      passionem.</p>
          <p xml:id="bb-d1e16881-d1e157">Et sic clarificatio nominis Christi est manifestatio cognitionis habitae de Christo, qua
      cognoscitur esse Dei Filius et Christus et Iesus ; et quodlibet istorum est nomen super omne
      nomen. Nam Filius Dei nominat personam in una natura ; Christus autem et Iesus nominant
      personam in duabus naturis ; sed Christus nominat personam in humana natura relata ad
      divinam, quia dicitur unctus ; Iesus autem nominat personam in divina natura relata ad
      humanam, quia Iesus dicitur Salvator esse ; et ideo in nomine Iesu Christi debet omne genu
      curvari, sicut in nomine Filii Dei.</p>
          <p xml:id="bb-d1e16881-d1e160">Et per hoc patet responsio ad quaestionem propositam, quia nomen Filii Dei tripliciter
      dicitur clarificari secundum triplex eius nomen, sive quantum ad certificationem sive
      quantum ad diffusionem sive quantum ad rationis nominandi expressionem, ita quod
      certificatio respicit notitiam nominis Filii Dei, diffusio notitiam nominis Christi,
      expressio rationis nominandi notitiam nominis Iesu. Patet etiam responsio ad obiecta, quia
      Christus secundum haec tria nomina fuit cognitus quodam modo, fuit etiam quodam modo
      ignoratus. Secundum eum modum, secundum quem ignoratus fuit, meruit nomen suum per passionem
      clarificandum esse.</p>
        </div>
        <div xml:id="bb-d1e16881-Dd1e164">
          <head xml:id="bb-d1e16881-Hd1e166">Dub. III.</head>
          <p xml:id="bb-d1e16881-d1e169">Item quaeritur de hoc quod dicit : In qua enim forma crucifixus est, in ea forma exaltatus
      est ; quia exaltatio Christi est ad aequalitatem Patris, sicut dicitur in Psalmo [109, 1] :
      Dixit Dominus Domino meo : sede a dextris meis ; sed non est aequalis Patri secundum formam,
      servi, sed secundum formam Divinitatis : ergo secundum eam exaltatus fuit. Item, ei competit
      exaltatio cui omne genu flectitur caelestium, terrestrium et infernorum ; sed hoc est divina
      natura : ergo etc. Sed contra hoc est, quia eius est exaltari cuius est humiliari ; sed
      divina natura non potuit humiliari , sicut dicit <name ref="#Anselm">Anselmus</name>, in libro De Incarnatione Verbi :
      ergo nec exaltari. Praeterea, quod est altissimum, quomodo potest exaltari ? Si igitur
      divina natura est huiusmodi, videtur etc.</p>
          <p xml:id="bb-d1e16881-d1e175">Respondeo : Dicendum quod sicut nominatio debetur personae ratione alicuius naturae, sic
      etiam exaltatio. Sed attendendum quod exaltatio dupliciter habet intelligi circa Christum :
      aut secundum rem aut secundum nostram cognitionem. Exaltatio Christi secundum rem est
      sublimatio Christi de statu praesentis vitae ad dexteram Patris ; et haec quidem fuit in
      ascensione, et haec quidem exaltatio convenit ei secundum humanam naturam, quae fuit elevata
      in caelum ; et sic exaltari ad dexteram Patris est sublimari ad potiora bona Patris. Alio
      modo est exaltatio secundum nostram cognitionem ; et sic dicitur Christus exaltari in
      cordibus nostris quando credimus eum aequalem Patri ; et sic exaltari ad dexteram Patris est
      exaltari ad aequalitatem Patris ; et hoc modo exaltatio convenit Christo secundum eam
      naturam secundum. quam habet aequari ipsi Patri.</p>
          <p xml:id="bb-d1e16881-d1e178">Et secundum hanc distinctionem patet determinatio controversiae apparentis inter <name ref="#Augustine">Augustinum</name>
      et <name ref="#Ambrose">Ambrosium</name>, patet etiam responsio ad obiecta. <name ref="#Augustine">Augustinus</name> enim loquitur de exaltatione
      reali, et sic currunt rationes ad secundam partem ; <name ref="#Ambrose">Ambrosius</name> vero de exaltatione secundum
      cognitionem nostram, et sic currunt rationes ad primam partem.</p>
        </div>
        <div xml:id="bb-d1e16881-Dd1e194">
          <head xml:id="bb-d1e16881-Hd1e196">Dub. IV.</head>
          <p xml:id="bb-d1e16881-d1e199">Item quaeritur de hoc quod dicit : Nam alii homines debitores erant, et vix unicuique sua
      virtus sufficiebat. Obicitur enim contra hoc per hoc quod dicit <name ref="#Anselm">Anselmus</name>, in libro Cur Deus
      homo : Nullatenus potest homo magis honorem dare Deo quam cum se tradit morti ad illius
      honorem. Si ergo servitia quanto magis debita, tanto minus grata, videtur quod homines non
      sunt debitores mortis. Item, quilibet est debitor omnis eius quod est et quod potest, quia
      totum a Deo accepit : ergo videtur quod nullus possit aliquid apud Deum mereri nec moriendo
      nec aliquid faciendo. Item, Christus debebat obedire Patri ; sed Pater praecipiebat quod
      moreretur pro salute humani generis : ergo videtur quod Christus esset debitor mortis.</p>
          <p xml:id="bb-d1e16881-d1e205">Respondeo : Dicendum quod est debitum ex caritate et est debitum ex necessitate. Debitum ex
      caritate non tollit perfectionem meriti ; debitum vero ex necessitate quodam modo diminuit.
      Quoniam ergo omnes alii debitores erant morti debito necessitatis, quae quidem provenit ex
      reatu et obligatione culpae, ideo dicit <name ref="#Lombard">Magister</name> quod nullus poterat Deum placare, quamvis
      voiuntarie perferendo mortem posset Deo placere. Christus autem, quia sine debito mortis
      pertulit mortem, et placere potuit et placare : placere, quia ex bona voluntate ; placare
      vero, quia praeter necessitatem.</p>
          <p xml:id="bb-d1e16881-d1e211">Ad illud vero quod primo obicitur de <name ref="#Anselm">Anselmo</name>, dicendum quod, sicut patet ex ipsa serie
      textus, <name ref="#Anselm">Anselmus</name> loquitur ibi de Christo ; attamen, esto quod illud de aliis intelligeretur,
      non sequitur propter hoc quod homo non sit debitor mortis, quia potest homo facere per bonam
      voluntatem de necessitate virtutem. Praeterea, aliquis est moriendi modus ad quem non sumus
      necessario obligati.</p>
          <p xml:id="bb-d1e16881-d1e220">Et per hoc patet sequens, quia debitum non tollit meritum simpliciter, sed meritum illius
      perfectae placationis, qua Deus reconciliatus est toti humani generi.</p>
          <p xml:id="bb-d1e16881-d1e224">Ad illud quod obicitur de obedientia iam patet responsio per ea quae dicta sunt.</p>
        </div>
        <div xml:id="bb-d1e16881-Dd1e229">
          <head xml:id="bb-d1e16881-Hd1e231">Dub. V.</head>
          <p xml:id="bb-d1e16881-d1e234">Item quaeritur de hoc quod dicit <name ref="#Ambrose">Ambrosius</name> : Salvari non possemus, nisi unigenitus Dei
      Filius moreretur pro nobis debitoribus mortis. Contra : nullus debitor mortis est dignus
      vita : ergo, si Abraham fuit debitor mortis, non ergo fuit dignus vita. Item quaeritur : de
      qua morte intelligitur ? Aut de morte corporali aut de morte spirituali. Si de morte
      spirituali, falsum est, quia viri iusti non sunt digni morte spirituali. Si de morte
      corporali, aut naturali aut violenta. De violenta non est verum, quia non omnes debitores
      sumus talis mortis. Si de naturali, tunc videtur quod nihil faciat ad propositum, quia mors
      illa naturalis non impedit meritum, nec aliquis ab illa liberatur per Christum ; omnes enim
      moriuntur.</p>
          <p xml:id="bb-d1e16881-d1e240">Respondeo : Dicendum quod mors dicitur multipliciter. Est enim mors separatio animae a
      corpore et est mors separatio animae a Deo propter peccatum et est mors separatio animae a
      visione Dei in perpetuum et est mors separatio animae a visione Dei ad tempus. Cum ergo
      dicit <name ref="#Ambrose">Ambrosius</name> quod Christus mortuus est pro debitoribus mortis, accipitur mors primo et
      quarto modo. Omnes enim sumus debitores mortis primo modo et omnes debitores erant mortis
      quarto modo ; et nos ipsi debitores essemus, nisi pretium solutum esset.</p>
          <p xml:id="bb-d1e16881-d1e246">Et per hoc patet responsio ad ea quae obiciuntur, quia debitum talis mortis non opponitur
      dignitati vitae aeternae. Patet etiam cuius mortis sumus debitores. Et si obicit, quod mors
      naturalis non tollit perfectionem meriti, dicendum, sicut prius dictum fuit, quod non tollit
      perfectionem cuiuscumque meriti, sed meriti perfectae satisfactionis pro salute generis
      humani.</p>
        </div>
      </div>
    </body>
  </text>
</TEI>