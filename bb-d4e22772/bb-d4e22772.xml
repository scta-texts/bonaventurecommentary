<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e22772">
        <head xml:id="bb-d4e22772-Hd1e108">Dubia</head>
        <div xml:id="bb-d4e22772-Dd1e111">
          <head xml:id="bb-d4e22772-Hd1e113">Dub. I.</head>
          <p xml:id="bb-d4e22772-d1e116">In parte ista sunt dubitationes circa litteram. Et primo de hoc quod dicit <name ref="#Lombard">Magister</name> : Quibusdam visum est sufficere, si soli Deo fiat
            confessio. Quaeritur ergo, utrum tales fuerint haeretici. Et quod non, videtur, quia
              <name ref="#Lombard">Magister</name> recitat hoc tamquam opinionem probabilem. Sed
            contra hoc est, quia negans confessionem negat absolutionem, ac per hoc negat clavium
            virtutem, et ita manifeste est contra Scripturam, et ita contra fidem.</p>
          <p xml:id="bb-d4e22772-d1e125">Respondeo : Dicendum quod, si quis esset modo huius opinionis, esset ut haereticus
            reprobandus, quoniam in Concilio generali hoc de terminatum est sub Innocentio III. Sed
            ante hanc determinationem hoc non erat haeresis, quia ipsi non negabant clavium
            potestatem, sed negabant necessitatem ; et bene concedebant quod utile erat confiteri,
            et sacerdotes poterant absolvere. Ideo <name ref="#Lombard">Magister</name> et Gratianus
            in Decretis hoc referunt tamquam opinionem ; tamen uterque improbat hoc et determinat in
            contrarium, et si quis pertinaciter assereret contrarium, esset haereticus
            iudicandus.</p>
        </div>
        <div xml:id="bb-d4e22772-Dd1e132">
          <head xml:id="bb-d4e22772-Hd1e134">Dub. II.</head>
          <p xml:id="bb-d4e22772-d1e137">Item quaeritur de hoc quod dicit : Quod defendi non potest, absolvi potest sive ablui.
            Videtur enim male dicere, quia nullum peccatum potest rationabiliter defendi ; quare
            ergo dicit quod defendi non potest ?</p>
          <p xml:id="bb-d4e22772-d1e140">Respondeo : Dicendum quod defensionem hic vocat excusationem ; et aliqua sunt peccata
            quae sunt possibilia defendi, quia possunt excusari, et hoc ipso digna sunt venia ;
            peccata vero quae non possunt excusari de se, possunt habere ablutionem et absolutionem
            merito lacrymarum. Vult ergo dicere quod non est aliquod peccatum tam grave quod per
            lacrymas non fiat excusabile ; nec aliquod ita pudorosum, quin verus dolor contritionis
            faciat confiteri. Et fletus et lacrymatio consulit veniae, dum impetrat veniam ; et
            verecundiae, dum reddit peccatorem excusabilem vel facit eum verecundiam vincere, ob
            quam non audebat confiteri. Et ita <name ref="#Ambrose">Ambrosius</name> non intendit
            excludere confessionem, sed persuadere veram contritionem. Et sic patet intellectus
            auctoritatis et continuatio litterae.</p>
        </div>
        <div xml:id="bb-d4e22772-Dd1e147">
          <head xml:id="bb-d4e22772-Hd1e149">Dub. III.</head>
          <p xml:id="bb-d4e22772-d1e152">Item quaeritur de hoc quod dicit : Non dico quod confitearis conservo tuo, ut tibi ea
            exprobret. Secundum enim hoc videtur quod, cum omnis homo sit conservus, quod nulli
            possit peccatum revelari. Praeterea, sigillum confessionis est arctissimum : ergo non
            debet timere ut sibi exprobrentur.</p>
          <p xml:id="bb-d4e22772-d1e155">Respondeo : Dicendum quod dupliciter confitetur aliquis peccatum suum alicui : aut
            sicut homini, et hoc per quamdam confabulationem ; aut sicut Deo, et hoc per
            conscientiae revelationem, ut loquatur homini sicut Deo. Primo modo peccatum confiteri
            est confiteri conservo, quia confitetur homini ut homini ; et ideo potest sibi
            exprobrare, quia ad sigillum confessionis non tenetur. Alio modo, quia confitetur homini
            ut Deo, et tunc non confitetur ut conservo, sed Deo ; et quia homo non novit illud ut
            homo, non potest illud dicere, sed tenetur tacere ; et tunc non est timendum quod
            exprobret. Si autem aliquis confessiones revelaret ; indignus esset honore sacerdotali ;
            et rationabiliter confessio posset fieri alii et ipse vitari, et hoc auctoritate
            superioris.</p>
        </div>
        <div xml:id="bb-d4e22772-Dd1e159">
          <head xml:id="bb-d4e22772-Hd1e161">Dub. IV.</head>
          <p xml:id="bb-d4e22772-d1e164">Item quaeritur de. hoc quod dicit : Nescientibus aliis, ipsi in se voluntariae
            excommunicationis sententiam ferunt. Videtur enim male dicere, quia nullus potest se
            ipsum excommunicare. Item, quantumcumque aliquis se puniat, nisi per iudicium sacerdotis
            non potest reconciliari.</p>
          <p xml:id="bb-d4e22772-d1e167">Respondeo : Dicendum est quod loquitur de notitia qua quis novit ut homo. Aliquis tamen
            novit ut Deus, ad cuius arbitrium homo dicitur ferre in se excommunicationis sententiam,
            quando ab aliquo se arcet propria voluntate, a quo arcetur excommunicatus invitus,
            utpote a locis sacratis et participatione Eucharistiae. Et si tu obicias quod nemo debet
            se privare illo sacramento cum sit medicina, dicendum quod dilatio medicinae, ut melior
            fiat praeparatio, potius est promotio quam retractio a bono. Ad illud autem sacramentum
            maxime praeparatur homo per desiderium et per reverentiam ; et quando aliquanidiu se
            retrahit, tunc desiderabilius sumit et reverentius accedit, maxime ille qui a peccato
            resurgit ; et ideo hoc dicit.</p>
        </div>
        <div xml:id="bb-d4e22772-Dd1e172">
          <head xml:id="bb-d4e22772-Hd1e174">Dub. V.</head>
          <p xml:id="bb-d4e22772-d1e177">Item quaeritur de hoc quod dicit : Ut indulgentiam Dei nisi supplicationibus sacerdotum
            nequeant obtinere. Videtur enim ex hoc quod absolutio sacerdotis per modum supplicandi
            sive deprecandi debeat fieri : non ergo per modum indicativum. Sed contra hoc est quod
            omnium sacramentorum forma est per modum indicativum : ergo et huius sacramenti.</p>
          <p xml:id="bb-d4e22772-d1e180">Respondeo : Dicendum quod illud sacramentum est contra actuale peccatum, ad cuius
            curationem concurrit actus volutarius. Unde, licet sacramentum de se habeat virtutem,
            potest tamen impediri per pravam dispositionem existentem, et illam pravam dispositionem
            solus Deus amovet ; et ideo congruum est ut forma verborum sub utroque exprimatur ; et
            sic est. Nam sacerdos primo absolutionem dat per modum deprecativum, dicens :
            Indulgentiam tribuat etc., et post : Et ego absolvo te.</p>
        </div>
        <div xml:id="bb-d4e22772-Dd1e184">
          <head xml:id="bb-d4e22772-Hd1e186">Dub. VI.</head>
          <p xml:id="bb-d4e22772-d1e189">Item quaeritur de hoc quod dicit : Docens corporali praesentia confitenda peccata, non
            per scriptum manifestanda. Videtur enim ex hoc, quod qui ignorat linguam non possit
            confiteri per interpretem ; et etiam quod mutus confiteri non possit, cum non possit ore
            dicere. Item quaeritur, utrum interpres teneatur celare. Et videtur quod sic, quia
            communicat in actu sacerdoti. In contrarium est quod peccator ei non confitetur.</p>
          <p xml:id="bb-d4e22772-d1e192">Respondeo : Dicendum quod <name ref="#Augustine">Augustinus</name> loquitur de illis
            qui habent idioma et potentiam confitendi ; qui non excusantur, immo tenentur proprio
            ore dicere propter meritum erubescentiae. Quod obicitur de interprete, dicendum quod
            obligandus est per sacerdotem ; et si non obligat, tamen tenetur, quia est auris
            sacerdotis. Unde communicat cum utroque.</p>
        </div>
        <div xml:id="bb-d4e22772-Dd1e199">
          <head xml:id="bb-d4e22772-Hd1e201">Dub. VII.</head>
          <p xml:id="bb-d4e22772-d1e204">Item quaeritur de hoc quod dicit : Fit veniale quod commisit mortale. Videtur enim
            falsum dicere, quia species rerum non possunt transmutari : ergo nec peccata.</p>
          <p xml:id="bb-d4e22772-d1e207">Respondeo : Dicendum quod mortale fieri veniale est dupliciter : aut quantum ad maculam
            et deformitatem, aut quantum ad reatum. Si quantum ad maculam, hoc est impossibile ; si
            quantum ad reatum, hoc potest intelligi dupliciter : vel quod reatus iste fiat ille, et
            hoc nunquam fit ; vel quia ille succedit huic, et hoc verum est, quia aliquis prius
            obligatur ad mortem aeternam et post per divinam misericordiam ad poenam temporalem. Vel
            distinguitur, quod veniale dicitur tribus modis : ex genere, ut mendacium iocosum ; ex
            eventu, propter effectum divinae misericordiae ; ex circumstantia, ut illud quod habet
            excusationem. Primo modo mortale non fit veniale, sed secundo modo.</p>
        </div>
        <div xml:id="bb-d4e22772-Dd1e211">
          <head xml:id="bb-d4e22772-Hd1e213">Dub. VIII.</head>
          <p xml:id="bb-d4e22772-d1e216">Item quaeritur de hoc quod dicit : Quanto pluribus confitetur in spe veniae
            turpitudinem criminis ? etc. Videtur enim male dicere, quia aut secundus sacerdos
            aliquid remittit aut nihil. Si aliquid, similiter et tertius, et sic totum possunt
            remittere : ergo sine satisfactione pet solam confessionem potest quis salvari ; quod
            est inconveniens. Si nihil remittit, ergo non consequitur veniam facilius. Item, si
            prima confessio est sacramentum perfectum, ergo, si superaddit, videtur totum superfluum
            : ergo non consequitur veniam. Item, quilibet sacerdos debet imponere poenitentiam ; et
            tunc videtur quod aut tenetur ad omnes aut ad nullam. Si ad omnes, tunc difficilius
            consequitur veniam ; si ad nullam, videtur quod una confessio irritet aliam.</p>
          <p xml:id="bb-d4e22772-d1e219">Respondeo : Dicendum quod confessio otdinatur ad multa, sed ad unum principaliter ; et
            quantum ad principale aequivalet confiteri multis ut uni, quia unus sacerdos tantum
            dimittit de poena quantum potest vi clavium. Nec debet iterari confessio propter finem
            principalem, nisi forte timeatur error fuisse in confessione. Praeterea, aliae sunt
            utilitates annexae, et ad illas valet multoties confiteri, scilicet ad erubescentiam et
            intercessorum multiplicationem et ad humiliationem et gratiae augmentum. Ad principalem
            effectum valet quantum ad certificationem.</p>
          <p xml:id="bb-d4e22772-d1e222">Ex his patent obiecta, quia secundus non facit novam remissionem nec debet de novo
            ligare, sed aliquid facile imponere, ut Pater noster etc. ; et semper potest poenitens
            esse certior, quia, si non habuit effectum prima, potest esse quod secunda habeat, quia
            melius invenit dispositum. Et ex hoc patet ultimum.</p>
        </div>
      </div>
    </body>
  </text>
</TEI>