<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 30, A. 1, Q. 6</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 30, A. 1, Q. 6</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e28234">
        <head xml:id="bb-d1e28234-Hd1e119">III, D. 30, A. 1, Q. 6</head>
        <head xml:id="bb-d1e28234-Hd1e122" type="question-title">Utrum sit maioris perfectionis et meriti diligere amicum an diligere
    inimicum.</head>
        <p xml:id="bb-d1e28234-d1e125">Sexto et ultimo quaeritur, quid sit maioris perfectionis et meriti, utrum diligere amicum an
    diligere inimicum.</p>
        <div xml:id="bb-d1e28234-Dd1e128" type="rationes-principales">
          <head xml:id="bb-d1e28234-Hd1e130">Rationes Principales</head>
          <p xml:id="bb-d1e28234-d1e133">Et quod diligere inimicum, videtur. Matthaei 5, 46 : <quote xml:id="bb-d1e28234-Qd1e135" source="http://scta.info/resource/mt5_46">Si diligitis illos qui vos
       diligunt, quam mercedem habebitis</quote> ? Glossa, ibi : <quote xml:id="bb-d1e28234-Qd1e138">Nullam in caelo</quote> ;
      sed constat quod de dilectione inimicorum magna merces habetur : ergo maioris perfectionis
      et meriti est diligere inimicos quam diligete amicos.</p>
          <p xml:id="bb-d1e28234-d1e142">Item, diligere inimicos est de superadditis a Domino in Evangelio ; sed Dominus non
      superaddidit nisi ea quae maioris perfectionis erant : videtur ergo quod maioris
      perfectionis sit diligere inimicos quam diligere amicos.</p>
          <p xml:id="bb-d1e28234-d1e145">Item, ubi est maior pugna, ibi gloriosior est victoria ; et ubi maior difficultas, ibi
      maior est ratio virtutis et meriti, pro eo quod <quote xml:id="bb-d1e28234-Qd1e147">ars et virtus est circa
       difficilia</quote> ; sed maior est pugna et difficultas in diligendo inimicos quam in
      diligendo amicos : ergo maior residet perfectio et meritum circa dilectionem inimicorum quam
      circa dilectionem amicorum.</p>
          <p xml:id="bb-d1e28234-d1e151">Item, quanto homo magis supra se elevatur in aliquo motu virtutis, tanto motus ille et
      actio est pedectior et excellentior ; sed in dilectione inimicorum plus elevatur homo supra
      se et supra ea quae sunt naturae, quam in dilectione amicorum : ergo motus dilectionis circa
      inimicos est magis meritorius et perfectus quam motus dilectionis erga amicos.</p>
          <p xml:id="bb-d1e28234-d1e155">Item, quanta motus dilectionis est perfectior, tanto est liberalior et purior : amor enim
      spirituaits purus est et liberalis ; sed motus dilectionis erga inimicos purior est et
      liberalior quam erga amicos : purior quidem, quia minus habet admixtum de carnalitate ;
      liberalior, quia minus habet de obligationis necessitate : ergo videtur quod sit multo
      perfectior et Deo acceptior et ad merendum efficacior.</p>
          <p xml:id="bb-d1e28234-d1e158">Sed contra : Dilectio inimicorum ponitur ab <name ref="#Ambrose">Ambrosio</name> in ultimo gradu. Ergo dilectio illa
      maxime recedit a primo gradu dilectionis, qui est maximus et nobilissimus ; sed quanta
      aliquid recedit a primo et summo in illo genere, tanto minus habet de perfectione et
      complemento : si ergo dilectio inimicorum magis recedit et dilectio amicorum magis accedit,
      ergo videtur quod multo perfectior et excellentior sit motus dilectionis erga amicos quam
      erga inimicos.</p>
          <p xml:id="bb-d1e28234-d1e164">Item, quanta dilectio est excellentior, tanto dilectioni Dei similior ; sed Deus magis
      diligit diligentes se, iuxta illud quod dicitur Proverbiorum 8, 11 : <quote xml:id="bb-d1e28234-Qd1e166" source="http://scta.info/resource/prov8_11">Ego diligentes
       me diligo</quote> : igitur dilectio amicorum magis assimilatur dilectioni Dei quam
      dilectio inimicorum ; ergo est multo perfectior.</p>
          <p xml:id="bb-d1e28234-d1e170">Item, motus dilectionis tanto melior est et excellentior, quanta ferventior et frequentior
      ; sed motus caritatis erga amicos ferventior et frequentior est quam erga inimicos : ergo
      etc.</p>
          <p xml:id="bb-d1e28234-d1e173">Item, quanto motus dilectionis rectior est et plus habet de rectitudine et aequitate, tanto
      melior et excellentior est in se ; sed magis aequum et iustum est diligere amicos quam
      inimicos : ergo motus iste dilectionis est melior illo.</p>
          <p xml:id="bb-d1e28234-d1e176">Item, in eo quod melius et perfectius est magis debet homo se exercere. Ergo, si motus
      dilectionis erga inimicos esset melior et perfectior, frequentius deberet homo circa ipsos
      affici et pro ipsis orare. Quodsi hoc est inconveniens dicere quod magis debeat homo orare
      pro inimicis quam pro amicis, quia hoc esset ordinem caritatis pervertere, ergo restat quod
      non est maius bonum inimicos quam amicos diligere.</p>
        </div>
        <div xml:id="bb-d1e28234-Dd1e180">
          <head xml:id="bb-d1e28234-Hd1e182">Conclusio</head>
          <head xml:id="bb-d1e28234-Hd1e185" type="question-title">Si actus utriusque dilectionis comparautur ad diversos habitus,
      excellentius est diligere inimicos quam amicos; si vero ad eundem, mutuo se excedunt
      secundum diversas conditiones.</head>
          <p xml:id="bb-d1e28234-d1e188">Respondeo : Ad praedictorum intelligentiam est notandum quod, cum quaeritur de comparatione
      istorum duorum motuum dilectionis, quorum unus est erga amicos, alter erga inimicos,
      dupliciter potest quaeri : aut prout comparantur ad diversos habitus et radices aut prout
      comparantur ad eumdem. Si prout ad diversas radices et habitus comparantur, illa quod unus
      habitus habilitat tantum ad amicos, alter vero se extendit usque ad inimicos, sic absque
      dubio multo maius et excellentius est diligere inimicos quam amicos ; et multo perfectiori
      habitu indigemus ad hoc quod possimus exire in istum actum quam ad hoc ut exeamus in
      alterum. Et hoc est quod dicit <name ref="#Augustine">Augustinus</name>, in Enchiridio, et habetur in littera :
       <quote xml:id="bb-d1e28234-Qd1e193">Magnum est erga eum, qui tibi nihil mali fecit, esse benevolum et beneficum</quote>
      ; illud vero multo grandius et magnificentissimae bonitatis est ut tuum quoque inimicum
      diligas.</p>
          <p xml:id="bb-d1e28234-d1e197">Si vero loquamur de istis actibus, prout ad eamdem radicem comparantur et ab eadem caritate
      procedunt, sic quodam modo sunt aequales et quodam modo mutuo se excedunt. Quantum enim ad
      rationem merendi respectu praemii subsiantialis aequalitatem habent, quia quantitas illius
      praemii respondet quantitati radicis. Quantum vero ad rationem merendi respectu praemii
      accidentalis et quantum ad vigorem ipsius actus et motus motuo se excedunt. Nam motus
      dilectionis erga amicos excedit quantum ad fervorem et frequentationem ; motus vero
      dilectionis erga inimicos est purior et difficilior ; et ita quodam modo unus istorum motuum
      est maior alio et e converso, secundum varium modum accipiendi magnitudinem. Nam in
      dilectione amicorum virtus caritatis magis exercetur intensive, sed in dilectione inimicorum
      agis exercetur extensive. Sicut virtus caloris ignis amplius calefacit propinquiora quam
      remotiora et quodam modo plus apparet efficacia illius virtutis in his quae sunt propinqua,
      quodam modo in his quae sunt longinqua : ratione intensionis plus in calefactione
      propinquorum et ratione extensionis plus in calefactione longinquorum ; sic et in proposito
      intelligendum est quod dilectio amicorum et dilectio inimicorum, prout ab eadem radice
      procedunt, secundum diversas conditiones et respectus mutuo se excedunt. Et secundum hoc
      dissolvi possunt rationes quae ad diversas partes adducuntur ; diversis enim viis procedunt,
      secundum quas utraeque verum sine repugnantia concludere possunt.</p>
          <p xml:id="bb-d1e28234-d1e200">Sed si ulterius quaeratur, quis istorum duorum motuum, omnibus pensatis, excedat reliquum,
      hic sunt diversae opiniones. Nam quidam volunt dicere quod motus ille, qui est in amicum,
      melior est, quia intensior est et plus habet de ratione boni ; et istum modum dicendi
      videtur <name ref="#Lombard">Magister</name> approbare in littera. Et si hunc modum, qui satis videtur probabilis ;
      sustinere velimus, responderi potest ad rationes quae primo inducuntur quod ab insufficienti
      procedunt. Cum enim dicitur quod motus, quanto difficilior et purior et magis supra vires
      naturae, tanto perfectior et excellentior, dicendum quod hoc verum est, ceteris paribus. Sed
      cum assumit de motu dilectionis inimicorum, quod est huiusmodi, responderi potest quod non
      sunt cetera paria, quia multo maior et ferventior est motus dilectionis erga amicos quam
      ille sit.</p>
          <p xml:id="bb-d1e28234-d1e207">Alius vero est hic modus dicendi quod dilectio inimicorum est excellentior, simpliciter
      loquendo, et magis in ea exercitatur perfectio caritatis. Et si hunc modum dicendi sustinere
      velimus, quoniam videtur auctoritas Augustin ipsum satis probabilem facere, potest
      responderi ad ea quae in contrarium adducuntur.</p>
        </div>
        <div xml:id="bb-d1e28234-Dd1e212">
          <head xml:id="bb-d1e28234-Hd1e214">Ad Rationes</head>
          <p xml:id="bb-d1e28234-d1e217">Ad primum quod obicitur de ordine diligendorum, dici potest quod <name ref="#Ambrose">Ambrosius</name> in gradibus
      illis non intendit ponere vel assignare gradus perfectionis in dilectione, sed gradus
      exhibitionis secundum maiorem et minorem obligationem.</p>
          <p xml:id="bb-d1e28234-d1e223">Ad illud quod obicitur, quod dilectio amicorum est dilectioni Dei similior, responderi
      potest ger interemptionem, quia perfectio dilectionis divinae magis manifestata est in hoc
      quod dilexit nos, cum essemus inimici, quam si essemus amici, iuxta illud Apostoli ad
      Romanos 5, 8 : Commendat autem Deus caritatem suam in nobis, quia, cum adhuc peccatores
      essemus, secundum tempus Christus pro nobis mortuus est. Unde, etsi in dilectione amicorum
      caritas Dei ostendatur esse magna, in dilectione inimicorum ostenditur esse nimia, iuxta
      illud ad Ephesios 2, 4 : Propter nimiam caritatem suam, qua dilexit nos etc.</p>
          <p xml:id="bb-d1e28234-d1e226">Ad illud quod obicitur, quod tanto motus dilectionis est melior, quanto ferventior,
      dicendum quod illud verum est ubi est par difficultas et resistentia ; ubi autem non est par
      difficultas, sicut in proposito, non habet veritatem. Quod patet, quia modicus ignis citius
      adurit foenum quam magnus ignis adurat forte lignum.</p>
          <p xml:id="bb-d1e28234-d1e229">Ad illud quod obicitur, quod quanta motus dilectionis est rectior, tanto perfectior,
      dicendum quod verum est. Sed cum assumit quod motus dilectionis erga amicum magis est rectus
      et aequus, respondendum est per distinctionem, quod maior aequits potest esse dupliciter :
      aut propter exigentiam meritorum et dignitatis a parte dilecti, et sic magis est aequum
      diligere amicum quam inimicum ; aut propter abundantiorem rectitudinem a parte diligentis,
      et sic non est magis aequum diligere amicum quam inimicum, immo magis e conversa, quia hoc
      est abundantioris iustitiae quam illud.</p>
          <p xml:id="bb-d1e28234-d1e233">Ad illud quod obicitur, quod magis debet homo se exercere in eo quod est maioris
      perfectionis, responderi potest quod in exhibitione alicuius beneficii et exsecutione
      alicuius actus duplici intentione potest homo se exercere : aut propter profectum alterius
      aut propter meritum suum ; nec debet homo in operibus suis tantum meritum suum intueri, sed
      etiam profectum proximi. Licet ergo in exercitatione circa dilectionem inimici maior sit via
      proficiendi et lucrandi et ad perfectionem perveniendi, quia tamen magis obligatur homo
      amico quam inimico, frequentius debet in dilectione amici se exercere. Unde quod dicit quod
      magis nos debemus exercere in his quae sunt maioris perfectionis, dicendum quod illud non
      est usquequaque verum, immo magis debemus nos exercere in his quae sunt maioris
      obligationis. Et sic patet quomodo potest satis rationabiliter utralibet pars sustineri.</p>
        </div>
      </div>
    </body>
  </text>
</TEI>