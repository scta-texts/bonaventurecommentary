<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 32, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 32, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e29581">
        <head xml:id="bb-d1e29581-Hd1e119">III, D. 32, A. 1, Q. 1</head>
        <head xml:id="bb-d1e29581-Hd1e122" type="question-title">Utrum Deus dilexerit creaturas aeternaliter.</head>
        <div xml:id="bb-d1e29581-Dd1e125" type="rationes-principales">
          <head xml:id="bb-d1e29581-Hd1e127">Rationes Principales</head>
          <p xml:id="bb-d1e29581-d1e130">Et quod sic, videtur. Circa primum sic proceditur et quaeritur, utrum Deus dilexerit
      creaturas aeternaliter.</p>
          <p xml:id="bb-d1e29581-d1e133">Ad Ephesios 1, 4 : <quote xml:id="bb-d1e29581-Qd1e135">Elegit nos ante mundi constitutionem, ut essemus sancti et
       immaculati in ipso</quote> ; sed nemo eligit nisi quod diligit : si ergo ab aeterno ante
      mundi constitutionem nos elegit, videtur quod ab aeterno nos dilexerit.</p>
          <p xml:id="bb-d1e29581-d1e139">Item, <name ref="#Augustine">Augustinus</name>, V De Trinitate : <quote xml:id="bb-d1e29581-Qd1e144" source="http://scta.info/resource/adt-l5">Absit ut Deus aliquid temporaliter
       diligat</quote>. Si ergo quod diligit, diligit aut temporaliter aut aeternaliter ; et non
      temporaliter, constat : ergo quod diligit, diligit aeternaliter.</p>
          <p xml:id="bb-d1e29581-d1e148">Item, <name ref="#Lombard">Magister</name> dicit in littera quod <quote xml:id="bb-d1e29581-Qd1e153">dilectio est usia</quote> sive substantia. Si
      ergo substantia Dei non potest non esse aeterna, videtur quod dilectio Dei similiter aeterna
      sit : ergo quidquid diligit, aeternaliter diligit.</p>
          <p xml:id="bb-d1e29581-d1e158">Item, aut dilectio Dei praecedit ipsas res aut sequitur. Si praecedit ergo ante fuit quam
      res essent : ergo Deus dilexit res ante earum productionem, ergo non ex tempore, sed ab
      aeterno. Si sequitur ergo videtur quod dilectio Dei causetur ab ipsis rebus. Quodsi hoc est
      inconveniens, restat quod Deus ea quae diligit, diligit aeternaliter.</p>
          <p xml:id="bb-d1e29581-d1e161">Item, si Deus de non-potente efficeretur potens et de non-sapiente sapiens, mutatus esset
      et imperfectus. Ergo pari ratione, si de non amante fieret amans, cum amor respiciat quod
      intra est, esset in eo mutatio et imperfectio ; quodsi hoc est impossibile, necesse est Deum
      ea quae diligit, aeternaliter diligere.</p>
          <p xml:id="bb-d1e29581-d1e164">Sed contra : Dilectio est amor boni ; sed <quote xml:id="bb-d1e29581-Qd1e166">bonum et ens convertuntur</quote>. Ergo
      quod non : est ens non est amabile : ergo, si res, antequam producerentur, non fuerunt,
      videtur quod, antequam producerentur, a Deo non diligerentur.</p>
          <p xml:id="bb-d1e29581-d1e170">Item, amor est copula amantis et amati ; sed si copula est, necesse est esse extrema : ergo
      impossibile est quod Deus creaturam diligat quousque creatura habet actualem existentiam.
      Sed hoc est solum ex tempore : ergo videtur quod Deus non dilexerit creaturam aliquam
      aeternaliter.</p>
          <p xml:id="bb-d1e29581-d1e173">Item, Deus non dicitur aliquem diligere affectu : ergo, si diligit, hoc est quia diligit
      effectu ; sed effectus divinae bonitatis est solum ex tempore : ergo Deus neminem diligit
      nisi temporaliter.</p>
          <p xml:id="bb-d1e29581-d1e176">Item, dilectio Dei est causa sufficiens et proxima et immediata boni creati ; sed, posita
      causa efficiente proxima et immediata et sufficiente, ponitur effectus : ergo, si res
      creatae solum sunt ex tempore, videtur quod Deus solum modo diligat eas temporaliter.</p>
          <p xml:id="bb-d1e29581-d1e180">Item, si Deus diligit creaturas, aut diligit fruens aut utens ; sed constat quod non
      diligit fruens, quoniam non est creatura fruendum, sicut in primo libro fuit ostensum, cum
      illud quo fruendum est sit summum Bonum : restat ergo quod, si creaturam diligat, diligit ut
      utens. Sed constat quod non contingit uti nisi eo quod est actu : ergo nunquam Deus diligit
      creaturam nisi actu entem : non ergo diligit aliquam creaturam aeternaliter.</p>
        </div>
        <div xml:id="bb-d1e29581-Dd1e184">
          <head xml:id="bb-d1e29581-Hd1e186">Conclusio</head>
          <head xml:id="bb-d1e29581-Hd1e189" type="question-title">Creaturae non solum temporaliter, sed etiam aeternaliter a Deo
      diliguntur.</head>
          <p xml:id="bb-d1e29581-d1e192">Respondeo : Dicendum quod quaedam verba dicuntur de Deo respectu creaturae, quae connotant
      effectum in actu, sicut verbum creandi ; quaedam, quae connotant effectum in habitu, sicut
      vocabulum praedestinandi ; quaedam, quae indifferenter utroque modo, sicut vocabulum
      diligendi. Dicitur enim Deus aliquem diligere vel quia actu communicat ei bonum vel quia
      proponit communicare. Et quoniam communicatio est effectus in tempore, propositum vero com
      municandi est ab aeterno, hinc est quod diligere de Deo aliquando dicitur aeternaliter,
      aliquando dicitur temporaliter. Unde bene concedi potest quod creaturae non solum
      temporaliter, sed etiam aeternaliter a Deo diliguntur, sicut rationes ad primam partem
      inductae ostendunt. Verumtamen illa ratio, quam adducit quasi per simile de potentia et
      sapientia, non valet, quoniam non est simile. Posse enim et scire, quantum est de vi
      vocabuli, non ita connotat effectum in actu secundum quod diligere. Nam verbum diligendi
      impositum est ab ipsa liberalitate affectionis se ipsam alteri communicantis.</p>
        </div>
        <div xml:id="bb-d1e29581-Dd1e196">
          <head xml:id="bb-d1e29581-Hd1e198">Ad Rationes</head>
          <p xml:id="bb-d1e29581-d1e201">Ad illud vero quod primo obicitur in contrarium, quod bonum et ens convertuntur, dicendum
      quod verum est de bono in actu et ente in actu. Sed cum dicitur quod dilectio est solummodo
      boni, dicendum quod non est verum solummodo de bono quod est in actu, sed etiam de bono quod
      est in causa. Sicut enim ad cognitionem : sufficit veritas rei in sua causa, sic ad
      diligendum sufficit bonitas secundum quod res habet esse in suo principio producente, etiam
      antequam exterius producatur. Unde artifex non solummodo diligit bonum quod fecit, sed etiam
      bonum quod proponit et disponit facere.</p>
          <p xml:id="bb-d1e29581-d1e204">Ad illud quod obicitur, quod amor est copula amantis et amati, dicendum quod illud est
      verum secundum quod amor est quaedam affectio et vinculum amicitiae quo aliqui ad invicem
      colligantur ; sed hoc modo non accipitur in proposito, cum dicitur quod Deus diligit
      creaturam ; dilectio enim Dei est eius usia , non est affectio aliqua unitiva, sicut dicit
      <name ref="#Lombard">Magister</name> in littera : et ideo non cogit illa ratio.</p>
          <p xml:id="bb-d1e29581-d1e210">Ad illud quod obicitur quod Deus non dicitur diligere affectu, sed effectu, dicendum quod
      diligere effectu potest esse dupliciter, secundum quod effectus potest dupliciter connotari
      : actu vel habitu. Et quia res est in habitu et in potentia, antequam sit in actu, hinc est
      quod dilectio Dei, quae connotat effectum in habitu, potest esse ante productionem ipsarum
      rerum. Et propterea ex hoc non habetur, si Deus dicitur diligere effectu, quod tunc solum
      incipiat diligere quando effectus in esse producitur.</p>
          <p xml:id="bb-d1e29581-d1e213">Ad illud quod obicitur, quod dilectio Dei est causa sufficiens, proxima et immediata boni
      creati dicendum quod verum est ; sed quemadmodum voluntas divina dicitur causa immediata,
      quia non intervenit alia causa, non tamen quod semper ponat effectum, sed solum pro tempore
      pro quo vult sicut ab aeterno voluit ; sed statim fecit, cum venit tempus pro quo voluit :
      sic et in ipsa dilectione Dei oportet intelligi.</p>
          <p xml:id="bb-d1e29581-d1e217">Ad illud quod obicitur, quod si diligit, aut ut fruens aut ut utens, dicendum quod dilectio
      Dei una est qua diligit se et qua diligit creaturam ; et haec quidem, relata ad ipsum Deum,
      est fruitio, comparata vero ad creaturam est usus. Cum ergo dicit quod, non contingit uti
      nisi eo quod est, dicendum quod, si usus accipiatur pro exteriori actione, verum est ; sed
      si accipiatur pro interiori et habituali ordinatione in finem alicuius effectus producendi,
      sic non habet veritatem, quia efficiens longe ante refert ad finem illud quod intendit
      facere quam etiam producat in re.</p>
        </div>
      </div>
    </body>
  </text>
</TEI>