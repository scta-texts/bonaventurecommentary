<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e22577">
        <head xml:id="bb-d4e22577-Hd1e108">Quaestio 2</head>
        <head xml:id="bb-d4e22577-Hd1e111" type="question-title">Utrum peccator statim, cum potest, teneatur confiteri.</head>
        <p xml:id="bb-d4e22577-d1e114">Secundo quantum ad tempus quaeritur, utrum peccator statim, cum potest, teneatur
          confiteri.</p>
        <div xml:id="bb-d4e22577-Dd1e117" type="rationes-principales">
          <head xml:id="bb-d4e22577-Hd1e119">Rationes principales</head>
          <p xml:id="bb-d4e22577-d1e122">Et quod sic, videtur : <name ref="#HughOfStVictor">Hugo</name> de Sancto Victore :
              <quote xml:id="bb-d4e22577-Qd1e127" source="http://scta.info/resource/hds-l1p9c5">Si necessitas non est quae
              praetendatur, contemptus non excusatur</quote>. Sed, cum se offert confitendi
            opportunitas, nulla potest praetendi necessitas ; ergo non excusatur a contemptu.</p>
          <p xml:id="bb-d4e22577-d1e131">Item, quanto homo plus permanet in peccato, tanto est inhabilior : ergo quanto citius
            confitetur, tanto est habilior ad resurgendum ; sed constat quod aliquando tenetur
            confiteri, et non nisi quando est habilior ; si ergo tanto habilior, quanto citius :
            ergo quam citius potest, tenetur confiteri.</p>
          <p xml:id="bb-d4e22577-d1e134">Item, aegrotans morbo corporali et periculoso, qui approximat morti et ignorat mortem,
            tenetur quaerere medicum et consulere sine dilatione et statim, si offert se
            opportunitas. Ergo, cum maior sit morbus spiritualis et maius periculum et dies mortis
            ignotetur, videtur quod sine dilatione tenetur confiteri.</p>
          <p xml:id="bb-d4e22577-d1e137">Item, iste qui est in gratia tenetur numquam cadere : ergo, ab oppositis, iste qui est
            in culpa, si non reportat de malo commodum, tenetur nunquam in culpa esse : ergo, si
            tenetur nunquam in culpa esse, et hoc non potest esse nisi resurgendo, antequam resurgat
            tenetur semper resurgere : ergo statim, ex quo peccavit. Sed confessio est ad relevandum
            a peccato : ergo etc.</p>
          <p xml:id="bb-d4e22577-d1e141">Contra : Praeceptum affirmativum non obligat ad semper, sed ad aliquod tempus
            determinatum ; sed quandocumque rei indeterminatae additur determinatio temporis, non
            tenetur ante illud tempus quis observare ; sed in mandato secundo de confessione dicitur
            quod debet confiteri semel in anno : ergo videtur quod non sit transgressor, sive
            omittat sive differat confiteri usque ad annum.</p>
          <p xml:id="bb-d4e22577-d1e144">Item, si tenetur ad statim, pari ratione in alio nunc, et cum sint nunc infinita in
            tempore, tunc infinities peccaret, si omitteret ; sed hoc est inconveniens : ergo etc.
            Si tu dicas quod tenetur statim, cum recognoscit offensam, contra : esto quod non
            recogitet, non tenetur ; sed hoc est malum et negligentia ; ergo reportat commodum de.
            malitia.</p>
          <p xml:id="bb-d4e22577-d1e147">Item, in eadem Decretali datur mandatum de Eucharistia et sub eadem poena ; sed constat
            quod nemo peccat omittendo, si differat sumere Eucharistiam usque ad Pascha : ergo pari
            ratione de conf essione.</p>
          <p xml:id="bb-d4e22577-d1e150">Item, licitum est peccatori quaerere sacerdotem discretum et exspectare : ergo licitum
            est etiam quaerere tempus idoneum et exspectare ad poenitendum et satisfaciendum ; sed
            hoc est tempus Quadragesimae ad hoc institutum : ergo videtur quod sine peccato liceat
            exspectare Quadragesimam.</p>
        </div>
        <div xml:id="bb-d4e22577-Dd1e154">
          <head xml:id="bb-d4e22577-Hd1e156">Conclusio</head>
          <head xml:id="bb-d4e22577-Hd1e159" type="question-title">Hi quoque, qui non tantum ex ecclesiastica institutione, sed
            etiam ex gravi transgressione ad confitendum tenentur, sub gravi non obligantur ad
            statim actu confitendum nisi in casu secundum varias circumstantias</head>
          <p xml:id="bb-d4e22577-d1e162">Respondeo : Circa hoc notandum quod est loqui de confessione dupliciter : vel quantum
            ad propositum interius, vel quantum ad verbum exterius. Si quantum ad propositum
            interius, sic communiter conceditur quod tenetur proponere confiteri, quando et conteri,
            quia sine proposito confitendi et emendandi.non dimittitur peccatum, sicut nec sine
            contritione. Ad hoc autem tenetur, quando recogitat culpam commissam et Dei offensam,
            vel quando tempus se offert in quo recogitare debet, sicut in hora mortis vel periculo
            vel aliquo alio simili.</p>
          <p xml:id="bb-d4e22577-d1e165">Sed quando teneatur progredi in actum, hic diversimode opinantur diversi. Aliqui enim
            dicunt quod, cum actus confitendi non sit necessarius ad iustificationem, quia per
            contritionem est iustificatio, et ita confessio solum sit necessaria quia est in
            praecepto, et Ecclesia non exigat ante Pascha, quod ante non tenetur, nisi periculum
            mortis immineat. Huius autem dilationis dicunt concessam esse licentiam ex decretali
            illa in generali Concilio edita : <quote xml:id="bb-d4e22577-Qd1e167" source="http://scta.info/resource/nhyjhg-d1e214-d1e101">Omnis utriusque sexus</quote>
            etc.</p>
          <p xml:id="bb-d4e22577-d1e171">Aliorum opinio est, quod sicut tenetur ad propositum confitendi, quando se offert
            opportunitas interior, sic tenetur ad opus, quando se offert exterior. Aut enim
            propositum non est efficax aut cadit a proposito efficaci, si, quando se offert
            opportunitas, in opus non exit. Et dicunt quod se offert opportunitas quando habet
            discreti sacerdotis copiam et peccati commissi memoriam. Nec obstat decretalis, quia non
            dat licentiam differendi, sed prohibet negligentiam et dilationem ; sicut Ecclesia
            prohibet ne quis ultra annum in excommunicatione remaneat, non tamen dat licentiam
            remanendi usque ad horam illam. Similiter, si imperator dat alicui personae infami
            privilegium ut non agatur contra eum sicut contra infamem, non propter hoc liberat ab
            infamiae nota, sed solummodo a poena, ut contra ipsum non agatur. Sic decretalis illa
            non liberat a tentione et offensa, sed ne Ecclesia neget alicui ingressum in ecclesiam
            vel etiam sepulturam, sicut facit post. Si ergo ante conditionem decretalis tenebatur
            confiteri, quando se offerebat opportunitas, sic videtur quod post eius conditionem,
            quia decretalis non pro negligentibus, sed contra negligentes est edita.</p>
          <p xml:id="bb-d4e22577-d1e175">Quae autem istarum opinionum verior sit, dubium est et difficile iudicare. Tamen ad
            veritatis clariorem intelligentiam distingui potest : quando quaeritur, ad quando
            obligatur fidelis confiteri, secundum duplicem obligationem, quae superius tacta est, et
            secundum duplex mandatum diversimode respondendum. est. Quidam enim ad confessionem
            obligantur non ex culpa commissa, sed ex institutione ecclesiastica, utpote illi qui non
            habent mortalia peccata. Tales differre possunt usque ad Pascha, quia mandatum illius
            decretalis non obligat nisi sicut obligat ad Eucharistiam, ad quam praeparat confessio
            sacerdoti facta. Quidam vero non tantum obligantur ex ecclesiastica institutione, sed ex
            propria transgressione ; et hi tenentur ex sacramenti institutione. De talibus
            generaliter asserere quod possunt usque ad Pascha differre, videtur mihi periculosum ;
            similiter, quod teneantur semper, quando offert se opportunitas, confiteri, videtur
            valde durum. Ideo videtur rationabiliter sentiendum medium, scilicet quod opportunitas
            loci, temporis et sacerdotis tripliciter potest se ante Pascha offerre : aut ita quod
            timetur ne unquam se offerat, sicut est in his qui graviter infirmantur, et tales
            tenentur absque dubitatione ad confessionem ; aut ita quod maior opportunitas
            exspectatur, vel quantum ad tempus vel quantum ad sacerdotem, et sic potest differri
            sine aliquo peccato ; aut ita quod nunquam rationabiliter maior opportunitas
            exspectatur, nec quantum ad sacerdotem nec quantum ad tempus, et tunc credo sine
            praeiudicio quod tenetur.</p>
          <p xml:id="bb-d4e22577-d1e178">Et ideo aliter censendum est hic de religioso, aliter de laico. Nam religioso totum
            tempus vitae est tempus poenitentiae ; et ideo, habita copia sacerdotis, si peccavit
            mortaliter, credo quod tenetur sine mora confiteri et ad ipsum recurrere ; et
            intelligatur sine mora, sicut ratio recta determinavit. Laicus vero rationabiliter
            potest exspectare tempus quadragesimale, quod est tempus poenitentiae. Unde, cum tempus
            sit magis opportunum eis ad satisfaciendum et confitendum, si exspectent, rationabile
            est iudicare quod non peccent, dum tamen proponant firmiter tunc temporis confiteri. De
            clericis autem iudicare non audeo ; consilium tamen sanum credo, quod omnes qui cadunt
            per mortale, quam citius possunt, confiteantur. Non enim videtur vere contritus, qui tam
            longo tempore vulnus peccati portat occultum. Si autem obicias mihi quod status non
            obligat aliquem nisi per votum, respondeo quod status non obligat, sed mandatum omnibus
            datum ; ad nunc autem vel ad tunc obligat opportunitas, quae diversimode offert se
            diversis. Et illud veritatem habet in omnibus affirmativis, quod ad aliquod tempus
            obligatur unus, ad quod quidem tempus alter non obligatur, sicut patet in honore
            parentum. Fatendum est igitur quod mandatum illud nullum obligat ad statim nisi in casu,
            ut visum est.</p>
        </div>
        <div xml:id="bb-d4e22577-Dd1e183">
          <head xml:id="bb-d4e22577-Hd1e185">Ad rationes</head>
          <p xml:id="bb-d4e22577-d1e188">Ad illud ergo quod obicitur, quod contemptus non excusatur, dicendum quod ipse vocat
            necessitatem non tantum inevitabilem, sed necessitate commoditatem. Vel dicendum quod
            loquitur de illis qui de hac vita sine sacramentis decedunt, qui non excusantur, si tunc
            possunt sacramentum recipere.</p>
          <p xml:id="bb-d4e22577-d1e191">Ad illud quod obicitur, quod citius confitens est habilior, dicendum quod homo potest
            resurgere a peccato ante confessionem, ut visum est ; et ideo, cum deletum sit per
            contritionem, non sequitur illud.</p>
          <p xml:id="bb-d4e22577-d1e194">Ad illud quod obicltur de aegrotante morbo corporali, dicendum quod, si aliam videat
            viam curationis, non tenetur medicum consulere, vel etiam si exspectat tempus magis
            congruum ; et quia ita est in proposito, ideo etc.</p>
          <p xml:id="bb-d4e22577-d1e197">Ad illud quod obicitur, quod tenetur nunquam cadere, dicendum quod non est simile, quia
            teneri ad non cadendum est tentfo praecepti negativi, quod obligat ad semper ; sed
            teneri ad resurgendum est tentio affirmativi, quod non obligat ad semper.</p>
          <p xml:id="bb-d4e22577-d1e201">Ad illud quod obicitur ad oppositum, dicendum quod, quantum est de mandata illius
            decretalis, non obligantur ante Pascha, sicut probant illae rationes ; obligantur tamen
            aliqui ex necessitate institutionis sacramenti.</p>
        </div>
      </div>
    </body>
  </text>
</TEI>