<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 6, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 6, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e6287">
        <head xml:id="bb-d1e6287-Hd1e119">III, D. 6, A. 1, Q. 2</head>
        <head xml:id="bb-d1e6287-Hd1e122" type="question-title">Utrum persona Christi sit una unitate simplici an composita.</head>
        <p xml:id="bb-d1e6287-d1e125">Secundo quaeritur, utrum persona Christi sit una unitate simplici aut composita, sicut
    dicebat secunda opinio.</p>
        <div xml:id="bb-d1e6287-Dd1e128" type="rationes-principales">
          <head xml:id="bb-d1e6287-Hd1e130">Rationes principales</head>
          <p xml:id="bb-d1e6287-d1e133">Et quod habeat in se unitatem compositam, videtur. Primo, per illud quod dicitur in Symbolo
      : Nam sicut anima rationalis et caro unus est homo, ita Deus et homo unus est Christus. Sed
      homo est compositus ex anima et carne : ergo Christi persona est composita ex divinitate et
      humanitate.</p>
          <p xml:id="bb-d1e6287-d1e136">Item, <name ref="#JohnDamascenus">Damascenus</name>, in III libro : <quote xml:id="bb-d1e6287-Qd1e141" source="http://scta.info/resource/jddfo-l3c4">In
       Domino Iesu Christo duas natura cognoscimus, unam hypostasim ex utrisque
       compositam</quote>. Si ergo secundum ipsum idem est hypostasis et persona, ergo etc.</p>
          <p xml:id="bb-d1e6287-d1e145">Item, intellectus personae praesupponit intellectum naturae ; sed, si est compositio in eo
      quod praesupponitur, necessario est compositio in eo quod supponit : cum ergo natura humana
      in Christo sit composita, necessario sequi videtur quod et persona composita dici
      debeat.</p>
          <p xml:id="bb-d1e6287-d1e148">Item, si Christus esset solum ex anima rationali et carne, haberet hypostasim compositam.
      Ergo, cum habeat in se animam et carnem et divinitatem, per locum a minori, multo magis
      videtur habere compositam hypostasim.</p>
          <p xml:id="bb-d1e6287-d1e152">Item, Christus est homo aut simplex aut compositus. Constat quod non simplex, quia hoc est
      contra naturam humanitatis : est ergo homo compositus. Sed homo non praedicatur de Christo
      nisi ratione suppositi et hypostasis : ergo videtur quod persona in Christo debeat dici
      composita.</p>
          <p xml:id="bb-d1e6287-d1e155">Sed contra : Omne compositum compositione temporali est temporale. Si ergo persona Christi
      est composita, et non nisi compositione temporali, ergo persona Christi est temporalis : non
      ergo aeterna ; sed hoc est falsum : ergo etc.</p>
          <p xml:id="bb-d1e6287-d1e158">Item, ubicumque est compositio de novo, ibi est mutatio. Si ergo in incarnatione persona
      Christi fuit composita, necessario sequitur quod fuerit mutata ; sed personam Verbi mutari
      est impossibile : ergo etc.</p>
          <p xml:id="bb-d1e6287-d1e161">Item, ubicumque est compositio, ibi est imperfectio in utroque extremorum ; quoniam ex
      duobus entibus in actu non fit unum, et componibilia possibilia sunt respectu compositi ;
      sed nec in natura Verbi nec in persona potest esse aliqua imperfectio : ergo nec
      compositio.</p>
          <p xml:id="bb-d1e6287-d1e164">Item, ubi est compositio, compositum non praedicatur de aliquo extremorum, sicut patet,
      quia homo nec est anima nec est caro. Ergo, si persona Christi composita est ex divinitate
      et humanitate, ergo Christus nec est Deus nec est homo nec Creator nec creatura. Quodsi hoc
      est falsum, restat quod persona Christi non est composita.</p>
          <p xml:id="bb-d1e6287-d1e167">Item, ubi est compositio, unum extremorum non praedicatur de altero ; unde, cum homo
      componatur ex anima et carne, nec anima est caro nec e converso. Ergo, si persona Christi
      esset composita, nec homo esset Deus nec Deus homo ; quodsi hoc est falsum, restat etc.</p>
        </div>
        <div xml:id="bb-d1e6287-Dd1e171">
          <head xml:id="bb-d1e6287-Hd1e173">Conclusio</head>
          <head xml:id="bb-d1e6287-Hd1e176" type="question-title">Persona Christi non est composita, proprie loquendo, sed tantum in
      sensu largiore</head>
          <p xml:id="bb-d1e6287-d1e179">Respondeo : Dicendum quod compositio dupliciter potest dici. Uno modo proprie dicitur
      compositio unio aliquorum duorum habentium mutuam inclinationem ad constitutionem tertii. Et
      hoc modo, sicut rationes ostendunt, persona Christi non potest dici composita. Multa enim
      sequerentur inconvenientia, videlicet quod persona illa esset mutata et quod esset
      imperfecta et quod esset temporaliter in esse producta et quod etiam non communicarentur
      idiomata. Et ideo hoc modo dicere personam Christi esse compositam, non tantum esset falsum,
      verum etiam esset haereticum.</p>
          <p xml:id="bb-d1e6287-d1e182">Alio modo dicitur compositio large simul cum alio positio ; et sic personalis unio potest
      dici compositio. Et per hunc modum dicebat secunda opinio personam Christi esse compositam,
      non quia ipsa sit ex pluribus naturis constituta, sed quia persona illa ante ihcarnationem
      suppositum erat in una natura simplici ; post incarnationem persona suppositum fuit divinae
      naturae et humanae, et hoc absque ulla mutatione facta in ipsa, sed solum ex parte humanae
      naturae, sicut ostensum fuit in prima distinctione huius libri. Et ideo opinio ista, quae
      dicebat personanm Christi fuisse compositam, vera fuit et sanum habuit intellectum. Quia
      tamen verbum calumniabile est, pro eo quod compositionis vocabulum consuevit accipi primo
      modo, ideo doctores praesentis temporis sensum hui us opinionis retinent, declinantes
      compositionis vocabulum. In persona enim Christi non est compositio proprie dicta. Unde
      concedendae sunt rationes quae inductae sunt ad istam partem.</p>
        </div>
        <div xml:id="bb-d1e6287-Dd1e187">
          <head xml:id="bb-d1e6287-Hd1e189">Ad rationes</head>
          <p xml:id="bb-d1e6287-d1e192">Ad illud vero quod obicitur in contrarium de auctoritate Symboli, dicendum quod non est
      omnimoda similitudo inter animam et carnem et divinitatem et humanitatem. Non enim est
      similitudo quantum ad extremorum compositionem, sed quantum ad hoc quod anima et caro
      concurrunt ad unitatem personae ; sic etiam divinitas et humanitas in Christo in unitatem
      personae concurrunt, quamvis hoc fiat alio et alio modo.</p>
          <p xml:id="bb-d1e6287-d1e195">Ad illud quod obicitur de auctoritate <name ref="#JohnDamascenus">Damasceni</name>, dicendum quod <name ref="#JohnDamascenus">Damascenus</name> non accipit ibi
      proprie compositionem, sed large. Unde et verbum suum oportet exponere, quia fortasse non
      ita improprie sonat in lingua graeca sicut in latina. Unde dicitur hypostasis composita ex
      duabus naturis, non quia ex illis duabus sit constituta, sed quia in sacramento
      incarnationis factum est ut hypostasis, quae erat sub una tantum natura, in duabus et sub
      duabus fieret. Unde magis proprie dicitur hypostasis esse in duabus naturis quam ex duabus
      naturis.</p>
          <p xml:id="bb-d1e6287-d1e204">Ad illud quod obicitur, quod intellectus personae praesupponit intellectum naturae,
      dicendum quod verum est de natura quae dat primum esse personae, et talis est divina natura
      respectu personae Christi. Et propterea, quamvis natura humana sit composita, non sequitur
      quod propter hoc persona Christi compositionem habeat.</p>
          <p xml:id="bb-d1e6287-d1e207">Ad illud quod obicitur, quod si Christus esset solum ex anima et carne, haberet hypostasim
      compositam ; dicendum quod verum est, quia tunc haberet primum esse hypostasis eius ex
      humana natura, quae quidem composita est. Nunc autem non est simile, quia persona Christi
      suum esse primum habet ex divina natura, quae quidem est omnino simplicissima, Et ideo
      humana natura superadveniens, sicut non dat personae esse personale, sic non facit eam esse
      compositam.</p>
          <p xml:id="bb-d1e6287-d1e211">Ad illud quod obicitur, quod Christus est homo compositus, dicendum quod verum est. Sed
      quod subiungit quod homo praedicatur ratione hypostasis, dicendum quod, si ita intelligatur
      quod homo in praedicato ratione hypostasis praedicetur, veritatem non habet, quia, secundum
      regulam Philosophi, quamvis terminus subiciatur ratione suppositi, praedicatur ratione
      formae ; et ideo hoc adiectivum compositus circa istum terminum <mentioned> homo
      </mentioned> non nominat compositionem quantum ad suppositum, sed quantum ad formam. Et
      propterea non potest ex hoc inferri quod persona Christi sit composita.</p>
        </div>
      </div>
    </body>
  </text>
</TEI>