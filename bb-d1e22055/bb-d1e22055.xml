<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 24, A. 3, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 24, A. 3, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e22055">
        <head xml:id="bb-d1e22055-Hd1e119">III, D. 24, A. 3, Q. 1</head>
        <head xml:id="bb-d1e22055-Hd1e122" type="question-title">De definitione articuli quam ponit Richardus.</head>
        <p xml:id="bb-d1e22055-d1e125">Circa primum sic proceditur et quaeritur de illa ratione Richardi quam ponit de articulo,
    definiens sic articulum : <quote xml:id="bb-d1e22055-Qd1e127">Articulus est indivisibilis veritas de Deo, arctans nos ad
      credendum</quote>.</p>
        <div xml:id="bb-d1e22055-Dd1e131" type="rationes-principales">
          <head xml:id="bb-d1e22055-Hd1e133">Rationes Principales</head>
          <p xml:id="bb-d1e22055-d1e136">Contra istam rationem obicitur primo ratione primae partis, videlicet ratione huius quod
      dicitur indivisibilis veritas de Deo. Nullum enim verum complexum est verum indivisibile ;
      sed articulus est verum complexum ut enuntiabile, sicut in praecedentibus fuit ostensum :
      ergo non est veritas indivisibilis.</p>
          <p xml:id="bb-d1e22055-d1e139">Item, una tantum est veritas indivisibilis circa Deum. Ergo, si articulus est veritas
      indivisibilis de Deo, unus tantum est articulus ; sed hoc est falsum : ergo et illud ex quo
      sequitur.</p>
          <p xml:id="bb-d1e22055-d1e142">Item., nihil quod est ipse Deus est veritas de Deo ; sed obiectum fidei est ipse Deus :
      ergo obiectum fidei non est veritas de Deo. Sed articulus est obiectum fidei : ergo
      inconvenienter dicitur articulus veritas de Deo.</p>
          <p xml:id="bb-d1e22055-d1e145">Item, resurrectionem esse futuram est articulus ; et hoc non est verum de Deo, sed est
      verum de carne : ergo illud non convenit generaliter : ergo non videtur quod primum membrum
      praedictae definitionis conveniat ipsi articulo generaliter nec vere.</p>
          <p xml:id="bb-d1e22055-d1e149"> Contra secundam partem notificationis qua dicitur arctans ad credendum, opponitur sic :
      Nihil quod est supra rationem et occultum rationi arctat eam ad credendum ; sed articulus
      latet rationem et est supra rationem : ergo non videtur quod arctet eam.</p>
          <p xml:id="bb-d1e22055-d1e152">Item, ad nihil ad quod mera voluntate inclinamur per aliquid arctamur ; sed ad credendum
      mera voluntate inclinamur : ergo per nihil arctamur ad credendum : ergo articulus non arctat
      nos.</p>
          <p xml:id="bb-d1e22055-d1e155">Item, sicut se habet obiectum fidei ad actum credendi, sic se habet obiectum caritatis ad
      actum amandi ; sed obiectum caritatis non arctat nos ad amandum : ergo nec obiectum fidei ad
      credendum.</p>
          <p xml:id="bb-d1e22055-d1e158">Item, sicut articuli ordinantur ad actum credendi, ita praecepta ordinantur ad effectum
      obediendi ; et sicut arctamur ad credendum credibilla, ita arctamur ad exsequendum mandata.
      Ergo sicut credibile dicitur articulus, ita praeceptum debet dici articulus : si ergo
      praeceptum non sortitur nomen articuli, videtur similiter quod nec ipsum obiectum fidei
      debeat dici articulus.</p>
        </div>
        <div xml:id="bb-d1e22055-Dd1e162">
          <head xml:id="bb-d1e22055-Hd1e164">Conclusio</head>
          <head xml:id="bb-d1e22055-Hd1e167" type="question-title">Definitio articuli a Richardo assignata est conveniens.</head>
          <p xml:id="bb-d1e22055-d1e170">Respondeo : Ad praedictorum intelligentiam est notandum quod articulus, quantum est de se
      ratione sui nominis, dicitur ab arctando ; hoc autem dtipliciter habet intelligi, active
      videlicet et passive. Dicitur enim articulus, quia est quid in se arctatum, et dicitur
      articulus, quia alios arctat. Prout passive dicitur articulus quid in se arctatum, est
      terminus resolutionis ; prout autem active dicitur, est principium distinctionis et
      discretionis. Et primo quidem modo accipitur in scientia naturali, in qua dicuntur articuli
      membra sive partes quae non resolvuntur in alias, sed in eis stat resolutio, sicut dicuntur
      articuli digitorum. In quantum vero articulus dicitur principium distinctionis, consuevit
      accipi in scientia sermocinali, ut in grammatica et rhetorica. Articulus enim in grammatica
      est aliquid distinctum, faciens discretionem quantum ad genera et quantum ad casus et
      quantum ad supposita ; et in rhetorica articulus appellatur distinctio quae fit in sententia
      et in prolatione.</p>
          <p xml:id="bb-d1e22055-d1e173">Quoniam igitur aliae scientiae deserviunt theologiae, sumit et ipsa proprietatem suorum
      vocabulorum iuxta illud quod invenit in aliis scientiis recte dictum. Quoniam ergo fides
      nostra dicit plurium cognitionem, et illa quidem cognitio terminata est et distincta,
      necesse est circa ipsum obiectum fidei, quod est creditum, reperiri aliqua ad quae
      reducantur omnia credenda tamquam ad illa in quibus stet resolutio omnium credendorum et
      tamquam ad illa quae sunt principia directiva in omnibus quae creduntur ; et illa sunt quae
      principaliter fides credit et quae proprie sunt obiectum fidei. Et pro ista duplici ratione
      debent censeri nomine articuli, videlicet quia sunt terminus resolutionis et quia principium
      distinctionis.</p>
          <p xml:id="bb-d1e22055-d1e176">Et propterea Richardus, ipsum articulum definiens vel describens, notificat ab hac duplici
      proprietate. Nam in hoc quod dicit primo : articulus est veritas indivisibilis de Deo,
      insinuatur quod articulus est terminus resolutionis ; resolutio enim stat ad indivisibile.
      In hoc vero quod subiungitur : arctans nos ad credendum, insinuatur quod est principium
      discretionis et directionis ; arctat enim sicut regula directiva respectu omnium eorum quae
      communiter sunt credenda. Et sic ista notificatio recte est assigrtata, quia non tantum est
      realis descriptio, sed etiam nominis interpretatio.</p>
        </div>
        <div xml:id="bb-d1e22055-Dd1e181">
          <head xml:id="bb-d1e22055-Hd1e183">Ad Rationes</head>
          <p xml:id="bb-d1e22055-d1e186">Ad illud ergo quod primo obicitur in contrarium, quod nulla veritas complexa est
      indivisibilis, dicendum quod indivisibile dictum de articulo non privat omnem divisionem,
      sed privat eam divisionem quae quidem consistit in credibilium distinctione, quia articulus
      non distinguitur in alios articulos, ibi enim status est. Potest etiam aliter dici quod ipsi
      complexioni subiacet veritas indivisibilis. Sicut enim dictum fuit prius, intellectus circa
      ea quae Dei sunt et in Deo, quae sunt omnino simplicia, negotiatur et intelligit sub
      complexione quadam ; et quamvis totum quod est Deus sit ipse Deus, tamen intellectus, dum
      intelligit aliquid de Deo, intelligit illud in ratione subiecti et attribuit ei aliquid in
      ratione praedicati. Et quia diversas ei attributiones facit, hinc est quod ipsam Veritatem
      primam, quae una est, multis modis intelligit et multis modis enuntiat.</p>
          <p xml:id="bb-d1e22055-d1e189">Et per hoc patet responsio ad duo sequentia. Licet enim indivisibilis Veritas sit una,
      tamen articuli sunt plures, quia articulus non solum est ipsa Veritas in se, sed prout
      comparatur ad aliquam attributionem, respectu cuius Deus est in ratione subiecti, sicut Deum
      esse creatorem, Deum esse trinum, Deum esse unum. Et ratione huius dicitur esse veritas de
      Deo et plures articuli, quia plura enuntiabilia sunt de Deo et circa Deum, quae necessarium
      est credere ipsi fidei.</p>
          <p xml:id="bb-d1e22055-d1e192">Ad illud quod obicitur, quod carnis resurrectio non est de Deo, dicendum quod immo in
      quantum tenet rationem articuli ; sic enim comparatur resurrectio nostra et carnis
      resuscitatio ad virtutem divinam. Unde credere carnis resurrectionem non est aliud quam
      credere quod Deus corpora nostra resuscitabit, exigente hoc sua iustitia et faciente sua
      potentia.</p>
          <p xml:id="bb-d1e22055-d1e195">Ad illud quod obicitur contra secundam partem, quod articulus non arctat rationem, cum sit
      supra eam, dicendum quod articulus definitur hic in comparatione ad intellectum non
      quemcumque, sed intellectum informatum fide ; et hoc notatur, cum dicitur arctans nos,
      scilicet fideles. Quamvis autem articulus sit occultus intellectui, qui quidem non habet
      fidem, et etiam supra ipsum, non tamen est supra intellectum, in quantum fide illuminatur et
      elevatur.</p>
          <p xml:id="bb-d1e22055-d1e199">Ad illud quod obicitur, quod credere est per meram voluntatem, et ita non per arctationem,
      dicendum quod est arctatio qua repugnat libertati et est arctatio quae repugnat ambiguitati
      ; et cum dicitur articulus, quia arctat ad credendum, hoc non dicitur per coactionem
      voluntatis, sed hoc dicitur per remotionem ambiguitatis, quia in ipsa veritate articuli
      determinate figitur mens credentis, ut nullatenus ad partem aliam inclinetur. Unde sicut
      dicitur vox articulata, quae ad significandum aliquid est determinata, cum prius in se
      indifferens esset ad significandum diversa, sic articulus dicitur, quia ipsum oportet
      determinate credere et ei assentire, omni remota ambiguitate et vacillatione.</p>
          <p xml:id="bb-d1e22055-d1e202">Ad illud quod obicitur de obiecto aliarum virtutum et etiam de praecepto quod arctat ad
      obediendum, dicendum quod non est simile, quia, sicut prius dictum est, articulus non tantum
      dicitur quia arctat obligando, sed quia arctat distinguendo et discernendo et quia ad ipsum
      stat resolutio ; et quoniam hoc proprie convenit ipsi fidei, quae est virtus perficiens
      ipsum intellectum, ad quem spectat principium et regula discretionis, hinc est quod solum
      obiectum fidei vindicat sibi nomen articuli.</p>
        </div>
      </div>
    </body>
  </text>
</TEI>