<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 27, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 27, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e25309">
        <head xml:id="bb-d1e25309-Hd1e119">III, D. 27, A. 2, Q. 3</head>
        <head xml:id="bb-d1e25309-Hd1e122" type="question-title">Utrum idem motus dilectionis possit esse in Deum et in
    proximum.</head>
        <p xml:id="bb-d1e25309-d1e125">Tertio quaeritur, utrum idem motus dilectionis possit esse in Deum et in proximum.</p>
        <div xml:id="bb-d1e25320" type="rationes-principales">
          <head xml:id="bb-d1e25309-Hd1e130">Rationes Principales</head>
          <p xml:id="bb-d1e25309-d1e133">Et quod sic, videtur. Idem est motus in finem et in id quod est ad finem, quia motus non
      numeratur propter differentiam medii, sed extremi ; sed motus caritatis est in Deum tamquam
      in finem, in proximum solummodo tamquam in viam : ergo unus et idem motus potest esse in
      utrumque obiectum.</p>
          <p xml:id="bb-d1e25309-d1e136">Item, ubi est unum dilectum, ibi est unus motus dilectionis ; sed, cum diligitur Deus et
      proximus, unum est dilectum ; nam, sicut dicit <name ref="#Augustine">Augustinus</name>, <quote xml:id="bb-d1e25309-Qd1e141">in proximo non diligitur
       nisi Deus</quote> : ergo respectu utriusque unus est caritatis actus et motus.</p>
          <p xml:id="bb-d1e25309-d1e145">Item, unus et idem est honor quo honoratur imago beati Petri et ipse beatus Petrus, quia
       <quote xml:id="bb-d1e25309-Qd1e147">honor imaginis refertur ad prototypum</quote>, sicut dicit <name ref="#JohnDamascenus">Damascenus</name> ; sed
      dilectio proximi refertur ad Deum : ergo unus est motus dilectionis quo amatur Deus et
      proximus.</p>
          <p xml:id="bb-d1e25309-d1e154">Item, <quote xml:id="bb-d1e25309-Qd1e156">ubi unum propter alterum, utrobique tantum unum</quote>, sicut vult
      <name ref="#Aristotle">Philosophus</name> ; unde qui tenet equum per frenum una tentione tenet utrumque : ergo pari
      ratione, cum homo diligat proximum propter Deum, una dilectione potest diligere
      utrumque.</p>
          <p xml:id="bb-d1e25309-d1e164">Item, quamvis plures sint divinae personae, tamen una dilectione diliguntur a nobis, quia
      in eis est una ratio diligendi, scilicet Bonitas summa ; sed similiter una est ratio
      diligendi Deum et proximum, videlicet ipsa summa Bonitas : ergo videt ur quod uno
      dilectionis motu simul amari possit Deus et proximus.</p>
          <p xml:id="bb-d1e25309-d1e167">Sed contra : Sicut vult <name ref="#Aristotle">Philosophus</name>, <quote xml:id="bb-d1e25309-Qd1e172">motus numeratur tripliciter, scilicet subiecto,
       tempore et termino sive obiecto</quote>. Sed alius est terminus sive obiectum dilectionis,
      cum.amatur Deus et cum amatur proximus : ergo motus dilectionis est hinc inde alius et
      alius.</p>
          <p xml:id="bb-d1e25309-d1e176">Item, nullus diligit aliquid deliberative nisi praecogitans ; sed nullus simul et semel
      potest Deum et proximum intelligere, quia, sicut dicit <name ref="#Aristotle">Philosophus</name>, <quote xml:id="bb-d1e25309-Qd1e181">intelligimus unum
       solum</quote> : ergo pari ratione simul et semel non potest utrumque diligere : ergo alio
      motu dilectionis amatur Deus, alio proximus.</p>
          <p xml:id="bb-d1e25309-d1e185">Item, unus et idem motus non potest esse intensior et remissior ; sed motus dilectionis in
      Deum est intensior quam motus in proximum : ergo motus iste et ille est alius et alius.</p>
          <p xml:id="bb-d1e25309-d1e188">Item, magis conformatur in ratione diligendi Petrus et Paulus quam Deus et proximus ; sed
      non potest unus motus dilectionis esse in Petrum et Paulum, immo secundum proprias rationes
      diversis motibus diliguntur : ergo alius et alius motus dilectionis est in Deum et in
      proximum.</p>
          <p xml:id="bb-d1e25309-d1e191">Item, praeceptum respicit virtutis actum et usum ; sed duo sunt praecepta caritatis,
      secundum quod dicitur Matthaei 22, 37-40 : unum respectu Dei et aliud respectu proximi :
      ergo videtur quod motus et actus dilectionis respectu illorum duorum habeant distingui et
      numerari.</p>
        </div>
        <div xml:id="bb-d1e25387">
          <head xml:id="bb-d1e25309-Hd1e197">Conclusio</head>
          <head xml:id="bb-d1e25309-Hd1e200" type="question-title">Motuscaritatis in Deum non potest idem esse, nisi quando in Deum
      est ut finem ultimum, in proximum vero ut obiectum; vel quando ntrumque obiectum respicit
      sub diversa ratione, scilicet Deum ut bonum, quod optat, proximum vero, cui optat.</head>
          <p xml:id="bb-d1e25309-d1e203">Respondeo : Dicendum quod motus dilectionis in Deum et in proximum potest esse dupliciter :
      aut ita quod in utrumque sit tamquam in obiectum et terminum ; aut ita quod in unum sit
      tamquam in obiectum et in alterum tmquam in finem ultimum. Si est in unum tamquam in
      obiectum et in alterum tamquam in finem ultimum, sic potest esse unus et idem motus in
      proximum et in Deum, ut patet, quia uno actu dilectionis diligitur proximus propter Deum, et
      est ille motus quasi collativus. Si autem sit in utrumque, sicut in obiectum, hoc potest
      esse dupliciter, quia, cum actus caritatis sit diligere, et diligere sit velle bonum alicui,
      dupliciter secundum hoc habet obiectum caritatis assignari, videlicet ut illud bonum dicatur
      obiectum quod optatur et ille etiam cui optatur. Potest ergo motus caritatis ad Deum et
      proximum comparari in ratione obiecti dupliciter : vel sub eadem ratione et uniformi, ita
      quod utrumque diligat sicut illud cui optat bonum ; vel difformiter, ita quod unum respiciat
      sicut illud bonum quod optat, et aliud sicut illud cui optat. Si respiciat difformiter, sic
      adhuc idem. Potest esse motus dilectionis in Deum et in proximum. Caritas enim in illo motu
      quo diligit proximum optat proximo Deum. Si autem respiciat uniformiter, si necesse est
      motum dilectionis esse alium et alium in Deum et in proximum. Alius enim motus dilectionis
      est quo volo bonum Deo, alius, quo volo bonum proximo, quia alius et alius est dilectionis
      terminus ; et unus est intensior et alius remissior. Et secundum hoc circa actum dilectionis
      consistunt duo praecepta. Et secundum hanc viam rationes ad istam partem adductae procedunt,
      et ideo concedi possunt.</p>
        </div>
        <div xml:id="bb-d1e25400">
          <head xml:id="bb-d1e25309-Hd1e210">Ad Rationes</head>
          <p xml:id="bb-d1e25309-d1e213">Ad illud vero quod primo obicitur in contrarium, patet responsio, quia procedit secundum
      quod actus dilectionis est in proximum sicut in obiectum et in Deum sicut in finem ; et sic
      non recipit numerationem, sed quamdam relationem et rectam ordinationem.</p>
          <p xml:id="bb-d1e25309-d1e216">Ad illud quod secundo obicitur, quod est idem utrobique dilectum, similiter patet
      responsio, quia procedit secundum alteram viam, videlicet secundum quod Deus dicitur diligi,
      cum optatur proximo ; sed si intelligamus de dilecto, ut illud dicatur dilectum cui bonum
      optatur, non est idem dilectum, cum diligitur Deus et cum diligitur proximus.</p>
          <p xml:id="bb-d1e25309-d1e219">Ad illud quod obicitur, quod eadem est adoratio qua adoratur imago Petri et Petrus,
      dicendum quod non est simile hinc inde, quia aliter refertur dilectio proximi ad Deum,
      aliter honor imaginis refertur ad prototypum. Honor enim imaginis refertur ad prototypum npn
      solum sicut ad finem, sed etiam sicut ad obiectum. Unde totaliter refertur honor in illum
      qui per imaginem signatur ; rion enhn adoratur signum secundum quod res, sed solum ipsum
      signatum. Non sic autem est in dilectione, quia, cum diligitur proximus propter Deum, vere
      afficitur homo circa proximum et aliter quam circa Deum.</p>
          <p xml:id="bb-d1e25309-d1e222">Ad illud quod obicitur, quod ubi unum propter alterum, ibi tantum unum, dicendum quod illud
      verum est in his quae non possunt invicem separari. Sic autem non est in proposito. Nam sic
      potest homo affici circa Deum, quod nihil cogitet de proximo, sic etiam potest affici circa
      proximum, quod tunc non afficiatur circa Deum ; et ideo consideratio illa non habet hic
      locum.</p>
          <p xml:id="bb-d1e25309-d1e226">Ad illud quod obicitur ultimo, quod eadem est ratio diligendi utrobique, sicut in divinis
      personis, dicendum quod non est simile, quia in divinis personis est una ratio diligendi et
      eodem modo comparatur ad illas tres personas dilectas. Non sic autem est in dilectione Dei
      et proximi, quia, quamvis utrobique sit una ratio diligendi, differenti tamen modo habet ad
      Deum et ad proximum comparari. Et quia ex diversitate comparationum consurgit pluralitas
      actuum, ex unitate rationis principaliter moventis consurgit unitas habitus, hinc est quod
      habitus, quo amatur Deus et proximus, est unus, licet motus eius in Deum et in proximum sit
      alius et alius.</p>
        </div>
      </div>
    </body>
  </text>
</TEI>