<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e50204">
        <head xml:id="bb-d4e50204-Hd1e108">Dubia</head>
        <div xml:id="bb-d4e50204-Dd1e111">
          <head xml:id="bb-d4e50204-Hd1e113">Dub. I.</head>
          <p xml:id="bb-d4e50204-d1e116">In parte ista sunt dubitationes circa litteram. Et primo quaeritur de hoc quod dicit :
            Quia non in terra, sed in spatio aeris sedebit contra montem Oliveti. Obicitur enim tunc
            contra hoc de iudicandis, quia tota terra promissionis non posset capere omnes homines
            qui iudicandi sunt. Si dicas quod erunt in aere, contra : corpora damnatorum erunt
            ponderosa : ,ergo non erunt in aere. Si dicas quod erunt in aere electorum corpora ; cum
            damnati sint innumerabiliter plures, quomodo poterunt esse in terra ?</p>
          <p xml:id="bb-d4e50204-d1e119">Respondeo : Dicendum quod credendum est in iudicio Dominum descensurum in eum locum
            unde ascendit, sicut colligitur ex textu Actuum 1, 11. Quod quaeritur, utrum descendat
            ad terram, credendum est ipsum in loco eminentiori esse futurum, unde ceteri poterunt
            videre ipsum. Si quaeras de multitudine, dici potest quod multi erunt in terra, et in
            parva terra innumerabilia millia hominum esse poterunt, quoniam constringentur ; nec
            intelligendum est quod ipsi omnes inter illam valliculam includantur, quia hoc est
            puerile, ut dicit <name ref="#Jerome">Hieronymus</name>, sed quod erunt ibi et in locis
            circumiacentibus ; et si necesse fuerit, electi erunt in aere per corporum agilitatem,
            et damnati etiam esse poterunt, divina suspendente virtute.</p>
        </div>
        <div xml:id="bb-d4e50204-Dd1e126">
          <head xml:id="bb-d4e50204-Hd1e128">Dub. II.</head>
          <p xml:id="bb-d4e50204-d1e131">Item quaeritur de hoc quod dicit : Sol et luna obscurari dicuntur, non sui luminis
            privatione. Videtur enim male dicere, quia <name ref="#RabanusMaurus">Rabanus</name>,
            Super Matthaeum : Nihil prohibet, inquit, intelligere veraciter solem et lunam cum
            sideribus ceteris suo lumine privari, quomodo factum de sole constat tempore dominicae
            passionis. Item, ratione videtur, quia turbulentia est in mundo propter peccatum
            hominis, et corpora omnia debent ostendere se ad honorem divinum facta, et nihil
            innovatur nisi aliquo modo veterascat ; unde homo non glorificatur nisi resurgat. Si
            ergo in fine peccatum hominis excrescet et superbia antichristi super caelos ascendet in
            vituperium Dei, quamvis non possit vituperari, et illa corpora debent renovari : ergo
            totus mundus debet obscurari, tum propter peccatum hominis, tum propter contumeliam Dei,
            tum propter renovationem mundi : ergo male dicit in littera.</p>
          <p xml:id="bb-d4e50204-d1e137">Respondeo : Dicendum quod hic non est contrarietas ; potest enim esse quod aliqua
            obscuratio in stellis accidet primo ; sed post renovationem ex praesentia corporis
            Christi et aliorum corporum erit obscuratio solum in apparentia vel etiam in
            comparatione ; et ita utrumque potest esse verum secundum diversa tempera, et utrumque
            satis probabile.</p>
        </div>
        <div xml:id="bb-d4e50204-Dd1e141">
          <head xml:id="bb-d4e50204-Hd1e143">Dub. III.</head>
          <p xml:id="bb-d4e50204-d1e146">Item quaeritur de hoc quod dicit, quod magnus dicitur propter magna quae ibi fient.
            Quaeritur, quae sint illa magna quae fient tunc et signa quae praecedent.</p>
          <p xml:id="bb-d4e50204-d1e149">Respondeo : Dicendum quod ita consuevit referri, quod primo die maria omnia
            exaltabuntur quindecim cubitis super excelsos montes, orbem terrae non affluentia, sed
            sicut nunc aequora faciunt. Secundo, omnia aequora prostenentur in imum profundi, ita
            quod vix queant humanis obtutibus aspici. Tertio, omnia maria redigentur in antiquum
            statum, qualia ab exordio creata fuerunt. Quarto, belluae omnes et omnia quae moventur
            in aquis congregabuntur et levabuntur super pelagus, more contentionis invicem
            mugientes, nescientque homines quid cogitent, sed tantum Deus. Quinto, omnia volatilia
            caeli congregabuntur in campis, unumquodque genus in ordine suo ; eodem modo volucres
            invicem plorantes erunt, non gustantes neque bibentes, sed adventum iudicis timentes.
            Sexto, flumina ignea surgent ab occasu salis contra faciem firmamenti usque ad ortum
            corruentia. Septimo, errantia sidera et stationaria omnia spargent ex se igneas comas,
            qualiter in cometis apparet signum orbi cum habitatoribus suis. Octavo, terrae motus
            erit magnus, ut nullus homo possit stare et nullum animal, sed solo prosternentur omnia.
            Nono, omnes lapides, tam parvi quam magni, scindentur in quatuor partes, et unaquaeque
            pars collidet alteram partem, nescietque homo sonum illius nisi solus Deus. Decimo die,
            omnia ligna silvarum et olera herbarum sanguineum fluent rorem. Undecimo, omnes montes
            et colles et omnia aedificia humana arte constructa in pulverem redigentur. Duodecimo,
            omnia animalia terrae venient ad campos de silvis et montibus rugientia et mugientia,
            non gustantia neque bibentia. Tertiodecimo die, omnia sepulcra ab ortu solis usque ad
            occasum patebunt, cadaveribus surgentibus, usque ad horam sepulcri finalis, id est diem
            iudicii. Quartodecimo die, omne humanum genus quod inventum fuerit de habitaculis
            descendet velociter, non intelligentes neque loquentes, sed discurrentes. Quintodecimo
            die, homines morientur, ut resurgant cum mortuis longe ante defunctis. Haec utrum ita se
            habeant, Deus novit.</p>
        </div>
        <div xml:id="bb-d4e50204-Dd1e153">
          <head xml:id="bb-d4e50204-Hd1e155">Dub. IV</head>
          <p xml:id="bb-d4e50204-d1e158">Item quaeritur de hoc quod dicit, quod lux solis erit septempliciter, id est sicut lux
            septem dierum. Videtur enim male dicere, quia lux solis tunc non excedebat lucem quam
            modo habet, tantum quantum sol excedit lunam, quia, si luna luxisset sicut nunc sol,
            certe non fuisset nox : ergo, si debet semper proportio servari in corporibus mundi,
            ergo male exponit, cum dicit : Erit, sicut fuit in prima conditione.</p>
          <p xml:id="bb-d4e50204-d1e161">Respondeo : Dicendum quod sicut dicit similitudinem, non quantitatem, pro eo quod
            amplior lucis quantitas erit post quam ante, quia omnia debent meliorari, homine
            meliorato ; et homo erit melior in caelo post resurrectionem quam erat in paradiso ante
            peccatum. Unde per illud quod dicit septempliciter intelligitur quod augmentabitur usque
            ad perfectam additionem.</p>
        </div>
        <div xml:id="bb-d4e50204-Dd1e166">
          <head xml:id="bb-d4e50204-Hd1e168">Dub. V.</head>
          <p xml:id="bb-d4e50204-d1e171">Item quaeritur de hoc quod dicit, quod non erit vicissitudo diei et noctis. Videtur
            enim male dicere, quia, si haec luminaria facta sunt propter diem et noctem, sicut
            dicitur 1, 14 Genesis, ergo, cessante nocte, debet cessare luminare quod factum est ut
            praeesset nocti.</p>
          <p xml:id="bb-d4e50204-d1e174">Respondeo : Dicendum quod, cum dicitur quod luna facta est ut praeesset nocti, non
            assignatur ratio productionis substantiae, sed paucitatis luminis, ut esset tantum quod
            compateretur noctem, secundum substantiam vero factum propter perfectionem universi. Et
            quoniam non erit tunc nox, sed dies perfecta, dabitur lunae luminositas competens diei,
            qualis est luminositas solis ; et solis luminositas crescet usque ad perfectum diem.</p>
        </div>
        <div xml:id="bb-d4e50204-Dd1e178">
          <head xml:id="bb-d4e50204-Hd1e180">Dus. VI.</head>
          <p xml:id="bb-d4e50204-d1e183">Item quaeritur de hoc quod dicit : Significat, his qui tunc erunt in aeterna
            beatitudine, nullum lucis usum praestare. Videtur enim male dicere, quia omnia facta
            sunt propter hominem : ergo ; si nullam fadent homini utilitatem, frustra erunt : ergo,
            si nihil est tunc frustra, non debent remanere.</p>
          <p xml:id="bb-d4e50204-d1e186">Respondeo : Dicendum quod hoc erit ad gloriam electorum. Sicut enim gloria est regi
            habere plurimas cameras in palatio et pulcram coquinam, quamvis non ingrediatur, sic
            electis erit gloria et honor quod non solum aula paradisi et caelum empyreum sit
            pulcrum, sed etiam quod caelum sidereum et antiquum habitaculum.</p>
        </div>
        <div xml:id="bb-d4e50204-Dd1e190">
          <head xml:id="bb-d4e50204-Hd1e192">Dub. VII.</head>
          <p xml:id="bb-d4e50204-d1e195">Item quaeritur de hoc quod dicit <name ref="#IsidoreOfSeville">Isidorus</name> : Non
            veniet ad occasum nec sol nec luna, ne impii in tormentis sub terra positi fruantur luce
            eorum. Videtur enim male dicere, quia impii sunt in medio terrae vel circa medium,
            alioquin non sunt in imo ; immo, quia quaelibet superficies terrae est superior respectu
            medii, ergo sicut non vident solem, cum est in nostro hemisphaerio, ita non vident, cum
            revolvitur per illud.</p>
          <p xml:id="bb-d4e50204-d1e201">Respondeo : Dicendum quod non est intelligendum quod infernus sit sub terra quasi sit
            in alia superficie terrae nobis opposita, cui nos sumus inferiores sicut et ipsa nobis ;
            sed intelligendum est infernum esse sub terra ; verumtamen possibile est quod infernus
            habeat aliquod amplum os, et si sol revolveretur, possibile esset quod aliquando eis
            beneficium lucis praeberet ; et pro tanto loquitur <name ref="#IsidoreOfSeville">Isidorus</name>.</p>
        </div>
      </div>
    </body>
  </text>
</TEI>