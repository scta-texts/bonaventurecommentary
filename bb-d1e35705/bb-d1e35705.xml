<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title/>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title/>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e35705">
        <head xml:id="bb-d1e35705-Hd1e117" type="question-title">Utrum essentiale sit mendacio esse peccatum.</head>
        <p xml:id="bb-d1e35705-d1e120">Secundo quaeritur, utrum essentiale sit mendacio esse peccatum.</p>
        <div xml:id="bb-d1e35705-Dd1e123" type="rationes-principales">
          <head xml:id="bb-d1e35705-Hd1e125">Rationes Principales</head>
          <p xml:id="bb-d1e35705-d1e128">Et quod sic, videtur. Primo, auctoritate <name ref="#Augustine">Augustini</name>, Contra mendacium, qui dicit sic :
       <quote xml:id="bb-d1e35705-Qd1e133">Videtur mihi omne genus mendacii esse peccatum</quote> .</p>
          <p xml:id="bb-d1e35705-d1e137">Item, <name ref="#Augustine">Augustinus</name> in libro De mendacio : <quote xml:id="bb-d1e35705-Qd1e142">Aut non est credendum bonis aut credendum
       est eis quos credimus debere aliquando mentiri aut non est credendum bonos aliquando
       mentiri ; quorum primum est perniciosum, secndum stultum : restat ergo ut nunquam
       mentiantur boni</quote>. Si ergo aliquis mentitur, necesse est, in quantum mentitur, esse
      malum : ergo essentiale est ipsi mendacio esse peceatum.</p>
          <p xml:id="bb-d1e35705-d1e146">Item, <name ref="#Augustine">Augustinus</name>, ibidem : <quote xml:id="bb-d1e35705-Qd1e151">Quisquis aliquod genus mendacii, quod peccatum non sit,
       esse putaverit, semetipsum turpiter decipit</quote>. Ergo redit idem quod prius.</p>
          <p xml:id="bb-d1e35705-d1e155">Item, hoc ipsum videtur ratione, quia essentiale est ipsi mendacio esse privationem
      veritatis et respectu rei et respectu intentionis ; sed ubicumque est intentionis
      obliquitas, ibi necessario est culpa : ergo necessarium est ipsum mendacium esse
      peccatum.</p>
          <p xml:id="bb-d1e35705-d1e159">Item, omnis iniquitas, essentialiter loquendo, est peccatum ; ubicumque autem est
      mendacium, ibi dolositas est, quia aliud gerit homo in corde, aliud dicit ore ; ubi autem
      dolositas est, ibi iniquitas : ergo, a primo, impossibile est aliquod mendacium non esse
      peccatum.</p>
          <p xml:id="bb-d1e35705-d1e162">Item, verba instituta sunt ad hoc quod homo exprimat per illa illud quod mente gerit ; sed
      quicumque mentitur utitur verbis ad contrarium eius quod mente gerit : ergo quicumque
      mentitur utitur verbis ad contrarium eius ad quod instituta sunt ; et omnis qui utitur re ad
      contrarium eius, ad quod instituta est, necessario illa abutitur ; et omnis qui abutitur
      peccat : ergo omnis qui dicit mendacium peccat.</p>
          <p xml:id="bb-d1e35705-d1e165">Sed contra : Primo, per exempta, quia, Genesis 22, 5, Abraham, cum intenderet puerum
      immolare, dixit se cum puero reversurum ad servos ; et Isaac. de uxore sua dixit quod soror
      eius esset, Genesis 26, 7 ; et de Ioseph similiter habetur exemplum, Genesis 42, 9 et 44 ;
      15. Si ergo facta Patriarcharum narrat Scriptura, non sicut reprehendenda, sed sicut
      imitanda, et ipsi mentiti fuerunt, videtur quod mentiri possit aliquis sine peccato.</p>
          <p xml:id="bb-d1e35705-d1e168">Item, in Scripturis proponuntur multae locutiones, quae secundum intentionem litterae
      falsae sunt, sicut patet de eo quod dicitur Iudicum 9, 8, quod ierunt ligna ad rhamnum etc.
      ; et disputantes proponunt multa quae sciunt esse falsa. Cum ergo Sacra Scriptura absque
      aliquo peccato fuerit data et scripta et inspirata, et disputatio ad veritatem inquirendam
      sit laudabilis et meritoria, videtur quod aliqua mendacia dici possint absque ulla culpa :
      ergo non est essentiale ipsi mendacio esse peccatum.</p>
          <p xml:id="bb-d1e35705-d1e171">Item, secundum quod dicit <name ref="#Ambrose">Ambrosius</name>, <quote xml:id="bb-d1e35705-Qd1e176">non solum est mendacium in. verbis, sed etiam
       in operibus simulatis</quote> ; sed contingit facere opera simulata absque aliquo peccato,
      sicut fecit Iosue, qui simulavit se fugere ante habitatores Hai ; et David, qui simulavit se
      stultum ante regem Achis ; et Iehu, qui simulavit se cultorem Baal ; et isti non
      peccaverunt, sed potius commendantur : ergo videtur pari ratione quod possit fieri mendacium
      in verbis sine peccato.</p>
          <p xml:id="bb-d1e35705-d1e180">Item, maius malum est homicidium et furtum quam sit mendacium ; sed furtum et homicidium
      potest bene fieri nec est necessarium semper esse peccatum, sicut patet de his qui occidunt
      auctoritate legis, et furantur tempore necessitatis, vel ex praecepto Domini, sicut filii
      Israel : ergo videtur multo fortius quod mendacium aliquod possit bene fieri : ergo non est
      essentiale ei esse peccatum.</p>
          <p xml:id="bb-d1e35705-d1e184">Item, mendacium, quo quis mentitur proximo, est contra mandatum secundae tabulae ; sed in
      mandatis secundae tabulae, ut dicit <name ref="#Bernard">Bernardus</name>, potest Dominus dispensare, ut bene fiant :
      ergo et in ipso mendacio : igitur non videtur quod essentiale sit ei esse peccatum.</p>
          <p xml:id="bb-d1e35705-d1e190">Item, possibile est quod quis mentiatur propter castitatem alterius conservandam quem
      diligit ex caritate ; sed omne quod fit ex caritate fit bene et meritorie, et tale non est
      peccatum : ergo, si possibile est mentiri ex caritate, possibile est mendacium non esse
      peccatum.</p>
        </div>
        <div xml:id="bb-d1e35705-Dd1e194">
          <head xml:id="bb-d1e35705-Hd1e196">Conclusio</head>
          <head xml:id="bb-d1e35705-Hd1e199" type="question-title">Omnemendacium est peccatum; immo hoc ipsi ita est essentiate, ut
      nullo pacto, nullo fine, nullu dispensatione, sive humana sive divina, possit bene
      fieri.</head>
          <p xml:id="bb-d1e35705-d1e202">Respondeo : Dicendum quod absque dubio omne mendacium est peccatum ; et adeo est ipsi
      mendacio essentiale esse peccatum, ut nullo pacto, nullo fine, nulla dispensatione, nec
      humana nec divina, possit fieri bene. Et hoc <name ref="#Augustine">Augustinus</name> dicit expresse et nititur
      multipliciter probare, et in hoc communiter concordant doctores. Sed rationem huius
      difficile est assignare et ad hoc possumus niti diversimode.</p>
          <p xml:id="bb-d1e35705-d1e208">Una namque ratio reddi potest ex parte eius contra quod est mendacium. Mendacium enim est
      contra Veritatem, homicidium vero et furtum contra creaturam. Deus autem contra suam
      veritatem non potest facere nec aliquis iuste contra divinam veritatem ire, quamvis possit
      quamlibet creaturam alii pro voto subicere et eam disponere et ordinare. Ideo, licet
      possibile sit dispensare in homicidio et furto, non tamen in mendacio. Sed haec ratio non
      videtur sufficere, quia non omne mendacium est contra Veritatem increatam. Sicut enim est
      bonitas creata et increata, ita etiam et veritas ; et sicut Deus est supra creatam
      bonitatem, ita etiam est supra creatam veritatem. Ergo sicut potest dispensare ut aliquis
      destruat aliquod bonum creatum, ita tamen quod nullum fiat praeiudicium suae bonitati, ita
      videtur similiter de veritate.</p>
          <p xml:id="bb-d1e35705-d1e211">Ideo est alius modus dicendi, quod mendacium nullo modo potest bene fieri, nec aliquo fine
      nec aliquo praecepto dispensativo, quia semper manet in eo deordinatio, quae quidem est ex
      discordia vocis et intellectus. Non sic autem est reperire in aliis ; nam divinum mandatum
      superveniens tollit deordinationem illam quae est in homicidio et in furto : ideo magis
      adhaeret malitia ipsi mendacio quam furto vel homicidio. Sed nec adhuc videtur istud
      sufficere, quoniam, si Deus potest facere duos homines discordare ab invicem sine peccato,
      sicut dicimus de Paulo et Barnaba, videtur similiter quod, manente intellectus et sermonis
      discordia, possit ex dispensatione divina amoveri omnis culpa. Et ideo non videtur ratio
      sufficiens sumi ex parte discordiae intentionis et sermonis.</p>
          <p xml:id="bb-d1e35705-d1e215">Et ideo adhuc st tertius modus dicendi, quod dupliciter dicitur aliquid esse malum : aut ex
      genere actus, utpote cum transit actus super materiam indebitam, aut ex malitia intentionis.
      Cum autem transit actus super materiam indebitam, hoc potest esse dupliciter : vel respectu
      Dei vel respectu proximi. Si respectu Dei, sic est malum in se et secundum se, nec ullo modo
      potest bene fieri, sicut est odire summum Bonum et blasphemare Deum. Si respectu proximi,
      sicut est nocumentum inferre proximo in persona vel in rebus, sic est malum in se, et potest
      aliquo fine bene fieri, quia potest recta intentio supervenire ex dispensatione. Cum autem
      aliquid est malum ex malitia intentionis, tunc, sive sit respectu Dei sive respectu proximi,
      simpliciter malum est et nullo fine potest bene fieri, quia dicit privationem debiti finis.
      Unde facere hoc maium esse bonum nihil aliud est facere quam aliquid simul esse bonum et
      malum. Tale autem est mendacium. Nam mendacium non solummodo dicit malum ex hoc quod actus
      transit super materiam indebitam, sed etiam ex intentione indirecta, quoniam ad esse
      mendacii ista duo concurrunt, videlicet dicere falsum et intentio fallendi. Et primum est
      malum in se et potest bene fieri ab eo qui ignoranter dicit falsum. Ratione vero secundi est
      malum secundum se et nullo fine potest bene fieri nec circa ipsum potest dispensari, sicut
      nullo modo potest bene fieri quod aliquis cognoscat alienam intentione adulterandi sive ex
      improbitate voluntatis. Concedendae sunt igitur secundum hoc rationes ostendentes quod
      essentiale est ipsi mendacio esse peccatum et quod ipsum mendacium est malum secundum se,
      sicut dicit <name ref="#Augustine">Augustinus</name>, quoniam de ratione sui nominis includit inordinatam intentionem,
      sicut ostensum est.</p>
        </div>
      <div xml:id="bb-d1e35705-Dd1e222">
        <head xml:id="bb-d1e35705-Hd1e224">Ad rationes</head>
        <p xml:id="bb-d1e35705-d1e227">Ad illud vero quod primo obicitur in contrarium per exempta Veteris
    Testamenti, de mendacio Abrahae, Isaac et Joseph, dicendum quod nullus eorum mentitus est.
    Nam, etsi Abraham vellet filium suum immolare, credebat tamen ex magnitudine fidei suae, sicut
    dicit Apostolus, quod Dominus eum suscitaret ; sciebat enim quod firma erat promissio, qua
    dictum fuerat : In Isaac vocabilur tibi semen.</p>
        <p xml:id="bb-d1e35705-d1e230">
        Similiter nec Isaac mentitus fuit, quia
   Rebecca soror erat et uxor, et dicendo ipsam esse suam sororem, veritatem utique tacuit, sed
   tamen falsitatem non dixit. Similiter etiam nec Ioseph mentitus fuit, quia verba illa non
   dicebat affirmando, sed potius tentando, cum dicebat eos esse exploratores. Unde potius
   intelligenda sunt interrogative quam affirmative. Cum autem dixit se peritum esse in augurandi
   scientia, large accipitur verbum <mentioned> augurandi </mentioned> pro futurorum praevisione.
   Praeterea, hoc ipsum etiam interrogative dixit, potius exprimens famam populi, quam de hoc
   habebat, quam sibi attribuere volens famam illam. Sic etiam et de consimilibus iudicandum est.
        </p>
    <p xml:id="bb-d1e35705-d1e236">Ad illud quod obicitur de locutionibus positis in Scriptura, dicendum quod ea quae
    transumptive dicuntur referuntur ad consequentem intellectum et pro illo intelliguntur ; et
    quando pro illo habent veritatem, nullum est ibi mendacium. Et hoc est quod dicit <name ref="#Augustine">Augustinus</name>,
    in libro De mendacio : Quidquid figurative fit aut dicitur non est mendacium ; omnis enim
    enuntiatio ad id quod enuntiat referenda est. Omne autem figurative factum aut dictum hoc
    enuntiat quod significat eis quibus intelligendum prolatum est. Et sic nullum est ibi
    mendacium, quia non enuntiantur pro intellectu primo, sed pro secundo, qui verus est.</p>
        <p xml:id="bb-d1e35705-d1e242">
        Sic
   nec in disputatione est mendacium, cum proponuntur aliqua falsa ad hoc quod per illa deducat
   homo ad maius falsum, et deducendo ad maius falsum reducat ad verum. In disputationibus enim
   propositiones magis sunt interrogationes quam veritatis assertiones, nisi forte in doctrinalibus
   disputationibus, in quibus oportet discentem credere, ubi sola vera proponuntur, probantur et
   supponuntur.
        </p>
          <p xml:id="bb-d1e35705-d1e246">Ad illud quod obicitur de simulatione in facto, dicendum quod est simulatio
    cautelae et instructionis et duplicitatis. Simulatio cautelae fuit.in Iehu, cum finxit se
    cultorem Baal, et David, qui finxit se stultum. Simulatio vero doctrinae fuit in Christo, cum
    finxit se longius ire, sicut dicitur Lucae ultimo, 28 ; in quo erudivit discipulos officium
    hospitalitatis, quo coegerunt illum apud se manere, per quod meruerunt etiam illum cognoscere.
    Simulatio vero duplicitatis est in hypocritis, qui in signo exteriori ostendunt se esse bonos
    et interius replentur malitia. Primae duae simulationes non tenent rationem mendacii, sed
    tertia rationem mendacii tenet, et illa non est sine peccato.</p>
        <p xml:id="bb-d1e35705-d1e249">
        Praeterea, non est simile de
   verbo et facto, quia factum non est principaliter institutum ad significandum mentis conceptum.
   Sermo autem ad hoc institutus est ut sit nuntius et interpres ipsius mentis et ut homo
   significet alteri quod est apud se et ut constituatur veritas apud audientem quae est apud
   loquentem ; et ideo qui ad aliud utitur ipso sermone abutitur et incurrit peccatum mendacii. Non
   sic autem est semper ex parte facti.
        </p>
          <p xml:id="bb-d1e35705-d1e252">Ad illud quod obicitur, quod maius peccatum est furtum
    et homicidium quam mendacium, dicendum quod, quamvis gravius peccatum sit utrumque eorum,
    quando fit mala intentione et malo fine, quia tamen contingit illa a malo fine separari, ideo
    possunt fieri. Non sic autem est in mendacio reperire, quia de ipsa nominis ratione nominat
    intentionis obliquationem.</p>
        <p xml:id="bb-d1e35705-d1e255">Ad illud quod obicitur, quod est contra mandatum secundae tabulae, dicendum quod in mandatis
    secundae tabulae quantum ad actum bene contingit Deum dispensare, sed quantum ad
    deordinationem intentionis nunquam, ut aliquis excusetur a peccato propter divinum praeceptum,
    manente intentione deordinata.</p>
        <p xml:id="bb-d1e35705-d1e258">Ad illud quod obicitur de eo qui ex caritate movetur ad mentientiendum, dicendum quod caritas
    praesupponit veritatem, unde ad nihil movet quod veritati repugnet, veritati dico ex parte
    animae. Unde dicit <name ref="#Bernard">Bernardus</name> quod ad hoc quod opus sit laudabile, necesse est quod sit caritas
    in intentione et veritas in electione. Et quia veritas non servatur in prolatione mendacii,
    hinc est quod mendacium ex caritate non potest dici. Sicut enim ex caritate non potest
    scienter committi malum, quod quidem maneat malum, ut inde eveniat bonum, sic etiam non potest
    ex caritate dici falsum, ut inde sequatur verum aut bonum. Et est simile, quoniam sicut vis
    operativa deservit affectivae, sic vis interpretativa deservit intellectivae, et sicut finis
    affectionis est bonum, ita finis intelligentiae est verum. Sicut ergo nullum opus potest ex
    caritate fieri nisi quis intendat bonum, et illud opus sit ordinabile ad bonum, sic etiam
    nullus sermo potest ex caritate proferri nisi in illius sermonis prolatione primo intendat
    verum. Et quia mendacium ordinatum est ad contrarium veri, videlicet ad indicandum falsum ex
    ipsa intentione proferentis, ideo non potest fieri ex caritate nec meritorie, sed semper male.
    Et haec ratio tacta fuit in ipsa responsione facta ad quaestionem.</p>
      </div>
      </div>
    </body>
  </text>
</TEI>