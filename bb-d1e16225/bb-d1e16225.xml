<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 18, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 18, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e16225">
        <head xml:id="bb-d1e16225-Hd1e119">III, D. 18, A. 1, Q. 1</head>
        <head xml:id="bb-d1e16225-Hd1e122" type="question-title">Utrum Christus meruerit ab instanti conceptionis.</head>
        <p xml:id="bb-d1e16225-d1e125">Circa primum sic proceditur et quaeritur, utrum Christus meruerit ab instanti
    conceptionis.</p>
        <div xml:id="bb-d1e16236" type="rationes-principales">
          <head xml:id="bb-d1e16225-Hd1e130">Rationes Principales</head>
          <p xml:id="bb-d1e16225-d1e133">Et quod sic, videtur. Ieremiae 31, 22 : <quote xml:id="bb-d1e16225-Qd1e135">Novum faciet Dominus super terram, mulier
       circumdabit virum</quote>. Ergo Christus fuit vir ab instanti conceptionis ; sed constat
      quod non fuerit vir quantum ad aetatem : ergo fuit vir quantum ad animi vigorem : habuit
      igitur quantum ad animam virtutem et operationem viri perfecti. Sed haec consistit in
      merendo : ergo Christus meruit a suae conceptionis primordio.</p>
          <p xml:id="bb-d1e16225-d1e139">Item, hoc ipsum videtur auctoritate Gregorii et <name ref="#Lombard">Magistri</name> in littera : <quote xml:id="bb-d1e16225-Qd1e144">Non solum
       meruit Christus quando Patri obediens crucem subiit, sed ab ipsa conceptione, ex quo homo
       factus est</quote>. Et hoc ipsum potest elici ab auctoritate Gregorii consequente.</p>
          <p xml:id="bb-d1e16225-d1e148">Item, Christus ab instanti conceptionis suae fuit beatus ; sed beatitudo est habitus in
      actu : ergo a primo instanti conceptionis suae habuit actum gloriosum. Sed qua ratione per
      gloriam habuit actum gloriosum, eadem ratione per gratiam habuit actum virtuosum : ergo
      videtur quod a primordio suae conceptionis Christus meruit.</p>
          <p xml:id="bb-d1e16225-d1e151">Item, lux propter suam nobilitatem et actualitatem in eodem instanti incipit esse et
      lucere. Ergo, si anima Christi multo nobilior et potentior et deiformior est, videtur quod
      in instanti eodem, in quo incepit esse, coepit habere operationem sibi debitam. Sed talis
      est operatio meritoria : ergo etc.</p>
          <p xml:id="bb-d1e16225-d1e155">Item, sicut animae nostrae se habent ad demeritum, ita anima Christi se habet ad meritum ;
      sed ariimae nostrae in ipso instanti infusionis habent reatum culpae originalis : ergo anima
      Christi ab ipso instanti conceptionis et infusionis habuit meritum virtutis.</p>
          <p xml:id="bb-d1e16225-d1e158">Sed contra : <quote xml:id="bb-d1e16225-Qd1e160">Prius est esse quam agere</quote>. Si ergo mereri est agere, anima
      Christi prius habuit esse completum quam habuerit meriti usum : ergo non meruit a primordio
      conceptionis.</p>
          <p xml:id="bb-d1e16225-d1e164">Item, omne quod exit ab otio in actum, prius quiescit quam agat, et omne tale prius est
      quam operetur ; sed anima Christi incepit mereri : ergo de non operante facta est operans :
      ergo in merendo exivit ab otio in actum : ergo prius quievit : ergo non meruit ab instanti
      conceptionis.</p>
          <p xml:id="bb-d1e16225-d1e167">Item, meritum est a voluntate deliberativa in quantum deliberativa est ; sed ubi est
      deliberatio, ibi est collatio ; ubi autem haec est, ibi est temporis successio : ergo non
      videtur quod meritum Christi potuerit esse a suae conceptionis principio.</p>
          <p xml:id="bb-d1e16225-d1e170">Item, angelus non peccavit in primo instanti suae creationis, et tamen ita cito usum liberi
      arbitrii habuit sicut aliqua anima rationalis, cum creatus esset in cognitionis perfectione
      : ergo pari ratione videtur quod nec anima Christi ab instanti conceptionis mereri
      potuerit.</p>
          <p xml:id="bb-d1e16225-d1e173">Item, omne illud quod anima Christi habuit a primordio conceptionis suae, habuit ab alio ;
      sed meritum ortum habuit a libero arbitrio gratia informato : ergo non videtur quod usum
      meriti habuit ab ipso conceptionis primordio.</p>
        </div>
        <div xml:id="bb-d1e16285">
          <head xml:id="bb-d1e16225-Hd1e179">Conclusio</head>
          <head xml:id="bb-d1e16225-Hd1e182" type="question-title">Christus certo meruit ab instanti suae conceptionis, si loquamur
      de habitu , et probabiliter eliam quoad actam.</head>
          <p xml:id="bb-d1e16225-d1e185">Respondeo : Ad praedictorum intelligentiam est notandum quod ad perfectionem meriti duo
      cqncurrunt, videlicet ipse habitus gratuitus et ipsius habitus actus vel usus. Si ergo
      loquamur de merito quantum ad habitum, qui reddit habentem dignum praemio, sic abque dubio
      concedendum est quod a principio suae conceptionis Christus meruit, quia omni bono et
      praemio dignus fuit propter plenitudinem gratiae quam Deus animae suae contulit et infudit.
      Et ab hoc non discordat aliquis doctor catholicus. Si autem fiat sermo de merito quantum ad
      virtutis actum sive usum, in quo proprie attenditur completa ratio merendi, sic est duplex
      modus dicendi : unus, quod Christus meruit statim post principium conceptionis, non autem in
      ipso primo instanti. Et ratio huius est quia operatio debet sequi esse substantiae ; ideo
      necesse fuit animam Christi prius esse quam agere, praecipue eo actionis genere quod spectat
      ad usum voluntatis deliberativae ; talis autem est actus meritorius. Et ideo si dicatur
      alicubi Christum a primordio suae conceptionis meruisse, dicunt verum esse, secundum quod
       <mentioned> a </mentioned> dicit ordinem ad principium extra sumptum, non intra.</p>
          <p xml:id="bb-d1e16225-d1e191">Est et alius modus dicendi quod Christus quantum ad virtutis usum et actum meruit in ipso
      conceptionis primordio ; hoc enim datum est ei per gratiam perfectissimam ut in primo
      instanti in quo incepit esse non tantum haberet habitus virtutum, sed etiam actum : unde
      simul coepit esse et usum comprehensionis habere ; et anima Christi in eodem instanti habuit
      creari et infundi et gratia informari exire in actum meriti, qui quidem consistit in motu
      bonae voluntatis.</p>
          <p xml:id="bb-d1e16225-d1e194">Uterque tamen istorum modorum satis est rationabilis, sed primus facilior est et communior,
      et secundum ipsum plana ad obiecta responsio. Nam quod dicitur Christus ab instanti
      conceptionis suae fuisse vir et quod dicitur ab instanti conceptionis suae meruisse, hoc
      dicitur quantum ad habitum ; et hoc innuit ipsum verbum Gregorii, cum dicit : Non sibi plus
      Christus meruit per crucis patibulum quam ab ipsa conceptione per gratiam virtutum. Notabile
      est quod dicit per virtutum gratiam, non per virtutum usum. Habuit enim gratiam a principio,
      ita quod in ipso principio ; usum vero habuit a principio, ita quod post principium. Et si
      tu obicias de beatitudine et de luce, qui hoc tenent generaliter respondent quod in omni
      creatura esse praecedit operari tam in corporali quam in spirituali, tam in actu naturae
      quam in actu gratiae, tam etiam in actu gratiae quam in actu gloriae. Nec obstat illud quod
      obicitur de merito animae. Anima enim habet ofiginale peccatum in sua infusione per modum
      habitus, non autem quantum ad actum. Et sic secundum istam viam patet responsio ad omnia
      obiecta.</p>
          <p xml:id="bb-d1e16225-d1e198">Si quis autem velit aliam viam tenete, videlicet quod Christus in primo instanti suae
      creationis habuit usum liberi arbitrii propter excellentissimum gratiae donum et quantum ad
      actum viatoris et quantum ad actum comprehensoris, satis faciliter poterit ad obiecta in
      contrarium responderi.</p>
        </div>
        <div xml:id="bb-d1e16311">
          <head xml:id="bb-d1e16225-Hd1e205">Ad Rationes</head>
          <p xml:id="bb-d1e16225-d1e208">Ad illud enim quod primo obicitur, quod prius est esse quam agere, dicendum quod illud
      habet veritatem, si intelligatur de prioritate quantum ad ordinem naturae. Si autem
      intelligatur de prioritate quantum ad durationem, non habet veritatem, secundum quod
      expresse dicit <name ref="#Augustine">Augustinus</name>, VIII Super Genesim ad litteram, ubi dicit quod in luce corporali
      esse non praecedit agere ; et in angelis, de quibus dicit quod in primo instanti suae
      conditionis eas res cognoverunt quae simul cum eis in esse prodierunt. Et in VI De Trinitate
      dicit quod, si ignis esset aeternus, splendor ab igne egrediens esset aeternus. Et ideo
      satis rationabiliter potest dici quod illud non habet veritatem de ordine durationis, sed de
      ordine naturae.</p>
          <p xml:id="bb-d1e16225-d1e214">Ad illud vero quod obicitur, quod substantia quae incipit agere exit ab otio in actum,
      dicendum quod illud non habet generaliter veritatem, nisi intelligatur de operatione sine
      qua substantia operans potest esse ; de alia autem non habet veritatem, pro eo quod creatura
      simul incipit esse et operari ; nec incipit operari, quia exit ab otio in actum, sed quia
      exit a non esse in esse. Hoc modo potest intelligi in Christo quantum ac actum gratiae et
      virtutis.</p>
          <p xml:id="bb-d1e16225-d1e217">Ad illud quod obicitur, quod meritum est a voluntate deliberativa, dicendum quod, quamvis
      secundum processum naturae deliberatio indigeat successione et tempore, tamen secundum
      plenitudinem gratiae et gloriae possibile est ipsi animae in instanti discernere quod alias
      non posset facere sine continuo et tempore. Et sic per deiformitatem gloriae intellectus
      potest simul plura intelligere, quamvis per naturam non intelligatur nisi unum solum simul
      et semel. Et quia anima Christi erat in plenitudine gratiae et gloriae, hinc est quod non
      indigebat mora temporis ad discernendum quid eligendum, quid fugiendum, quid amandum, quid
      odiendum.</p>
          <p xml:id="bb-d1e16225-d1e220">Ad illud quod obicitur de angelo, dicendum quod non est simile ; non enim sic poterat simul
      et semel cognoscere plura secundum quod anima Christi cum plenitudine gratiae. Praeterea,
      peccatum dicit motum deordinatum et contrarium naturali rectitudini, sed meritum dicit
      naturalis rectitudinis complementum ; et licet non decuerit aliquam substantiam creari cum
      actu contrario rectitudini naturali, decuit tamen creari in actu et cum actu consonante ipsi
      naturae et eam complente, maxime illam in qua Deus a primordio suae conditionis plenissime
      habitavit, sicut fuit anima Christi.</p>
          <p xml:id="bb-d1e16225-d1e224">Ad illud quod obicitur, quod illud quod inest a primordio conditionis inest aliunde,
      dicendum quod, si illud intelligatur praecise, ita quod anima Christi se habeat solummodo
      per modum suscipientis et nullo modo cooperantis, non habet veritatem. Potuit enim ipsi
      animae dari ut cooperaretur Deo statim cum fuit, et ita quod aliquid haberet in se quod non
      tantum esset aliunde, verum etiam a se ; et sic potuit esse in actu virtutis et exercitio
      meriti.</p>
          <p xml:id="bb-d1e16225-d1e227">Si quis igitur velit sustinere hune modum dicendi, non videtur multum deviare a
      probabilitate rationis nec etiam a pietate fidei, quae, quanto plus potest, ipsi Christo
      gratiae et honoris attribuit.</p>
        </div>
      </div>
    </body>
  </text>
</TEI>