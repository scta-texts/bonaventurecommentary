<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 9, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 9, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e8914">
        <head xml:id="bb-d1e8914-Hd1e119">III, D. 9, A. 1, Q. 4</head>
        <head xml:id="bb-d1e8914-Hd1e122" type="question-title">Utrum cultus latriae cruci Christi exhibendus sit.</head>
        <p xml:id="bb-d1e8914-d1e125">Quarto quaeritur, utrum cultus latriae sit exhibendus cruci Christi.</p>
        <div xml:id="bb-d1e8914-Dd1e128" type="rationes-principales">
          <head xml:id="bb-d1e8914-Hd1e130">Rationes principales</head>
          <p xml:id="bb-d1e8914-d1e133">Et quod sic : videtur. Sic adoramus crucem sicut oramus ; sed crucem exoramus illa
      e/{oratione- quae fadenda est ei soli qui adorandus est cultu latriae : ergo adoranda est
      adoratione latriae. Maior manifesta est ; minor probatur per illud quod cantat Ecclesia :
       <quote xml:id="bb-d1e8914-Qd1e135">O crux ave, spes unica, Hoc passionis tempore, Auge piis iustitiam Reisque dona
       veniam.</quote> Sed augere iustitiam et dare veniam est solius Dei : ergo etc.</p>
          <p xml:id="bb-d1e8914-d1e139">Item, sic adoramus sicut alloquimur ; sed alloquimur crucem quasi intelligentem ; hoc non
      est ratione sui, cum sit lignum purum : ergo hoc est ratione Crucifixi in ea ; sed
      Crucifixum adoramus adoratione latriae : ergo et ipsam crucem.</p>
          <p xml:id="bb-d1e8914-d1e142">Item, sic adoramus crucem sicut reliquias Christi ; sed reliquiae eodem honore honorandae
      sunt quo honoratur ille cuius sunt reliquiae : si ergo Christus est adorandus adoratione
      latriae, videtur similiter quod crux Christi debeat adorari.</p>
          <p xml:id="bb-d1e8914-d1e145">Item, efficacius ducit nos ipsa vera crux Christi in Christum quam aliqua eius imago ; sed
      imago Christi, eo quod ducit in Christum, adoratur eadem adoratione cum ipso, videlicet
      latria : ergo eadem ratione et nobilissima eius crux.</p>
          <p xml:id="bb-d1e8914-d1e149">Sed contra : Crux Christi est pura creatura, non unita Verbo : ergo, si latria non debetur
      nisi soli Deo per se et naturae assumtae ratione personae, videtur quod exhibere cultum
      latriae ipsi cruci sit idololatrare.</p>
          <p xml:id="bb-d1e8914-d1e152">Item, Mater Christi plus Christo approximat quam crux eius et melior et nobilior est
      creatura ; sed Virgo Mater non est adoranda latria : ergo nec ipsa vera crux.</p>
          <p xml:id="bb-d1e8914-d1e155">Item, si crux Christi adoranda est latria, quia fuit lectulus eius, igitur, cum caelum sit
      eius sectes et terra scabellum pedum eius, ut dicit Propheta, ergo sunt adoranda latria. Sed
      hoc est nefarium et impium : ergo videtur quod cruci eius cultus latriae non sit
      exhibendus.</p>
          <p xml:id="bb-d1e8914-d1e158">Item, crux Christi nihil meruit, nihil demeruit et non magis sentit laudem quam vituperium,
      cum sit res insensibilis. Ergo, si honor debet exhiberi solummodo rei dignae laude et
      reverentia rei etiam quae discernit inter honorem et contumeliam, videtur quod ei nulla
      reverentia sit exhibencta.</p>
          <p xml:id="bb-d1e8914-d1e161">Item, quaeritur, qualiter sit adoranda et veneranda.</p>
        </div>
        <div xml:id="bb-d1e8914-Dd1e165">
          <head xml:id="bb-d1e8914-Hd1e167">Conclusio</head>
          <head xml:id="bb-d1e8914-Hd1e170" type="question-title">Quaelibet crux ratione Crucifixi latria est adoranda; sed ipsi
      vero ligno crucis, in quo Christus pependit, ut instrumento nostrae salutis etiam honor
      venerationis exhibendus est.</head>
          <p xml:id="bb-d1e8914-d1e173">Respondeo : Dicendum ad praedictorum intelligentiam quod hic est multiplex modus dicendi.
      Quidam enim dicere voluerunt quod ipsi cruci debetur honor qui dicitur hyperdulia. Et ratio
      huius est, quia ipsa crux fuit instrumentum totius redemptionis humanae ; in ipsa enim salus
      et redemptio totius humani generis est facta ; et ideo omnes homines debent ei esse subiecti
      subiectione notabili et speciali. Et propterea dicunt debere adorari eam excellentiori
      adoratione quam sit dulia, quae debetur rationali creaturae. Quia tamen crux ista nec est
      Deus nec ipsi divinitati aliquid unitum, ideo non est ei cultus latriae exhibendus. Propter
      hoc tenet medium inter latriam et duliam adoratio crucis, ut dicatur hyperdulia.</p>
          <p xml:id="bb-d1e8914-d1e176">Sed quoniam adoratio sicut allocutio videtur esse solummodo inter res rationis capaces
      adoratio enim quaedam oratio est ad aliquid ordinata : unde adorare est ad aliquid orare
      crux autem Christi omnino caret ratione, ideo alii dixerunt eam non esse adorandam, nisi in
      quantum in ea adoratur Christus, nec aliqua est ei honoris reverentia exhibenda nisi ratione
      Crucifixi sicut nec imagini nisi ratione imaginati. Et ideo dixerunt quod cruci Christi est
      cultus latriae exhibendus et nullus alius, nec duliae nec hyperduliae. Rem enim insensibilem
      stultum est honorare, cum pro indifferenti habeat honorem et vituperium. Et hoc nituntur
      confirmare per <name ref="#JohnDamascenus">Damascenum</name>, in capitulo De sanctis imaginibus, ubi dicit quod non crucem
      adoramus, sed typum, id est figurationem. Et sic non videtur quod crux adoretur in quantum
      est res aliqua, sed in quantum est signum. Verumtamen, si consideremus verba <name ref="#JohnDamascenus">Damasceni</name>, in
      capitulo De cruce, videtur quod non solummodo cruci Christi prout est signum, sive in
      quantum typus est, sed etiam ratione materiae exhibenda sit reverentia, quia non solum est
      veneranda figura, sed etiam verum lignum crucis, in quo Dominus pependit. In aliis vero
      crucibus veneranda est soltim figura, non materia. Ait enim sic : Ipsum quid em pretiosum
      lignum crucis venerabile, in quo se ipsum pro nobis Christus obtulit, ut sanctificafum tactu
      corporis et sanguinis decenter est adorandum. Et post : Si autem ex alia materia facta est,
      non materiam adoramus, absit, sed typum. Unde et si aurum et pretiosi lapides fuerint, post
      typi dissolutionem non sunt adoranda. Ex quo colligitur quod aliqua ipsi cruci sit
      reverentia exhibenda, excepta adoratione latriae. Et huius signum est, quia Ecclesia
      solemnizat in crucis Inventione et Exaltatione sicut in festivitatibus Sanctorum. Et ideo
      neuter praedictorum modorum videtur omnino sufficiens.</p>
          <p xml:id="bb-d1e8914-d1e185">Propterea intelligendum est quod duplici modo exhibetur alicui honor : aliquando in
      obsequium reverentiae, et iste est honor venerationis ; aliquando in testimonium virtutis et
      famulatum complacentiae, est iste est honor adorationis. Uterque autem honor istorum
      offertur ipsi cruci. Nam crucem adoramus et crucem veneramur ; sed in hoc est differentia
      quod honor venerationis exhibetur ipsi cruci tamquam instrumento nostrae salutis. Unde sicut
      exhibemus reverentiam sacramentis, quia est in eis aliquo modo nostrae salutis causalitas,
      sic cruci Christi et clavis eius aliqua reverentia est exhibenda ; et respectu istius
      honoris habet crux in se aliquid propter quod debet honorari. Honor autem adorationis
      offertur ipsi cruci Christi ratiohe Crucifixi : nemo enim intendit ei placere vel aliquid
      impefrare ab ea, sed ei qui in ea affixus fuit, et sic non debetur ei nisi adoratio latriae.
      Sic igitur cruci Christi duplex honor debetur et unus quidem est latria, alius vero non dbet
      dici nec latria nec dulia, quia non est species adorationis, sed vocad potest honor
      venerationis. Concedendum est igitur quod crux Christi est adoranda latria.</p>
        </div>
        <div xml:id="bb-d1e8914-Dd1e190">
          <head xml:id="bb-d1e8914-Hd1e192">Ad rationes</head>
          <p xml:id="bb-d1e8914-d1e195">Ad illud ergo quod obicitur, quod crux Christi, est pura creatura, dicendum quod crux non
      adortur ut res, sed ut signum rememorativum, ducens in Crucifixum, sicut et imago perducens
      ad imaginatum.</p>
          <p xml:id="bb-d1e8914-d1e198">Ad illud quod obicitur, quod Mater Christi plus appropinquat etc., dicendum quod Matri
      Christi debetur adoratio propria, cu ipsa sit rationis capax : unde Virginem alloquimur, cum
      adoramus et eius benevolentiam captam us et desideramus. Non sic est de cruce : cum. enim
      adoramus, placere intendimus Crucifixo, non eius signo.</p>
          <p xml:id="bb-d1e8914-d1e201">Ad illud quod obicitur, quod caelum est sedes et terra scabellum, dicendum quod non est
      simile, quia caelum et terra ducunt in Deum secundum generalem modum quo creatura ducit in
      Creatorem. Non sic autem est de cruce, immo est quoddam specialissimum memoriale
      Crucifixi.</p>
          <p xml:id="bb-d1e8914-d1e204">Ad illud quod ultimo obicitur, quod crux nihil meruit et nihil sentit, dicendum quod sicut
      duplex est laus, sic duplex est honor. Aliquid enim laudatur propter excellentiam suae
      naturae, sicut res pulcra et bona per propriam naturam ; aliquid laudatur propter virtutis
      strenuitatem. Et haec quidem taus respicit merita, prima vero non. Sic et duplex est honor.
      Quidam exhibetur in testimonium virtutis, et iste non est exhibendus cruci nisi ratione
      Crucifixi, cuius quidem virtus et intelligentia et excellentia est super omnia. Alius est
      honor qui exhibetur in signum alicius nobilitatis et excellentiae, et hoc modo honor non
      exigit merita nec requirit virtutem in honorato vel cognitionem, sed aliquam rationem
      dignitatis, ob quam debeat sibi reverentia exhiberi ; et hoc modo quadam nobilitate Deus
      lignum crucis nobilitavit, dum in ea pependit et genus humanum liberavit. Et ideo crucem
      laudamus et veneramur ex ista nobilitate ; et multiplices eius laudes decantat Ecclesia et
      per praesentiam illius sacratissimi ligni multa impensa sunt fidelibus beneficia et
      miracula. Et sic patent obiecta. </p>
        </div>
      </div>
    </body>
  </text>
</TEI>