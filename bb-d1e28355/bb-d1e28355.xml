<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 30, Dubai</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 30, Dubai</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e28355">
        <head xml:id="bb-d1e28355-Hd1e119">III, D. 30, Dubai</head>
        <div xml:id="bb-d1e28360">
          <head xml:id="bb-d1e28355-Hd1e124">Dub. I.</head>
          <p xml:id="bb-d1e28355-d1e127">In parte ista sunt quaestiones circa litteram. Et primo quaeritur de hoc quod dicit :
      Obscura est responsio, quia non est facile iudicium an unus et idem motus sit erga amicum et
      erga inimicum. Hoc enim videtur esse simpliciter falsum, quia, cum actus diversificentur per
      obiecta, et amicus et inimicus sint diversa obiecta et diversa diligibilia, impossibile est
      quod amicum et inimicum quis diligat uno motu. Item, virtus simplex et finita, ad quaecumque
      se convertit, totaliter se convertit ; sed homo diligendo amicum convertit se ad ipsum ;
      ergo non videtur quod uno et eodem motu simul et semel possit diligere amicum et
      inimicum.</p>
          <p xml:id="bb-d1e28355-d1e130">Respondeo : Dicendum quod, quamvis illud quod dicit <name ref="#Lombard">Magister</name> hic non sit usquequaque bene
      intelligibile, possumus tamen utrumque exponere et ipsum salvare dupliciter. Primo sic :
      contingit enim erga aliquem affici dupliciter : vel proprie et distincte et sub propria
      ratione vel in quadam generalitate cum aliis ; sicut verbi gratia dupliciter potest aliquis
      affici in amando Petrum : aut quia specialiter afficitur circa ipsum aut quia generaliter
      cogitat omnem hominem diligendum et generaliter circa omnem hominem afficitur secundum quod
      exigit ordo caritatis. Si primo modo accipiatur motus dilectionis in amicum, sic non potest
      unus et idem motus, qui est in amicum, esse in inimicum, sicut rationes inductae ostendunt.
      Si vero secundo modo, sic potest esse idem : et hoc modo accipit <name ref="#Lombard">Magister</name>, cum dicit quod
      potest esse unus respectu utriusque.</p>
          <p xml:id="bb-d1e28355-d1e139">Aliter autem potest sustineri, ut distinguamus quod dupliciter contingit vim aliquam moveri
      in obiectum : aut motu simplici et absoluto aut motu collativo et quodam modo composito. Si
      loquamur de motu simplici et absoluto, sic non potest unus et idem esse in amicum et
      inimicum, immo diversi sunt, quorum unus est intensior et alter remissior. Si vero de motu
      collativo, quo quis afficitur circa aliqua duo, unum alteri praeponendo, sic potest esse
      motus unus, secundum quod dicit <name ref="#Lombard">Magister</name>, secundum aliquid sui intensior, secundum vero
      aliquid remissior. Et secundum hoc patet responsio ad ea quae obiciuntur. Nam illa duo
      procedunt de actu simplici et absoluto, qui est respectu unius obiecti tantum, actus vero
      collativus potest esse respectu duorum sub ratione unius.</p>
          <p xml:id="bb-d1e28355-d1e145">Ad illud quod obicitur, quod virtus affectionis non potest simul converti, patet responsio.
      Ex hoc enim non concluditur quod non possit esse unus motus collativus, quia in eo est
      reperire prius et posterius.</p>
        </div>
        <div xml:id="bb-d1e28387">
          <head xml:id="bb-d1e28355-Hd1e151">Dub. II.</head>
          <p xml:id="bb-d1e28355-d1e154">Item quaeritur de verbis <name ref="#Augustine">Augustini</name>, quae dicit in littera : Procul dubio verba sponsionis
      huius implentur, si homo, qui non ita profecit ut diligat inimicum, tamn, quando rogatur ab
      homine qui peccavit, dimittit. Sed contra hoc est quia, si non dimittit antequam rogetur,
      servat iram proximo ; et si servat iram, caritatem non habet : ergo in oratione sua non est
      dignus exauditione nec videtur quod oret recte. Item, sicut in praecedentibus probatum est,
      omnes tenentur inimicos suos diligere, etiam inimicitias exercente : ergo omnes tenentur
      eis, etiam non rogati, offensas dimittere.</p>
          <p xml:id="bb-d1e28355-d1e160">Respondeo : Dicendum quod est dimittere rancorem et est dimittere signa rancoris. Dimittere
      rancorem necessitatis est ; et ad hoc omnes obligantur et ad hoc tenetur homo, sive inimicus
      impugnet sive veniam petat. Dimittere autem non solum rancorem, sed etiam signa rancoris,
      hoc perfectionis est nec ad hoc tenetur homo nisi in casu, videlicet quando devote et
      humiliter venia postulatur. Et de hac dimissione loquitur <name ref="#Augustine">Augustinus</name> ; obiectiones vero
      currunt de alia. Et per hoc patent tam littera quam obiecta.</p>
        </div>
        <div xml:id="bb-d1e28405">
          <head xml:id="bb-d1e28355-Hd1e169">Dub. III.</head>
          <p xml:id="bb-d1e28355-d1e172">Item quaeritur de hoc quod dicit : Quisquis roganti non dimittit, non existimet a Domino
      sua peccata dimitti. Videtur ergo secundum hoc quod omnis qui servat rancorem erga proximum,
      quod contra se ipsum oret, quia, cum nolit alii dimittere, iam petit ex consequenti quod nec
      Deus dimittat sibi ; et qui petit quod Deus non dimittat, peccat mortaliter : ergo omnis qui
      est in rancore et dicit orationem dominicam ; videttir mortaliter peccare.</p>
          <p xml:id="bb-d1e28355-d1e175">Respondeo : Dicendum quod omnis qui orationem dominicam ex corde dicit, intendit per eam
      impetrare collationem bonorum et remissionem malorum : et qui hoc intendit a Domino assequi
      ; constans est quod aut poenitet aut proponit aliquando poenitere. Licet igitur aliquis
      odium habeat, tamen in dicendo orationem dominicam non incurrit mortalem offensam, quia non
      intendit petere quod fiat sibi secundum voluntatem malam, quam nunc habet, sed secundum
      voluntatem bonam, quam, et si tunc non habeat, intendit tamen Dei auxilio aliquando
      obtinere. Si quis autem illam orationem diceret, nunquam proponens ab odio fratris recedere,
      quamvis non intenderet iram petere, culpam tamen suam absque dubio aggravaret. Aliter tamen
      posset dici quod istam orationem, quando aliquis dicit, non dicit in persona sua, sed in
      persona Ecclesiae, cuius vult esse membrum. Et quantum ad hoc nihil petit contra se ipsum,
      nec intentione principali nec ex consequenti.</p>
        </div>
      </div>
    </body>
  </text>
</TEI>