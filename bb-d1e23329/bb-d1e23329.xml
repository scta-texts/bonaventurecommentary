<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 26, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 26, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e23329">
        <head xml:id="bb-d1e23329-Hd1e119">III, D. 26, A. 1, Q. 2</head>
        <head xml:id="bb-d1e23329-Hd1e122" type="question-title">Utrum spes sit genus virtutis an species specialissima.</head>
        <p xml:id="bb-d1e23329-d1e125">Secundo quaeritur utrum spe sit, genus virtutis vel species specialissima.</p>
        <div xml:id="bb-d1e23329-Dd1e128" type="rationes-principales">
          <head xml:id="bb-d1e23329-Hd1e130">Rationes Principales</head>
          <p xml:id="bb-d1e23329-d1e133">Et quod species specialissima, videtur. Una est virtus ab unitate obiecti ; sed in uno solo
      sperandum est, videlicet in Deo, iuxta illud quod saepe dicitur in Scriptura, quod in Domino
      sperandum est, non in aliqua creatura : ergo videtur quod spes sit virtus unica, nullo modo
      plurificata.</p>
          <p xml:id="bb-d1e23329-d1e136">Item, merces omnium una est et omnes unum et summum Bonum exspectant, in quo non cadit
      diversitas secundum speciem sive secundum formam. Ergo, si spes est exspectatio aeternae
      mercedis, videtur quod exspectatio illa nullo modo habeat formaliter diversificari : ergo
      spes non habet sub se alias species differentes : ergo habet in se unitatem speciei
      specialissimae.</p>
          <p xml:id="bb-d1e23329-d1e139">Item, pauciora sunt speranda quam sint credenda : credimus enim praemia et supplicia, sed
      non speramus nisi tantum praemia. Ergo maior videtur esse unitas in spe quam in fide vel
      etiam tanta ; sed fides est una unitate speciei specialissimae : ergo et spes.</p>
          <p xml:id="bb-d1e23329-d1e142">Item, spei succedit perfecta tentio sicut fidei succedit visio ; sed perfecta tentio summi
      Boni est una secundum speciem in omnibus Beatis nec habet diversificari per alias dotes
      specie differentes : ergo nec spes habet subdividi in alias virtutes. Igitur spes est virtus
      specialis et habet in se unitatem speciei specialissimae.</p>
          <p xml:id="bb-d1e23329-d1e146">Sed contra : Diversorum actuum diversi sunt habitus ; sed confidere et exspectare sunt
      actus formaliter differentes : si ergo ad spem, pertinet condere, secundum quod dicimur
      sperare in Domino, ad spem etiam pertinet exspectare, secundum quod dicimur sperare futuram
      gloriam : videtur ergo quod spes habeat diversificari formaliter et ita subdividi in alias
      species.</p>
          <p xml:id="bb-d1e23329-d1e149">Item, <quote xml:id="bb-d1e23329-Qd1e151">spes est exspectatio futurae beatitudinis</quote>, secundum quod dicit
      <name ref="#Lombard">Magister</name> in littera, et habetur in Glossa ad Romanos 5, 4 ; sed <quote xml:id="bb-d1e23329-Qd1e157">beatitudo est status
       omnium bonorum aggregatione perfectus</quote> : ergo spes exspectat omne bonum. Sed
      exspectatio diversificari habet secundum diversitatem boni exspectati, et spes non tantum
      exspectat unum bonum, immo congregationem omnium bonorum : ergo vicletur quod ipsa includit
      in se universitatem omnium virtutum.</p>
          <p xml:id="bb-d1e23329-d1e161">Item, omnis virtus meritoria facit hominem tendere ad finem suum assequendum, quem tamen
      nondum habet ; sed spes est virtus illa qua quis exspectat praemium omnium meritorum : ergo
      videtur quod virtus spei communis sit ad omnes virtutes : ergo non habet unitatem speciei
      specialissimae.</p>
          <p xml:id="bb-d1e23329-d1e164">Item, sicut se habet gaudium respectu boni praesentis, sic se habet spes respectu boni
      futuri ; sed gaudium, quo quis gaudet de actu virtutis praesentis, non habet distingui ab
      ipsa virtute, immo est omnibus virtutibus generale : castus enim est qui continet et hoc
      ipso gaudet : ergo pari ratione videtur quod spes de futuro bono sit communis ad omnes
      virtutes : ergo virtus spei non habet unitatem speciei specialissimae.</p>
        </div>
        <div xml:id="bb-d1e23329-Dd1e168">
          <head xml:id="bb-d1e23329-Hd1e170">Conclusio</head>
          <head xml:id="bb-d1e23329-Hd1e173" type="question-title">Spes est una virtus et unitatem habet speciei
      specialissimae.</head>
          <p xml:id="bb-d1e23329-d1e176">Respondeo : Dicendum quod quemadmodum fides, licet sit circa multa credibilia, una tamen
      virtus est, quia una est principaliter ratio movendi in omnibus credibilibus, sic et virtus
      spei, quotcumque et quantacumque bona exspectet, una virtus est et unitatem habet speciei
      specialissimae, quia una est ratio cui innititur in exspectando. Sicut enim fidei virtus,
      assentiendo primae Veritati propter se et super omnia, omnia illa credit quae sibi summa
      Veritas dictat esse credenda, sic ipsa spes, confidendo et innitendo immensae et
      indeficientissimae largitati divinae, omnia illa exspectat quae sibi Deus promittit esse in
      futuro retribuenda. Et quemadmodum fidei virtus omnia quaecumque credit, principaliter non
      solum credit Deo, sed etiam de Deo et circa Deum, sic et ipsa spes omnia quae exspectat, non
      solum exspectat a Deo, sed etiam exspectat illa obtinere in ipso Deo, ut habendo Deum habeat
      omne bonum. Rursus, quemadmodum fides credit Deo tamquam rationi moventi et circa ipsum
      versatur tamquam circa obiectum et in ipsum tendit tamquam in finem proprium, sic et ipsa
      spes. Et quoniam unitas virtutis attenditur penes unitatem rationis moventis et obiecti
      principalis et finis proprii, et haec omnia reperire est in virtute spei sicut et in virtute
      fidei, concedendum est ipsam spem esse unam unitate speciei specialissimae. Et rationes quae
      inducuntur ad hanc partem sunt concedendae.</p>
        </div>
        <div xml:id="bb-d1e23329-Dd1e181">
          <head xml:id="bb-d1e23329-Hd1e183">Ad Rationes</head>
          <p xml:id="bb-d1e23329-d1e186">Ad illud quod obicitur, quod diversorum actuum diversi sunt habitus, dicendum quod verum
      est quando illi actus sunt principales respectu habituum ; sed quando sic est quod unus
      principaliter respicit habitum virtutis et alius habet ad illum ordinem et connexionem et
      consequentiam naturalem, non oportet habitum diversificari propter illorum actuum
      diversitatem. Et sic est in proposito reperire. Ideo enim spes exspectat magna bona
      promissa, quia confidit de immensa largitate promittentis ; unde, quia unus istorum actuum
      est ratio alterius, hinc est quod non pertinent ad diversos habitus, sed ad unum. Unde unus
      est habitus, quo speramus in Domino et quo speramus habere Domin um, sicut unus, quo
      credimus Deo et quo credimus Deum.</p>
          <p xml:id="bb-d1e23329-d1e189">Ad illud quod obicitur, quod spes est respectu omnis boni, cum sit respectu beatitudinis,
      dicendum quod sicut fides credit iustos assecuturos beatitudinem et caritas illam
      beatitudinem cum bonorum universitate desiderat, et tamen fides una virtus est, quia non
      fertur super beatitudinem et ea quae ad beatitudinem spectant nisi sub ratione una, sic
      etiam et spes in exspectando summam beatitudinem et quidquid boni in ipsa est non recedit ab
      unitate habitus et virtutis, quia una est in ipsa spe ratio exspectandi, in hoc videlicet
      quod immensae et indeficienti innititur largitati. Praeterea, quod dicitur quod beatitudo
      est status omnium bonorum aggregatione perfectus, hoc non dicitur per bonorum multitudinem
      et varietatem, sed hoc dicitur per aequivalentiam, quia tantum erit illud unicum bonum quod
      exspectatur, quod aequivalebit omni bono ; per quem modum dixit Dominus Moysi, Exodi 33, 19,
      cum peteret ut ostenderet ei faciem suam : Ego, inquit, ostendam tibi omne bonum : et ideo
      ex hoc non sequitur virtutem spei diversificari, quia exspectat perfectam beatitudinem.</p>
          <p xml:id="bb-d1e23329-d1e192">Ad illud quod obicitur, quod omnis virtus tendit et ordinat ad finem suum assequendum,
      dicendum quod tendere in finem potest esse dupliciter : aut promerendo et habilitando aut
      exspectando. Primus modus tendendi est communis omnibus virtutibus, sed alius modus proprius
      est ipsi spei. Nulla enim virtute exspectamus beatitudinem nisi mediante ipsa spe, quamvis
      omni virtute ipsam beatitudinem mereamur. Potest quidem alia virtus actum exspectandi
      imperare, sed nulla virtus nisi spes potest elicere, quia illius virtutis est actus,
      loquendo formaliter.</p>
          <p xml:id="bb-d1e23329-d1e195">Ad illud quod ultimo obicitur, quod sicut se habet gaudere de bono praesenti ad ipsas
      virtutes, sic exspectare bonum futurum, dicendum quod non est simile, quia gaudium surgit ex
      complacentia boni praesentis ; omnis autem virtus, in quantum huiusmodi, cum consistat in
      plena voluntate, quae quidem voluntas complacet sibi in obiecto vel actu suo, habet quoddam
      gaudium sibi adiunctum sicut sibi essentiale. Et hoc est quod vult <name ref="#Aristotle">Philosophus</name>, quod nullus
      est vere castus, nisi complaceat sibi illius virtutis actus et usus ; et si complacet sibi,
      hoc ipso gaudet, cum illum actum exercet. Secus autem est de exspectatione boni futuri ;
      possunt enim virtutes in suos actus exire, nihil cogitando de remuneratione. Praeterea,
      exspectatio futuri boni actus est differens ab actibus ipsarum virtutum ; sed complacentia
      ipsius actus virtutis est ipsius actus virtuosi complementum. Ideo non sic distinguitur
      gaudium ab aliis speciebus virtutum secundum quod ipsa spes ; nec spes est omnibus communis
      et generalis secundum quod gaudium.</p>
        </div>
      </div>
    </body>
  </text>
</TEI>