<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e20948">
        <head xml:id="bb-d4e20948-Hd1e108">Quaestio 2</head>
        <head xml:id="bb-d4e20948-Hd1e111" type="question-title">Utrum quis teneatur poenitere de veniali.</head>
        <p xml:id="bb-d4e20948-d1e114">Secundo quaeritur de poenitentia venialium quantum ad necessitatem remedii. Et est
          quaestio, utrum teneatur quis poenitere de veniali.</p>
        <div xml:id="bb-d4e20948-Dd1e117" type="rationes-principales">
          <head xml:id="bb-d4e20948-Hd1e119">Rationes princiales</head>
          <p xml:id="bb-d4e20948-d1e122">Et quod sic, videtur : Quia impossibile est intrare in gloriam nisi veniale remittatur
            ; sed veniale est actuale peccatum, et ab illo non iustificatur nisi per poenitentiam :
            ergo necesse est poenitere.</p>
          <p xml:id="bb-d4e20948-d1e125">Item, aliquod est veniale quod per consensum fit mortale : ergo aliqua sunt in quae
            tenemur dissentire ne fiant : ergo postquam talia sunt commissa, tenemur dissentire et
            de eis dolere : ergo et poenitere.</p>
          <p xml:id="bb-d4e20948-d1e128">Item, multitudo venialium de proximo disponit ad mortale, licet non necessario : ergo
            qui dimittit venialia in se multiplicari, committit se discrimini ; sed omnes tenentur
            non committere se discrimini : ergo etc.</p>
          <p xml:id="bb-d4e20948-d1e131">Item, quod poena exterior sit necessaria, videtur, quia dicit <name ref="#Lombard">Magister</name> in littera quod est pectus percutiendum et quantulacumque poena est
            sustinenda.</p>
          <p xml:id="bb-d4e20948-d1e138">Item, <name ref="#Augustine">Augustinus</name>, loquens de periculo venialium :
              <quote xml:id="bb-d4e20948-Qd1e143">Ieiunia, inquit, et orationes et eleemosynae invigilent</quote>.</p>
          <p xml:id="bb-d4e20948-d1e147">Sed contra : Quae non tenemur vitare, non tenemur de his poenitere : hoc certum est,
            quia sicut virtus poenitentiae detestatur factum, ita cavet faciendum ; sed talia sunt
            venialia : ergo etc.</p>
          <p xml:id="bb-d4e20948-d1e150">Item, ad nihil tenemur sine quo potest esse caritas ; sed caritas potest esse sine
            deletione venialium, quia stat cum venialibus : ergo de venialibus non tenemur
            poenitere.</p>
          <p xml:id="bb-d4e20948-d1e153">Item, non teneor poenitere de hoc veniali nec de illo, et sic de aliis pari ratione :
            ergo de nullo.</p>
          <p xml:id="bb-d4e20948-d1e156">Item, quod non debeatur veniali poena exterior, videtur, quia veniale est minus mortali
            in infinitum ; sed mortali debetur poena finita exterior : ergo veniali nulla.</p>
        </div>
        <div xml:id="bb-d4e20948-Dd1e160">
          <head xml:id="bb-d4e20948-Hd1e162">Conclusio</head>
          <head xml:id="bb-d4e20948-Hd1e165" type="question-title">Poenitentia de peccato veniali secundum se non est necessaria,
            sed bene, prout praebet rationem periclitandi</head>
          <p xml:id="bb-d4e20948-d1e168">Respondeo : Dicendum quod dupliciter est loqui de morbo peccati venialis : aut in se
            aut in quantum praebet occasionem periclitandi, quam ponit <name ref="#Augustine">Augustinus</name> in littera, sive per consensum sive per contemptum. Si loquamur de
            veniali in se, sic dico quod non est necesse poenitere de veniali, nec poenitentia
            interiori nec poenitentia exteriori ; quoniam, sicut infra videbitur, veniale non solum
            in hac vita deletur, verum etiam post mortem. Si autem loquamur ratione periculi ad quod
            ducit, sic dico quod, quia ducunt ad periculum ipsum impoenitentem, quod tenetur homo de
            aliquibus poenitere, quando advertit periculum, sicut manifeste dicit <name ref="#Augustine">Augustinus</name> in littera.</p>
          <p xml:id="bb-d4e20948-d1e177">Et ideo notandum est, sicut tactum est, quod tria sunt genera venialium : quaedam ex
            subreptione ; et de his non tenemur poenitere nisi de congruo ; quaedam ex cogitatione,
            cui si consentiatur, incidit homo in mortale ; et de tali tenetur homo poenitere non
            simpliciter, sed in casu, sive pro loco et tempore, quando recogitat ea, ne, si
            consentiat, cadat. Quaedam autem sunt venialia, quae per sui multitudinem augent
            libidinem, sicut illa in quae est consensus, sed deordinatio infra Deum ; et de talibus
            dico quod tenetur homo poenitere ne multiplicentur et homo periculo et discrimini se
            committat. Et ad talium poenitentiam hortatur <name ref="#Augustine">Augustinus</name>,
            ostendens periculum quod est in multitudine venialium, comparans arenae, comparans
            bestiis minutis, comparans guttis multiplicatis, comparans scabiei ; et intelligenda est
            similitudo quantum ad haec omnia ratione periculi, non quod faciant ipsa venialia de se,
            sed quod ad hoc hominem praeparant. Et de his sanum consilium est etiam poenam
            sustinere, sicut <name ref="#Augustine">Augustinus</name> determinat. Utrum autem
            teneamur sacerdoti ea confiteri et ad eius arbitrium satisfacere, quaestio erit infra,
            cum agetur de confessione.</p>
          <p xml:id="bb-d4e20948-d1e186">Ex his patent obiecta ad utramque partem. Nam rationes ad primam partem procedunt
            ratione periculi ad quod disponunt, praeter primum, quod solvendum per interemptionem,
            quia remitti possunt in alio saeculo. Rationes vero ad oppositum procedunt ratione morbi
            in se.</p>
          <p xml:id="bb-d4e20948-d1e190">Ultimum tamen non valet. Quamvis enim mortale, quamdiu est mortale, sit
            improportionale, tamen in ipsa iustificatione remittitur poena aeterna et mortale fit
            quodam modo veniale, et ita proportionale.</p>
        </div>
      </div>
    </body>
  </text>
</TEI>