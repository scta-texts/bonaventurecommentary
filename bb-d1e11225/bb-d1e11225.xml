<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 11, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 11, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e11225">
        <head xml:id="bb-d1e11225-Hd1e123">III, D. 11, Dubia</head>
        <div xml:id="bb-d1e11225-Dd1e122">
          <head xml:id="bb-d1e11225-Hd1e128">Dub. I</head>
          <p xml:id="bb-d1e11225-d1e131">In parte ista sunt quaestiones circa litteram. Et primo quaeritur de illo verbo <name ref="#Augustine">Augustini</name> :
      Liquido apparet, non esse factum, per quem facta sunt omnia. Videtur enim ista auctoritas
      esse falsa in se et ad propositum non valere, quoniam dicimus quod ex ipso et per ipsum sunt
      omnia. Ergo, si omnia sunt per ipsum, ipse nihil est ; constat quod hoc non sequitur : ergo
      pari ratione non sequitur : omnia facta sunt per ipsum, ergo ipse non est factus. Item,
      videtur quod non valeat ad propositum, quia <name ref="#Augustine">Augustinus</name> loquitur de Filio Dei secundum
      divinam naturam ; cum autem quaeritur, utrum Christus sit creatura, hoc est secundum
      assumtam. Videtur ergo quod auctoritas illa et aliae sequentes sint adductae valde
      improprie.</p>
          <p xml:id="bb-d1e11225-d1e140">Respondeo : Dicendum quod auctoritas et vera est in se ad propositum valet. In se quidem
      vera est, quia causa praedicati clauditur in subiecto. Si enim ipse est principium omnium
      creatorum, impossibile est ipsum esse aliquid creatorum, tum ratione potentiae creandi, quae
      non potest competere creaturae ; tum ratione generalitatis principiandi, quae non potest
      competere rei creatae. Nec valet ista instantia : Ex ipso sunt omnia etc., omnia scilicet
      facta, quia <mentioned> omnia </mentioned> pro universitate rerum distribuit, et Deus non
      est de universo, sed supra universum. Et ideo non sequitur quod sit nihil.</p>
          <p xml:id="bb-d1e11225-d1e146">Ad illud quod obicitur, quod non valet ad propositum, dicendum quod <mentioned> Christus
      </mentioned> nominat personam Verbi ut in duabus naturis ; et quia nomen impositum est
      personae Filii Dei, quia Filio Dei repugnat, repugnat etiam Christo. Et ideo auctoritas
      inducta et aliae sequentes ad propositum quidem faciunt, sed hoc est per accidens. Alio
      etiam modo faciunt ad propositum, quia auctoritates inductae sunt in littera, quae sunt
      contra errorem Arianum ; et quoniam praedictus sermo, simpliciter et sine determinatione,
      prolatus, sermoni Arii est propinquus, ideo quasi ex consequenti auctoritates inductae
      obviant praedicto sermoni. Et propterea valent tam in se quam ad propositum.</p>
        </div>
        <div xml:id="bb-d1e11225-Dd1e149">
          <head xml:id="bb-d1e11225-Hd1e155">Dub. II.</head>
          <p xml:id="bb-d1e11225-d1e158">Item quaeritur de hoc quod dicit : Etsi Christus secundum hominem est creatura, non tamen
      simpliciter est praedicandus etc. Contra : quod vere de altero praedicatur cum
      determinatione non diminuente, vere praedicatur de ipso simpliciter ; sed <mentioned> homo
      </mentioned> non diminuit de ratione Christi : ergo, si aliquid dicitur de Christo secundum
      hominem, videtur quod simpliciter dicatur de ipso. Item, quando aliquid natum est inesse
      solum secundum corpus, vere dicitur de toto simpliciter, si quantum ad corpus dicatur : ergo
      pari ratione, si aliquid natum est inesse Christo secundum humanam naturam, videtur quod
      necessaria sit consequentia quod ei simpliciter et absolute convenit.</p>
          <p xml:id="bb-d1e11225-d1e164">Respondeo : Dicendum quod, cum aliquid dicitur de aliquo simpliciter et cum determinatione,
      hoc potest esse dupliciter : aut ita quod simpliciter dictum non ponat latius rem suam quam
      cum ponitur cum determinatione, et tunc licet inferre ; aut ita quod latius ponat rem suam,
      quantum est de sensu quem verba praetendunt, et tune consequentia potest negari : sicut non
      sequitur, si inferatur : iste est albus secundum pedem, ergo iste est albus ; per hunc modum
      non sequitur, quia esse creatura secundum hominem attribuitur Christo ratione naturae
      assumtae, prolatum autem simpliciter videtur ei omnino convenire ; consuetum enim est nomine
      creaturae ea intelligi quae omnino inducta sunt de non-esse in esse. Et sic patet responsio
      ad utramque rationem. Vel dicatur, sicut supra dictum fuit, distinctione septima, de
      praedestinatione Christi, quod non sequitur : est praedestinatus secundum hominem, ergo est
      praedestinatus simpliciter ; non quia homo diminuit, sed quia variatur attributio
      praedicati, ut cum prius attribuitur humanae naturae, postmodum attribuitur divinae
      personae. Et ideo talis modus procedendi inducit accidens in aliquibus praedicatis ; quae
      per suam extraneitatem nec communicantur nec inferri possunt.</p>
        </div>
        <div xml:id="bb-d1e11225-Dd1e164">
          <head xml:id="bb-d1e11225-Hd1e170">Dub. III</head>
          <p xml:id="bb-d1e11225-d1e173">Item quaeritur de hoc quod dicit : Nitens probare Christum esse aliquid non divinum.
      Videtur enim quod <name ref="#Lombard">Magister</name> habeat illud pro inconvenienti ; sed hoc nullum videtur
      inconveniens, quia, cum Christus sit dominus, haec non recipitur Christus est homo
      dominicus. Ergo pari ratione, cum Christus sit Deus, haec non videtur admittenda Christus
      est aliquid divinum, ergo eius opposita est vera, scilicet, Christus est aliquid non
      divinum. Item, videtur quod argumentatio illa sit necessaria : si Christus est aliqua
      substantia non divina, quod Christus sit aliquid non divinum ; ad esse enim substantiam
      necessario sequitur esse aliquid. Sicut ergo sequitur : est homo albus, ergo animal album,
      ita necessario sequi videtur : est substantia non divina, ergo aliquid non divinum. </p>
          <p xml:id="bb-d1e11225-d1e179"> Respondeo : Dicendum quod haec est vera <mentioned> Christus est aliquid divinum
      </mentioned> ; et haec est falsa <mentioned> Christus est aliquid non divinum </mentioned>.
      Nec est simile de hoc nomine divinus et de hoc nomine dominicus. Nam, etsi utrumque sit
      possessorium, tamen dominicus importat circa illud, de quo dicitur, possessionem per modum
      passionis : dicitur enim dominicus a domino habitus vel possessus ; sed divinum non solum
      per modum passionis, sed etiam per modum actionis, quia divinum dicitur quod habet
      divinitatem, per quem modum consuevit dici persona divina. Et propter hoc conceditur ista
      tamquam vera : Christus est aliquid divinum, quia est persona divina. Et.ideo <name ref="#Lombard">Magister</name> hanc
      negat Christus est aliquid non divinum ; et dicit quod haec consequentia non tenet :
      Christus, secundum quod creatura, est aliquid non divinum, ergo Christus est aliquid non
      divinum, quia in prima removet negatio divinitatem a natura creata, sed in conclusione
      removet a persona aeterna. </p>
          <p xml:id="bb-d1e11225-d1e191"> Si autem quaeratur, utrum haec sit concedenda : Christus est homo divinus, dicendum quod
      non. Nam, cum sic dicitur divinitus, non potest dicere divinitatem per modum informantis nec
      possessionem per modum actionis, sed solum per modum passionis, per quem modum dicit
      Dionysius : divinissimus Paulus vel divinissimus Ioannes. Unde impropriae sunt tales
      locutiones de Christo. Et propterea <name ref="#Lombard">Magister</name> concedit earum oppositas, cum dicit : Christus
      secundum hominem est aliqua substantia non divina, id est non informata divinitate, quia est
      substantia creata. Ideo sane concedit premissas et negat conclusionem dicens peccatum esse
      in tali illatione.</p>
        </div>
        <div xml:id="bb-d1e11225-Dd1e194">
          <head xml:id="bb-d1e11225-Hd1e200">Dub. IV.</head>
          <p xml:id="bb-d1e11225-d1e203">Item quaeritur de hoc quod dicit quod ex tropicis locutionibus non est recta
      argumentationis processio. Primo enim videtur quod verbum illud nihil faciat ad propositum,
      quia nulla praedictarum locutionum est tropica ; nulla enim ibi est transumptio, immo
      secundum proprietatem sermonis dicuntur. Item, videtur esse falsum quod ex tropicis
      locutionibus non est recta argumentationis processio, quia aut sunt verae aut falsae. Si
      verae : ex veris contingit inferre verum, ergo recta potest ex talibus locutionibus
      argumentatio fieri. Si falsae : sed ex falsis potest recte inferri falsum, potest etiam et
      verum. Videtut igitur quod nihil sit dictum hoc quod <name ref="#Lombard">Magister</name> dicit. Hic etiam modus
      solvendi videtur inauditus, quia non est per interemptionem nec per divisionem ; nullus enim
      locus sophisticus est, nec in dictione nec extra, cuius dissolutio currat secundum hanc
      viam.</p>
          <p xml:id="bb-d1e11225-d1e209">Respondeo : Dicendum quod tropicus sermo dupliciter potest dici : uno namque modo tropicus
      dicitur sermo, in quo est aliquod vitium aliquo tropo excusatum. Est enim tropus figura, et
      figura est vitium ratione excusatum. Alio.modo dicitur sermo tropicus quilibet sermo qui
      habet aliquam improprietatem, sed tamen excusatur per aliquam determinationem. Cum ergo
      dicit <name ref="#Lombard">Magister</name> quod iste sermo : Christus est creatura secundum hominem, est tropicus, hoc
      dicit, quia aliquam habet improprietatem consurgentem ex repugnantia intellectuum, quae
      removetur per determinationem adiunctam. Et pro tanto vocat <name ref="#Lombard">Magister</name> praedictas locutiones
      tropicas. Posset etiam dici quod vocat eas tropicas accipiendo tropum pro figura. Possunt
      enim dici tales locittiones synecdochicae, quia quod est partis attribuitur toti, et
      accipitur largo modo pars et totum, ut dicatur humana natura quodam modo esse pars respectu
      Christi, licet non proprie. Et sic potest dici quod tales locutiones tropicae sunt et quod
      figurativae sunt per synedochen, secundum quod synecdoche est figura locutionis. Sicut enim
      dicunt periti in granimatica, synecdoche aliquando est figura locutionis, aliquando figura
      constructionis. </p>
          <p xml:id="bb-d1e11225-d1e218">Verum igitur dicit <name ref="#Lombard">Magister</name> in dicendo praedictas locutiones esse tropicas ; verum etiam
      dicit quod ex tropicis non est recta argumentationis processio. Et ratio huius est, quoniam
      aliquando negatur aliqua locutio propter improprietatem ; et cum aliquis sermo excusatur sub
      una forma, si fiat processio ad sermonem sub alia forma, in qua non invenit excusationem,
      proceditur a locutione quae excusatur ad eam quae non habet excusationem ; et sic talis
      processus impeditur, sicut si procederetur a vero ad falsum. Unde illud argumentum non valet
      : iste est albus secundum pedem, ergo est coloratus secundum pedem. Quamvis enim ad esse
      album sequatur esse coloratum, tamen processus praedictus non valet quia color non est natus
      inesse corpori secundum partem, sicut albedo. Et hoc est quod vult dicere <name ref="#Lombard">Magister</name> in
      proposito ; et hoc est quod alias consuevit dici, quod locutiones impropriae non sunt
      extendendae nec ad consequentiam trahendae, sed magis sunt sustinendae et exponendae et
      arctandae, ne de minori improprietate veniatur ad maiorem.</p>
        </div>
      </div>
    </body>
  </text>
</TEI>