<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e25802">
        <head xml:id="bb-d4e25802-Hd1e108">Dubia</head>
        <div xml:id="bb-d4e25802-Dd1e111">
          <head xml:id="bb-d4e25802-Hd1e113">Dub. I</head>
          <p xml:id="bb-d4e25802-d1e116">In parte ista sunt dubitationes circa litteram Et primo de hoc quod dicitur : Cum esset
            pontifex anni illius. Videtur enim falsum, quia, sicut patet ex textu, ipse dixit animo
            interficiendi Christum : ergo peccavit dicendo, non prophetavit. Item, tam ipse quam
            Iudaei intellexerunt de salute corporali ; constans est autem illud fuisse falsum.</p>
          <p xml:id="bb-d4e25802-d1e119">Respondeo : Dicendum quod in prophetatione illa duo est considerare, scilicet verbum
            cogitationis interioris et verbum exterioris hominis. In verbo autem ipso interiori est
            considerare duo, scilicet super homines, in eum haberi non potest nec ipse alteri dare,
            salvo iure suae dignitatis, ratione cuius ipsius immissionem vel inspirationem, et post
            immissionem verbi immissi diiudicationem, quae fuit ab intellectu Caiphae. Et cum verbum
            haberet duplicem intellectum, scilicet carnalem et spiritualem, Spiritus Sanctus immisit
            secundum intellectum spiritualem, et ipse intellexit secundum carnalem. Et secundum hunc
            duplicem intellectum verbum exterius duplicem facit intelligentiam in auditoribus : unam
            carnalem in Iudaeis et aliam spiritualem in Christianis. Et secundum primum intellectum
            non fuit verbum prophetationis, sed conspirationis, et sic intellexerunt Iudaei
            conspiratores ; secundum vero secundum intellectum verbum fuit verum et prophetia facta
            fuit Christianis. Unde prophetavit nesciens quid diceret quantum ad verum intellectum,
            secundum quem inspiratum fuerat verbum. Et secundum hunc duplicem intellectum dicitur
            verbum illud fuisse fructum Spiritus Sancti vel malae voluntatis ipsius pontificis.</p>
        </div>
        <div xml:id="bb-d4e25802-Dd1e123">
          <head xml:id="bb-d4e25802-Hd1e125">Dub. II.</head>
          <p xml:id="bb-d4e25802-d1e128">Item quaeritur de hoc quod dicit : Nullus officia sacerdotis uti debet nisi immunis sit
            ab illis etc. ; quia secundum hoc, cum nullus sit qui careat venialibus, nullus deberet
            ab eis absolvere. Si tu dicas quod intelligit de mortalibus, contra : sacerdotem qui
            habet curam animarum, contigit peccare mortaliter, et tamen tenetur poenitentes audire :
            et nullus peccat faciendo illud ad quod tenetur : ergo non peccat mortaliter. Item,
            absolutio fructuosa et utilis fieri potest sine gratia gratum faciente : ergo non
            oportet quod sit in gratia, nec tenetur, ex quo habet suum effectum.</p>
          <p xml:id="bb-d4e25802-d1e131">Respondeo : Dicendum quod absolvere a mortali, hoc est hominem iudicare in conspectu
            Dei ; secundum autem omne forum nullus digne iudex est, qui reus est et in eadem
            damnatione ; ideo dico quod sacerdos, quando absolvit poenitentem, tenetur de culpa sua
            poenitere, alioquin indigne sacramentum administrat ; ideo graviter peccat, quia in quo
            alterum iudicat, se ipsum condemnat.</p>
          <p xml:id="bb-d4e25802-d1e134">Quod obicitur de veniali, non valet, quia non est ibi iudicium. Quod obicitur, quod
            facit quod debet, dicendum quod verum est, sed non omni modo quo debet. Quod obicitur,
            quod fructuosa est, dicendum quod verum est suscipienti, sed damnosa est absolventi sive
            administranti propter contemptum sacramenti.</p>
        </div>
        <div xml:id="bb-d4e25802-Dd1e138">
          <head xml:id="bb-d4e25802-Hd1e140">Dub. III.</head>
          <p xml:id="bb-d4e25802-d1e143">Item quaeritur de hoc quod dicit : Iudicans enim alium, qui est iudicandus etc. Ponatur
            ergo hic quod sacerdos cognoscat parochianam suam, vel ut dicatur honestius, furetur cum
            parochianis suis res aliquas, utrum possit eos absolvere. Et quod sic, videtur, quia in
            quocumque peccato existit, absolvit de facto : ergo videtur quod de tali possit eos
            absolvere. Sed contra hoc est, quia non potest esse idem in eadem causa iudex et reus ;
            et hoc patet : ergo, si talis sacerdos reus est, iudex esse non potest.</p>
          <p xml:id="bb-d4e25802-d1e146">Respondeo : Dicendum quod non video quare non possit absolvere. Esto enim quod aliquis
            det malum consilium, utpote de homicidio faciendo, non video quare ille idem non possit
            poenitens dare bonum. Verumtamen neutri credendum est esse tutum : non ipsi absolventi,
            quia videtur in eo manifesta praesumptio ; non ipsi poenitenti, quia videtur in eo minus
            vera contritio et peccati detestatio, dum non vult detegere nisi noscenti. Unde, si
            sacerdos nolit licentiare, debet superiorem adire ; vel si ille non habeat superiorem
            vel non possit ad eum ire, potest ab illo absolutionem recipere, quia revera absolvit,
            si contritio adest ; et si ulterius ad maiorem certitudinem vult alii sacerdoti peccatum
            detegere, bonum est, et hoc dico ad maiorem securitatem habendam.</p>
        </div>
        <div xml:id="bb-d4e25802-Dd1e150">
          <head xml:id="bb-d4e25802-Hd1e152">Dub. IV.</head>
          <p xml:id="bb-d4e25802-d1e155">Item quaeritur de hoc quod dicit : Ideo liberavit peccatricem, quia non erat qui iuste
            proiceret lapidem. Secundum hoc enim videtur quod illa peccatrix non fuit liberata ex
            misericordia, sed quia non aderat humana iustitia. Item, esto quod praelatus sit malus,
            quaero a te, utrum teneatur subditos corrigere ; constans est quod non est absolutus a
            tentione : ergo, si facit hoc, non peccat ex hoc.</p>
          <p xml:id="bb-d4e25802-d1e158">Respondeo : Dicendum quod duplex est correctio : per modum increpationis et arguitionis
            ; et talis arguit per modum superioris, et qui sic arguit alium peccat, quia quod facit,
            non ut debet facit ; sed si interior sit malitia, superbiendo peccat ; si exterior,
            peccat scandalizando : et ideo ad hoc quod licite corrigat, tenetur primo de oculo suo
            trabem eicere, alioquin ordinem correctionis pervertit. Alia est correctio per modum
            cuiusdam supplicationis et admonitionis, et haec potest esse bonorum et etiam malorum ;
            ipse autem loquitur de prima et non de secunda. Quod obicitur de muliere, patet, quia
            ille modus corripiendi erat per vindictam. Quod obicitur, quod ideo liberavit etc.,
            dicendum quod ideo non dicit finem, quia ille fuit suae misericordiae abundantia, sed
            potius viam et modum ad ipsam liberandam insinuat.</p>
          <p xml:id="bb-d4e25802-d1e161">De correctione vero fraterna hoc notandum, quod tunc tenetur homo corrigere, quando
            videt fratrem graviter peccare et credit probabiliter quod debeat prodesse et non obesse
            ; hoc tamen cavendum, ne quis formet sibi conscientiam stultam ex modica coniectura.</p>
        </div>
        <div xml:id="bb-d4e25802-Dd1e166">
          <head xml:id="bb-d4e25802-Hd1e168">Dub. V.</head>
          <p xml:id="bb-d4e25802-d1e171">Item quaeritur de hoc quod dicit : Diligens ergo investigator sapienter interroget. Ex
            hoc enim videtur quod ad confessorem pertinet perscrutari conscientiam alienam. Sed
            contrarium habetur in Psalmo [63, 7] : Scrutati sunt, inquit, iniquitates ; defecerunt
            scrutantes scrutinio. Item, Deuteronomii 24, 10 : <quote xml:id="bb-d4e25802-Qd1e173" source="http://scta.info/resource/deut24_10">Cum repetis a
              proximo tuo rem aliquam quam tibi debet, non ingredieris domum eius ut pignus auferas,
              sed stabis foris, et ille tibi proferet quod habuerit</quote>. Ergo non videtur quod
            homo interius debeat ad secreta cordis ingredi. Item, ex horum peccatorum ruminatione
            frequenter foetor oritur concupiscentiae in quaerente et generatur cognitio mali in
            audiente ; propter quod etiam frequenter contingit eum titillari ad sciendum scientia
            experientiae : ergo etc.</p>
          <p xml:id="bb-d4e25802-d1e177">Respondeo : Dicendum quod absque dubio oportet ipsum confessorem diligentem esse in
            investigando. Et ratio huius est, quoniam ipse iudex est, et iudex debet diligenter
            inquirere causae veritatem, maxime quando dubia apparet, secundum quod dicitur Iob 29,
            16 : <quote xml:id="bb-d4e25802-Qd1e179" source="http://scta.info/resource/iob29_16">Causam, quam nesciebam, diligentissime investigabam</quote>.
            In talibus autem inquisitionibus cavenda est superflua curiositas et negligentia.
            Quaedam enim sunt quae non debet inquirere in speciali confessor, sicut sunt peccata
            inconsueta et enormia et contra naturam, et de talibus intelligitur illud Proverbiorum
            11, 27 : <quote xml:id="bb-d4e25802-Qd1e182" source="http://scta.info/resource/prov11_27">Investigator malorum opprimetur ab eis</quote>. Et
            ratio huius est, quia frequenter addiscit poenitens quod non noverat et contingit ipsum
            confessorem in talibus concuti ; et ideo non debet talia quaerere nisi in generali et
            quasi de longinquo per quasdam circumlocutiones, ut, si fecit qui confitetur,
            intelligat, si non fecit, non addiscat. In huius rei significationem Iudith 8, 33
            dicitur : <quote xml:id="bb-d4e25802-Qd1e185">Vos autem nolo ut scrutemini actum meum</quote> ; Iudith confessio
            interpretatur, et hoc dixit sacerdotibus, quasi reprimens curiosam inquisitionem ; et
            ideo, quia a longinquo debet esse, dicitur Iob 26, 13 : <quote xml:id="bb-d4e25802-Qd1e188" source="http://scta.info/resource/iob26_13">Obstetricante manu, eductus est coluber tortuosus</quote>. Alia vero sunt inquirenda,
            scilicet transgressio decem praeceptorum, commissio septem capitalium, abusio quinque
            sensuum ; et de his potest quaerere, quando videt negligentem vel ignorantem esse ipsum
            poenitentem. Hoc autem semper est attendendum ut inquisitio conferat statui poenitentis.
            Ideo dicitur Proverbiorum 18, 17 : <quote xml:id="bb-d4e25802-Qd1e191" source="http://scta.info/resource/prov18_17">Iustus in principio est
              accusator sui. Venit amicus eius et investigabit eum</quote>. Et cum magna prudetia
            oportet hoc facere ; et ideo necesse est confessores esse discretos. Unde Proverbiorum
            28, 11 : <quote xml:id="bb-d4e25802-Qd1e195" source="http://scta.info/resource/prov28_11">Sapiens sibi videtur vir dives, pauper autem prudens
              scrutabitur eum</quote>.</p>
        </div>
        <div xml:id="bb-d4e25802-Dd1e200">
          <head xml:id="bb-d4e25802-Hd1e202">Dub. VI.</head>
          <p xml:id="bb-d4e25802-d1e205">Item quaeritur de hoc quod dicit : Cum tot sunt qui labuntur, ut pristinam dignitatem
            etc. Videtur enim male dicere, quia deferendum est multitudini, et ubi multitudo est in
            causa, oportet rigori detrahere. Ergo magis restituendi sunt in gradum pristinum quam si
            pauci essent. Contra : ius dicit eos esse amovendos : ergo qui restituit facit contra
            ius, ergo agit iniuste.</p>
          <p xml:id="bb-d4e25802-d1e208">Respondeo : Dicendum quod in talibus, quando crimen grave est vel enorme, depositio
            sive amotio sacerdotum ab officio est de aequitate iuris et rigore, sed restitutio est
            de iuris relaxatione. In relaxatione autem ad hoc ut fiat, consideranda est in eo qui
            facit potentia, ut sit talis qui supra ius possit et non sit illi iuri subiectus ; et in
            eo cui fit sit causa idonea, scilicet necessitas vel utilitas ; alioquin non dispensatio
            sed dissipatio debet dici. Et quoniam dominus Papa non est subiectus constitutionibus
            Patrum, sed super omnes est, ideo potest in eis dispensare ; et tunc bene facit quando
            necessitas vel utilitas hoc requirit. In mandatis vero decalogi nullo modo potest, quia
            ipse est subiectus eis ; ideo dispensatio ita consuevit definiri :
              <quote xml:id="bb-d4e25802-Qd1e210"><!-- gloss of gratian -->Dispensatio est iuris relaxatio, facta cum causae
              cognitione ab eo qui habet ius dispensandi. Unde dispensare dicitur quasi diversa
              pensare</quote> ; et ideo in eis quae statum Ecclesiae decolorant, dispensandum non
            est, et in eis quae videntur ius infringere, et hoc est quando multis conceditur quod
            paucis esset concedendum, et quando sic accipitur, non sicut fiat sibi de gratia, sed
            tamquam si esset de iure communi. Et in talibus loquitur auctoritas prius posita.</p>
        </div>
      </div>
    </body>
  </text>
</TEI>