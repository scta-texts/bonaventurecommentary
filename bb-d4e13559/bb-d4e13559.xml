<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e13559">
        <head xml:id="bb-d4e13559-Hd1e108">Quaestio 1</head>
        <head xml:id="bb-d4e13559-Hd1e111" type="question-title">Utrum species illae possint converti in alimentum.</head>
        <p xml:id="bb-d4e13559-d1e114">Primo igitur quaeritur, utrum species illae sive accidentia possint converti in
          alimentum.</p>
        <div xml:id="bb-d4e13559-Dd1e117" type="rationes-principales">
          <head xml:id="bb-d4e13559-Hd1e119">Rationes principales</head>
          <p xml:id="bb-d4e13559-d1e122">Et quod sic, videtur : Per textum et Glossam, <ref xml:id="bb-d4e13559-Rd1e124">I ad Corinthios, 11, 21</ref>, ubi
            dicitur : <quote xml:id="bb-d4e13559-Qd1e127" ana="#Icor11_21">Unusquisque coenam suam praesumit ad manducandum ; et
              alius quidem esurit, alius autem ebrius est</quote> ; et <ref xml:id="bb-d4e13559-Rd1e130">Glossa</ref> hoc exponit
            de divitibus qui offerebant panem ad consecrandum in magna abundantia et aliis non
            dabant. Ergo, si panis et vinum non solum reficere poterant, verum etiam inebriare post
            consecrationem, ergo et in alimentum cedere.</p>
          <p xml:id="bb-d4e13559-d1e134">Item, sicut calor ignis ordinatur ad converendum in cinerem illud quod offertur in
            pabulum, sic calor naturalis ad convertendum in carnem.et sanguinem ; sed species
            proiecta in ignem comburitur et convertitur in cinerem, agente exteriori calore : ergo
            pari ratione in sanguinem potest converti, agente calore interiori.</p>
          <p xml:id="bb-d4e13559-d1e137">Item, sicut putrefactio ordinatur ad generationem vermis, sic digestio ad generationem
            humoris et carnis ; sed species illae convertuntur in vermes, si putrefiant, sicut
            experimento patens esset, si quis probare vellet, et credo quod per negligentiam
            aliquando contingit : ergo pari ratione in carnem.</p>
          <p xml:id="bb-d4e13559-d1e140">Item, hoc probatur deducendo ad inconveniens duplex : primum, quod illud Sacramentum
            est in praeiudicium naturae, quia, quoties fit transsubstantiatio, perit cibus naturalis
            irrevocabiliter, ex quo nullo modo convertitur in aliquid quod natum sit cibare.
            Secundum inconveniens est quod illud Sacramentum, si est ita, est in praeiudicium fidei.
            Si enim accidentia non habent operationem substantiae, deprehendi potest illud
            Sacramentum sensibili experimento, et ita meritum fidei evacuari. Sed utrumque horum est
            maximum inconveniens et contra illud Sacramentum, cum sit in meritum fidei
            institutum.</p>
          <p xml:id="bb-d4e13559-d1e144">Sed contra : <quote xml:id="bb-d4e13559-Qd1e146">Ex eisdem nutrimur ex quibus sumus</quote>, sicut dicit Philosophus
            ; sed non sumus ex accidentibus, sed ex substantiis ; ergo, cum species illae sint
            accidentia, patet quod non nutriunt. Si dicas quod miraculose convertuntur in
            substantiam, contra : si convertuntur in substantiam, cum sint multa accidentia, ergo in
            multas substantias debent converti : ergo quot accidentia sunt ibi tot substantiae
            debent generari. Si tu dicas quod quantitas convertitur in substantiam quae est aliorum
            fundamentum, ergo, si convertitur in substantiam, desinit esse quantitas : ergo desinit
            esse quantum. Sed omne alimentum auget per naturam quanti : ergo illud alimentum non
            poterit augere ; illud etiam alimentum generatum carebit quantitate ; quod est
            impossibile.</p>
          <p xml:id="bb-d4e13559-d1e150">Item, Sacramentum istud est cibus spiritualis, et ideo etiam est una ratio congruitatis
            quare substantia transit, ne quaeratur refectio corporalis. Ergo, si ob banc causam
            transeat, non videtur quod ultra remaneat illa virtus.</p>
          <p xml:id="bb-d4e13559-d1e153">Item, si cibus est corporalis, ergo sacerdos qui cantavit miam Missam, non poterit
            cantare aliam, quia frangit ieiunium, quo fracto, licitum non est cantare ; un de
            dicitur sacerdotibus ut eo die, quo plures Missas cantare debent, in prima non faciant
            purificationem ; quodsi ita esset quod species istae alerent, nulla videretur esse haec
            institutio.</p>
          <p xml:id="bb-d4e13559-d1e156">Item, hoc probatur auctoritate <name ref="#Ambrose">Ambrosii</name>, qui dixit de hoc
            Sacramento quod <quote xml:id="bb-d4e13559-Qd1e161">non est cibus ventris, sed. mentis</quote> ; sed si converteretur
            in alimentum, vere esset cibus ventris : ergo etc.</p>
        </div>
        <div xml:id="bb-d4e13559-Dd1e166">
          <head xml:id="bb-d4e13559-Hd1e168">Conclusio</head>
          <head xml:id="bb-d4e13559-Hd1e171" type="question-title">Species illae possunt converti in alimentum</head>
          <p xml:id="bb-d4e13559-d1e174">Respondeo : Dicendum quod circa hoc duplex fuit opinio.</p>
          <p xml:id="bb-d4e13559-d1e177">Aliqui dixerunt quod accidentia illa non reficiunt nec convertuntur in alimentum, quia
            nec accidentia possunt nec huic competit Sacramento ; tamen species habent odorem et
            saporem ; et odor, quamvis sit accidens, tamen immutando aera et cerebrum inebriat,
            sicut patet, quod multi inebriantur ex odore vini. Et sic dicunt intelligendum esse
            verbum Apostoli et Glossae.</p>
          <p xml:id="bb-d4e13559-d1e180">Sed quoniam manifeste apparet in combustione specierum quod resolvuntur in cineres, et
            si non alerent, non appareret quomodo hoc Sacramentum latere possit, immo necesse esset
            deprehendi : ideo communior est opinio quod percipiens Sacramentum alitur et nutritur ;
            et illud satis probari potest ad sensum. Manifestum enim est percipienti quod per
            sumptionem vini sive illius speciei sitis exstinguitur.</p>
        </div>
        <div xml:id="bb-d4e13559-Dd1e185">
          <head xml:id="bb-d4e13559-Hd1e187">Ad rationes</head>
          <p xml:id="bb-d4e13559-d1e190">Ad illud autem quod obicitur in contrarium, quod alimentum est substantia, diversimode
            respondetur a diversis. Aliqui enim dicunt quod virtute supra naturam accidentia
            convertuntur in substantiam. Ille enim qui virtute increata potens est supra naturam
            accidentia illa sustentare sine materia, ille virtutem dat ut, desinentibus
            proprietatibus, non in nihil, sed in substantiam convertantur, in quam converteretur
            ipsa panis substantia, si adesset. Et hoc dicunt ipsum Sacramentum exigere, ne
            deprehendatur et fides amittat meritum ; ne etiam Sacramentum faciat aliquod naturae
            praeiudicium. Et si tu obicias, quod incineratio non est a virtute supra naturam ; sed
            naturali, similiter nec inebriatio nec combustio, immo sunt a virtutibus naturalibus,
            maxime cum fiant ab exteriori virtute, fiant nihilominus successive, terminentur etiam
            ad rem minus perfectam, ipsi dicunt quod ibi est potentia activa et potentia passiva ;
            potentia agens est naturalis, sed potentia passiva in accidentibus est supra naturam,
            quantum ad hoc scilicet ut in substantiam convertantur. Nam residuum, quod fit ante
            conversionem et quod fit post conversionem, totum potest esse a potentia naturali, tam
            agente quam patiente. Et hi dicunt quod primum accidentium convertitur in substantiam ;
            non quia de quantitate fiat substantia tantum, sed quia fit substantia quanta. Et haec
            opinio satis est probabilis.</p>
          <p xml:id="bb-d4e13559-d1e193">Aliorum opinio est quod suscipiens species alitur, non quia accidentia in substantiam
            convertantur, sed quia substantia revertitur quae prius ibi fuerat ; ut sicut in aliis
            miraculis et apparitionibus dicitur quod in praeiacentem materiam resolvuntur et
            redeunt, sicut dicitur de columba et de stella et consimilibus : sic etiam dicunt quod.
            sicut panis convertitur in corpus ut sit sacramentum, sic, peracto officio sacramenti,
            ex quo desinit esse sacramentum, desinit ibi esse corpus Christi ; et ideo, sicut
            mirabiliter prius substantia panis convertitur, ita etiam miraculose revertitur.</p>
          <p xml:id="bb-d4e13559-d1e196">Et ista fuit positio <ref xml:id="bb-d4e13559-Rd1e198">Innocentii, in libro suo quem fecit De ecclesiasticis
              officiis, ubi dicit, in libro III, capitulo De fractione</ref> : <quote xml:id="bb-d4e13559-Qd1e201" source="hy7y7y-d1e1570">Si ergo quaeritur quid a mure comeditur, cum Sacramentum
              corroditur, vel quid incineratur, cum Sacramentum crematur, respondendum quod sicut
              miraculose substantia panis convertitur in corpus Dominicum et incipit esse sub
              Sacramento, sic ipsa quodam modo miraculose revertitur, cum ipsum ibi desinit
              esse</quote>. Hunc autem modum dicendi credo probabilem et securum, maxime cum tanti
            viri habeat auctoritatem. Caveat tamen quisque qualiter intelligit, quia in hoc secretum
            fidei latet. Sed secundum hanc positionem patet responsio ad quaestionem. Concedendum
            enim est quod recipiens hoc Sacramentum alitur et nutritur, non quia accidens in
            substantiam convertatur, sed aliquid convertitur in substantiam comedentis, non, inquam,
            accidens, sed substantia. Et sic non est contra illud Philosophi quod ex eisdem nufrimur
            ex quibus sumus.</p>
          <p xml:id="bb-d4e13559-d1e205">Ad illud quod obicitur, quod est cibus spiritualis, dicendum quod illud verum est,
            quamdiu salvatur ratio sacramenti ; non enim cibat carnaliter in quantum sacramentum,
            sed ad cibationem spiritualem est ordinatum ; et cum incipit cibare corporaliter,
            desinit esse sacramentum. Et ita patet quod ratio illa bona est. Cum enim sit ibi,
            quamdiu est sacramentum, corpus Christi verum, et hoc non alit corporaliter et
            accidentia similiter non alunt : ideo Sacramentum recte dicitur spiritualis cibus,
            quamvis, recedente ratione et officio sacramenti, cibus corporalis incipiat esse sicut
            fuerat ante.</p>
          <p xml:id="bb-d4e13559-d1e209">Ad illud quod obicitur, quod solvit ieiunium, dicendum quod non solvit, tum quia
            Sacramentum, dum sumitur, non est cibus corporalis, tum etiam ratione corporis Christi
            interius contenti, qui tantum est cibus mentis. Et ideo non est simile de vino quod
            recipitur ad purificationem. Et ideo patet illud.</p>
          <p xml:id="bb-d4e13559-d1e212">Patet etiam sequens. <name ref="#Ambrose">Ambrosius</name> enim loquitur de corpore
            Christi ; et hoc est tantum cibus mentis, non ventris.</p>
          <p xml:id="bb-d4e13559-d1e218">Uterque praedictorum modorum dicendi satis probabilis videtur nec facile est improbare,
            quia Sancti non multum de hoc loquuntur. Nec rationi hic multum innitendum est, quia
            utraque opinio fundatur hic supra miraculum et potentiam operantem supra naturam. Quis
            autem scit utrum Deus sic vel sic faciat, cum uterque modus dicendi satis sit
            rationabilis ? Nec videtur omnino improbabile quod aliquod accidens in substantiam
            convertatur in hoc Sacramento, cum accidens hic subsistat sine subiecto ; nec videtur
            improbabile quod sicut substantia panis convertitur, ita revertatur. Cum enim in
            substantiae panis conversione corpus Christi non generetur nec fiat, sed tantum sub
            illis speciebus esse incipiat, sicut tenet fides recta, quis audeat hoc tamquam
            irrationabile repudiare, ut, corpore Christi non corrupto, sed desinente esse sub
            speciebus, substantia illa, quae sustentabat accidentia, revertatur, cum accidentia illa
            non sint ob aliud sine subiecto nisi ob dignitatem et praesentiam contenti ? Quod si
            quaeras, utrum sit creatio vel generatio vel alia mutatio, sane potest dici quod sicut
            conversio est mutatio singularis, sic et reversio. Quidquid autem horum dicatur, dum
            tamen non asseratur pertinaciter, nullum est ibi periculum ; solum hoc caveatur, ut
            nostrae capacitatis intelligentia totaliter in Christi obsequium captivetur.</p>
        </div>
      </div>
    </body>
  </text>
</TEI>