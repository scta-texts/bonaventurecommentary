<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 33, A. 1, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 33, A. 1, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e30490">
        <head xml:id="bb-d1e30490-Hd1e119">III, D. 33, A. 1, Q. 3</head>
        <head xml:id="bb-d1e30490-Hd1e122" type="question-title">Utrum virtutes cardinales sint in parte animae rationali an in ea
    parte quae solum obtemperat rationi.</head>
        <div xml:id="bb-d1e30490-Dd1e125" type="rationes-principales">
          <head xml:id="bb-d1e30490-Hd1e127">Rationes Principales</head>
          <p xml:id="bb-d1e30490-d1e130">Et quod sint in parte animae rationali, videtur. Primo, per auctoritatem <name ref="#Augustine">Augustini</name>, in
      Soliloquiis : <quote xml:id="bb-d1e30490-Qd1e135">Virtus est ratio recta perducens in finem</quote> ; sed constat quod
      hic est praedicatio causalis sive materialis : ergo videtur quod subiectum virtutis sit ipsa
      ratio sive potentia rationalis.</p>
          <p xml:id="bb-d1e30490-d1e139">Tertio quaeritur de virtutibus cardinalibus quantum ad subiectum, et est quaestio, utrum
      sint in parte animae rationali, an in ea parte quae solum obtemperat rationi.</p>
          <p xml:id="bb-d1e30490-d1e142">Item, virtus est principium merendi et operis meritorii et laudabilis. Ergo circa illam
      potentiam habet esse circa cuius actum consistit laus et meritum ; sed talis est potentia
      rationalis, scilicet liberum arbitrium : ergo videtur idem quod prius.</p>
          <p xml:id="bb-d1e30490-d1e145">Item, in eo subiecto est virtus in quo anima habet imaginem Dei, cum virtutes ceterae
      habeant ortum a gratia, cuius anima est capax per hoc quod est imago ; sed non est imago
      nisi per potentiam rationalem : ergo etc.</p>
          <p xml:id="bb-d1e30490-d1e149">Item, omnis virtus consistit circa electionem boni et fugam mali ; sed habitus electivus
      est solius potentiae rationalis proprie dictae : ergo videtur quod omnis virtus proprie sit
      in rationali parte ipsius animae.</p>
          <p xml:id="bb-d1e30490-d1e152">Item, virtus est in genere honesti, secundm quod vult Tullius ; sed bonum, quod est
      honestum, et eius oppositum est obiectum solius rationalis virtutis, quia potentiae
      sensitivae solummodo feruntur ad ea bona quae sunt de genere commodi : ergo videtur quod
      virtus sit solum in parte animae rationali.</p>
          <p xml:id="bb-d1e30490-d1e155">Sed contra : Fortitudo est in irascibili et temperantia in concupiscibili ; sed istae non
      sunt rationales nisi quia obtemperantes rationi, secundum quod dicit <name ref="#Aristotle">Philosophus</name>, in fine
      Novae Ethicae : ergo videtur quod cardinales virtutes non habeant esse in parte rationali,
      sed potius in parte sensibili.</p>
          <p xml:id="bb-d1e30490-d1e161">Item, in ea parte est habitus virtutis expediens et rectificans circa quam habet esse
      pronitas et obliquitas ; sed haec duo sunt maxime circa motivam sensibilem, quae quidem sunt
      irascibilis et concupiscibilis : ergo videtur quod in illis habeat collocari virtus
      cardinalis.</p>
          <p xml:id="bb-d1e30490-d1e164">Item, in ea parte est habitus virtutis tamquani in subiecto proprio quae im mediatius et
      proximius elicit actum ipsius virtutis ; sed temperantiae et fortitudinis actus eliciuntur
      immediate a concupiscibili et irascibili, quae sunt obedientes rationi : ergo videtur quod
      in eis virtutes cardinales habeant poni.</p>
          <p xml:id="bb-d1e30490-d1e167">Item, virtutes cardinales distinguuntur a theologicis sicut consuetudinales ab
      intellectualibus ; sed intellectuales, ut sapientia et intelligentia et phronesis, ponuntur
      in ratione proprie dicta, consuetudinales vero in ea parte quae obtemperat rationi : ergo
      videtur similiter quod theologicae debent reponi in parte rationali et cardinales in parte
      sensibili secundum quod rationi obedit.</p>
          <p xml:id="bb-d1e30490-d1e171">Item, in ea parte maxime habet reponi habitus virtutis quae magis indiget rectificari ; sed
      pars, quae magis indiget rectificari, est pars sensitiva, quoniam, secundum quod dicit
      <name ref="#Aristotle">Philosophus</name>, intellectus semper est rectus, phantasia recta et non recta : cum ergo
      phantasia nominet potentiam sensitivam, videtur quod circa ipsam habeant esse virtutes
      cardinales.</p>
        </div>
        <div xml:id="bb-d1e30490-Dd1e178">
          <head xml:id="bb-d1e30490-Hd1e180">Conclusio</head>
          <head xml:id="bb-d1e30490-Hd1e183" type="question-title">Secundum theologos virtutes cardinales omnes ponendae sunt in
      parte animae rationali, quatenus ralionale dicitur quod participat ralionem.</head>
          <p xml:id="bb-d1e30490-d1e186">Respondeo : Ad praedictorum intelligentiam est notandum quod, cum rationale dicatur
      dupliciter, secundum quod vult <name ref="#Aristotle">Philosophus</name>, videlicet quod rationem participat et quod
      rationi obedit, si large accipiatur pars raticmalis, sic non est dubiitm quin omnes virtutes
      in parte rationali sint, sive theologicae sive cardinales sive intellectuales sive
      consuetudinales. Si vero rationale dicatur proprie, secundum quod participat rationem, sic
      voluerunt aliqui dicere quod quaedam virtutes cardinales sunt in parte rationali ; utpote
      prudentia et iustitia ; quaedam vero non, sed in potentia inferiori, quae est rationalis
      largo modo dicta, quia obtemperat rationi, ut fortitudo et temperantia, quae sunt in
      irascibili et concupiscibili.</p>
          <p xml:id="bb-d1e30490-d1e192">Licet autem hic modus dicendi aliquo modo probabilis videatur secundum morales philosophos,
      tamen secundum theologum non videtur rationabiliter dici quasdam virtutes cardinales reponi
      in parte superiori et quasdam in inferiori, cum omnes virtutes cardinales aequales sint
      quantum ad meriti dignitatem ; omnes etiam sunt principium merendi. Et propterea, cum
      meritum consistai radicaliter circa liberum arbitrium, in solis illis potentiis habent esse
      virtutes, sive cardinales sive theologicae, in quibus reperitur libertas arbitrii. Propter
      quod, cum libertas arbitrii non sit nisi in parte animae rationali, secundum quod rationale
      dicitur quod participat rationem, necesse est ceteras virtutes cardinales in parte illa
      reponi. Et hoc necessario exigit earum dignitas, cum ipsae habeant ortum a gratia et sint
      perfectiones animae multo nobiliores quam ipsa scientia, quae ponitur tamquam in subiecto in
      parte animae rationali et intellectiva. Et propterea concedendae sunt rationes quae sunt ad
      partem istam.</p>
          <p xml:id="bb-d1e30490-d1e195">Ad evidentiam vero obiectorum quae in contrarium opponuntur notandus est alius modus
      distinguendi rationale secundum. theologum. Uno enim modo distinguitur rationale contra
      partem sensitivam ; alio modo. distinguitur contra potentiam affectivam. Secundum quod
      distinguitur contra potentiam sensitivam, sic sunt in parte ista rationali omnes virtute.
      Secundum vero quod distinguitur contra potentiam affectivam, sic non sunt in ea omnes
      virtutes, sed illae solum quae diligunt in discernendo, sicut fides et prudentia ; aliae
      vero reponuntur in potentia affectiva, quae quidem pars est liberi arbitrii et elicitur
      voluntas, secundum quod est coniuncta rationi ; dicitur etiam concupiscibilis et
      irascibilis, secundum quod diversimode habet affici et moveri. Nihil enim aliud est voluntas
      quam affectus sive appetitus ratiocinatus. Omnis autem affectus sive appetitus vel est vis
      irascibilis vel concupiscibilis, quae duae vires, secundum quod sunt liberi arbitrii partes,
      rationales sunt ; et in ipsis possunt esse virtutes theologicae et cardinales : theologicae,
      in quantum immediate elevantur in Deum, ipsum diligendo et ipsi innitendo ; cardinales vero,
      in quantum versantur circa bonum creatum. Et per hoc pro magna parte patet responsio ad
      obiecta.</p>
        </div>
        <div xml:id="bb-d1e30490-Dd1e199">
          <head xml:id="bb-d1e30490-Hd1e201">Ad Rationes</head>
          <p xml:id="bb-d1e30490-d1e204">Ad illud quod primo obicitur in contrarium, quod fortitudo et temperantia sunt in
      irascibili et concupiscibili, et istae solum sunt rationales, quia obtemperant rationi,
      dicendum quod absque dubio istae duae virtutes cardinales quantum ad habitus substratos in
      illis duabus viribus reponuntur, licet quantum ad rationem primariam merendi et ordinandi
      omnis virttis in libero arbitrio ponenda sit. Et ista duo sunt compossibilia, pro eo quod
      liberum arbitrium non est potentia distincta a rationali, concupiscibili et irascibili
      secundum rem. Et propterea illa assumptio est falsa, quod concupiscibilis et irascibilis
      solummodo sunt rationales, quia obtemperant rationi. In nobis enim est duplex irascibilis et
      concupiscibilis, videlicet rationalis et sensibilis : rationalis, secundum quam immediate
      nati sumus in Deum ferri ei in qua communicamus cum angelis et in qua secundum diversas
      comparationes habet reponi theologica virtus et cardinalis. Alia vero est irascibilis et
      concupiscibilis sensibilis, quae solummodo dicitur rationalis, quia obtemperat rationi. Et
      in his non consistit libertas arbitrii nec in his sicut in subiecto ponitur virtus
      cardinalis, licet per frequentem assuefactionem aliquo modo illae potentiae non incongrue
      dicantur habilitari ; illa tamen habilitatio non est de virtutis essentia, sed potius sibi
      annexa.</p>
          <p xml:id="bb-d1e30490-d1e207">Ad illud quod obicitur, quod pronitas et obliquitas habent esse circa partem sensibilem,
      quia nata est rationi subiacere, dicendum quod obliquitas habet esse circa aliquam potentiam
      dupliciter : aut quia in ea inchoatur aut quia consummatur. Primo modo est obliquitas in
      parte sensibili, scilicet quantum ad inchoationem, et hoc propter fomitis inclinationem.
      Secundo vero modo est in parte rationali propter consensum et deliberatam electionem, et in
      hac principaliter residet obliquitas vitii et per oppositum rectitudo virtutis, et ideo non
      in parte sensibili, sed magis in rationali.</p>
          <p xml:id="bb-d1e30490-d1e210">Ad illud quod obicitur, quod actus virtutis fortitudinis et temperantiae immediate
      eliciuntur a concupiscibili et irascibili, dicendum quod illud verum est, loquendo de
      concupiscibili et irascibili humana ; sed, si loquamur de coneupiscibili et irascibili,
      brutali et sensibili, sic per illas potentias non immediate elicitur actus istarum virtutum,
      immo quasi consequenter, quia, rectificata concupiscibili et irascibili rationali per
      habitum virtutis, per consequens rectificatur ipsa concupiscibitis et irascibilis brutalis,
      quae illis habent subici et famulari. Unde sicut, rectificata voluntate in dispensando, per
      consequens rectificatur manus ad tribuendum beneficium, tamen largitas non est in manu sicut
      in subiecto, sed in ipsa voluntate, sic intelligendum est in proposito.</p>
          <p xml:id="bb-d1e30490-d1e213">Ad illud quod obicitur, quod consuetudinales virtutes reponuntur in ea parte quae
      obtemperat rationi, dicendum quod hoc non est quia habitus consuetudinalis virtutis,
      secundum quod virtus est, habeat esse in illa parte sensibili quae rationali obtemperat, sed
      quia ex quadam consuetudine bene faciendi in parte illa relinquitur quaedam habilitas. Et
      ideo potest dupliciter ad rationem illam responderi. Primum quidem, quia non est simile de
      virtute cardinali et consuetudinali, secundum quod consuetudinalis est, quia cardinalis
      virtus nominat habitum dirigentem in operibus electivae, consuetudinalis vero praeter hoc
      nominat habitum acquisitum ex frequenti bene agere. Aliter etiam responderi potest per
      interemptionem minoris, quia consuetudinalis virtus, etsi aliquo modo sit in parte sensibili
      quasi in exsequente et subiacente, in rationali vero est principaliter tamquam in imperante
      actum virtutis et potentiae sensibili praesidente.</p>
          <p xml:id="bb-d1e30490-d1e217">Ad illud quod obicitur, quod potentia sensibilis magis indiget rectificari quam
      intellectualis, dicendum quod falsum est, quia rectitudo et obliquatio, quae homini
      imputatur, haec est quae habet ortum a parte rationis. Et quod obicit, quod intellectus
      semper est rectus, dicendum quod hoc intelligitur de intellectu secundum quod respicit leges
      aeternas et ab ipsis recipit et in eis speculatur, non autem qualitercumque ex se movetur,
      immo frequenter est obliquus et erroneus. Vel potest dici quod hoc intelligitur de
      intellectu secundum quod est acceptio principiorum notissimorum in qualibet scientia, utpote
      dignitatum, circa quae non contingit errare, non autem prout habet applicari ad opera
      specialia ; et ideo ad ipsarum directionem virtutes sunt sibi necessariae. Et propter hoc
      ratio illa non concludit, quia procedebat ex falsa assumptione.</p>
        </div>
      </div>
    </body>
  </text>
</TEI>