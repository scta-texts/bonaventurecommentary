<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 19, A. 1, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 19, A. 1, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e17048">
        <head xml:id="bb-d1e17048-Hd1e119">III, D. 19, A. 1, Q. 1</head>
        <head xml:id="bb-d1e17048-Hd1e122" type="question-title">Utrum per passionem Christi fiat remissio peccatorum.</head>
        <p xml:id="bb-d1e17048-d1e125">Circa primum sic proceditur et quaeritur, utrum per passionem Christi fiat remissio
    peccatorum.</p>
        <div xml:id="bb-d1e17059" type="rationes-principales">
          <head xml:id="bb-d1e17048-Hd1e130">Rationes Principales</head>
          <p xml:id="bb-d1e17048-d1e133">Et quod sic, videtur : Apocalypsis 1, 5 : <quote xml:id="bb-d1e17048-Qd1e135">Lavit nos a peccatis nostris in sanguine
       suo ; sed peccata abluere</quote> non est aliud quam peccata remittere sive iustificare :
      ergo a passione est peccatorum remissio et iustificatio.</p>
          <p xml:id="bb-d1e17048-d1e139">Item, ad Hebraeos 9, 22 : <quote xml:id="bb-d1e17048-Qd1e141">Omnia pene mundantur in sanguine, et sine sanguinis
       effusione non fit remissio</quote> peccatorum ; et ibidem [9, 14] : <quote xml:id="bb-d1e17048-Qd1e144">Sanguis
       Christi, qui per Spiritum sanctum semetipsum obtulit immaculatum Deo, emundabit
       conscientias nostras ab operibus mortuis</quote>. Sed opera mortua sunt peccata : ergo per
      passionem Christi fit emundatio a peccatis.</p>
          <p xml:id="bb-d1e17048-d1e148">Item, in Canone Missae dicitur trahitur de Evangelio : <quote xml:id="bb-d1e17048-Qd1e150">Hic est calix novi et aeterni
       Testamenti, qui pro vobis et pro multis effundetur in remissionem peccatorum</quote>.</p>
          <p xml:id="bb-d1e17048-d1e154">Item, sacramenta iustificant ; sed omnia sacramenta iustificationem habent a passione
      Christi : ergo multo fortius Christi passio est efficax in iustificando.</p>
          <p xml:id="bb-d1e17048-d1e158">Sed contra : Ad Romanos 4, 25 : <quote xml:id="bb-d1e17048-Qd1e160">Traditus est propter delicta nostra, et resurrexit
       propter iustificationem nostram</quote>. Ergo videtur quod iustificatio sit a
      resurrectione, non a passione.</p>
          <p xml:id="bb-d1e17048-d1e164">Item, Isaiae 43, 25 : <quote xml:id="bb-d1e17048-Qd1e166">Ego sum qui deleo iniquitates tuas propter me</quote>. Ergo
      deletio peccatorum nostrorum est a solo Deo, non ergo a passione Christi.</p>
          <p xml:id="bb-d1e17048-d1e170">Item, iustificatio a culpa est per gratiae infusionem ; sed solus Deus est qui potest
      gratiam infundere, sicut in primo libro et in quarto ostenditur : ergo solus Deus potest
      culpam delere et hominem iustificare : ergo culpae deletio et iustificatio non est a
      passione.</p>
          <p xml:id="bb-d1e17048-d1e173">Item, nihil corporale influit iustitiam in rem spiritualem ; sed passio Christi fuit
      corporalis : ergo non potest animam iustificare sive a peccato mudare.</p>
          <p xml:id="bb-d1e17048-d1e176">Item, necesse est iustificans esse coniunctum iustificato ; sed passio Christi est extra
      animam : ergo non potest iustificare animam.</p>
          <p xml:id="bb-d1e17048-d1e179">Item, si passio Christi est causa iustificationis animae, aut ergo per modum causae
      materialis aut per modum formalis aut efficientis aut finalis. Non materialis, hoc constat,
      quia passio non est materia iustificationis ; non formalis, quia illud est gratia ; non
      efficientis, quia illud est Deus ; non finalis, quia illud est gloria aeterna : ergo etc. Si
      tu dicas quod passio dicitur iustificare, id est Christus patiens, eadem ratione et
      ambulatio et praedicatio diceretur nos iustificare et peccata nostra delere, quia Christus
      ambulans et praedicans nos iustificavit et peccata nostra delevit ; quod tamen non
      conceditur.</p>
          <p xml:id="bb-d1e17048-d1e183">Est igitur quaestio qualiter Christi passio est causa nostrae iustificationis. Et si tu
      dicas quod per modum meriti, tunc est quaestio qualiter resurrectio potest esse causa
      nostrae iustificationis, cum Christus. non meruerit resurgendo. Et si utraque est causa,
      scilicet tam passio quam resurrectio, quaeritur, cui per prius conveniat et
      principalius.</p>
        </div>
        <div xml:id="bb-d1e17118">
          <head xml:id="bb-d1e17048-Hd1e189">Conclusio</head>
          <head xml:id="bb-d1e17048-Hd1e192" type="question-title">Iustificatio nostra attribuitur passioni Christi per modum meriti
      intervenientis, exempli provocantis et exemplaris dirigentis; resurrectioni autem tribuitur
      per modum termini quietantis, exempli provocantis et exemplaris dirigentis.</head>
          <p xml:id="bb-d1e17048-d1e195">Respondeo : Ad praedictorum intelligentiam est notandum quod nostra iustificatio
      attribuitur tam passioni quam resurrectioni, sicut habetur in textu et Glossa in pluribus
      locis. Unde ad Romanos 4, 25 dicitur super illud : Mortuus est propter nostra delicta etc. :
       <quote xml:id="bb-d1e17048-Qd1e197">Utraque, scilicet mors et resurrectio Christi, delicta nostra tollunt et utraque
       iustificant</quote>.</p>
          <p xml:id="bb-d1e17048-d1e201">Attamen neutri, id est nec resurrectioni nec passioni, attribui potest proprie causalitas
      iustificationis sive deletio culpae, quia non invenitur lbi proprie aliquod genus causae,
      sicut in opponendo ostensum est. Habent tamen nihilominus aliquam causalitatem in hoc quod
      habent aliquam causae proprietatem. Attribuitur enim his iustificatio nostra per modum
      meriti intervenientis, quod quidem habet dispositionis rationem et reduci habet ad causam
      materialem ; per modum exempli provocantis et excitantis, quod quidem habet reduce ad causam
      moventem et efficientem ; per modum exemplaris regulantis, quod quidem habet reduci ad
      causam formalem ; per modum termini quietantis, quod quidem habet reduci ad causam finalem.
      Et ita his duobus attribuitur iustificatio secundum proprietatem cuiuslibet generis
      causae.</p>
          <p xml:id="bb-d1e17048-d1e204">Attamen ratio merendi iustificationem attribuitur soli passioni, non resurrectioni ; ratio
      vero terminandi et quietandi attribuitur resurrectioni, ad quam ordinatur iustificatio, non
      passioni ; duo vero intermedia, scilicet excitatio et regulatio, attribuuntur utrique. Nam
      passio excitat nos ad Dei dilectionem, et ulterius insinuat nobis qualiter mori debeamus
      peccatis ; et ita est exemplum provocans et exemplar regulans. Et quod sit exemplum, habetur
      ex 1 Petri 2, 21 : <quote xml:id="bb-d1e17048-Qd1e206">Christus passus est pro nobis, vobis relinquens exemplum</quote>.
      Quod sit exemplar habetur ad Romanos 6, 5 : <quote xml:id="bb-d1e17048-Qd1e209">Si complantati sumus similitudini mortis
       ipsius</quote> etc. Similiter et resurrectio habet rationem exempli provocantis et
      exemplaris dirigentis. Provocat enim nos ad iustitiam, per quam acquiramus illam gloriam
      quam credimus Christum habuisse in sua resurrectione ut talia sint corpora nostra quale
      Christus in sua resurrectione monstravit, sicut dicitur in quadam Glossa. Dirigit etiam nos,
      dum ad eius exemplar conamur ambulare in novitate vitae, iuxta illud quod dicitur ad Romanos
      6, 4 : <quote xml:id="bb-d1e17048-Qd1e212">Quomodo Christus resurrexit a mortuis per gloriam Patris, ita et nos in
       novitate vitae ambulemus</quote>.</p>
          <p xml:id="bb-d1e17048-d1e217">Et sic tam passio quam resurrectio habet rationem excitantis et regulantis respectu nostrae
      iustificationis secundum duo, quae in nostra iustificatione habent considerari, scilicet
      ablatio mali et collatio boni ; et ablatio mali appropriatur ipsi passioni, collatio vero
      boni ipsi resurrectioni. Et hoc est quod dicitur in Glossa : Traditus est propter delicta
      nostra etc. : <quote xml:id="bb-d1e17048-Qd1e219">Mors Christi sola interitum vitae veteris significat, et in sola
       resurrectione nova vita significatur</quote>.</p>
          <p xml:id="bb-d1e17048-d1e223">Ex his igitur quae dicta sunt patet responsio ad quaestionem propositam, videlicet qualiter
      nostra iustificatio sive culpae deletio sit a passione Christi. Est enim ab ea per modum
      meriti et per modum exemplaris et signi. Patet etiam qualiter sit a resurrectione.</p>
        </div>
        <div xml:id="bb-d1e17159">
          <head xml:id="bb-d1e17048-Hd1e230">Ad Rationes</head>
          <p xml:id="bb-d1e17048-d1e233">Et per hoc manifesta est responsio ad primum obiectum de auctoritate Apostoli, qua
      dicebatur quod nostra iustificatio est a resurrecitone. Est enim a resurrectione et passione
      sine aliqua contradictione, ut prius ostensum est.</p>
          <p xml:id="bb-d1e17048-d1e236">Ad illud quod obicitur, quod solus Deus est qui delet iniquitates etc., dicendum quod verum
      est per modum efficientis. Per hoc tamen non excluditur quod alii non possit convenire per
      modum merentis et excitantis, sicut dictum est convenire passioni Christi.</p>
          <p xml:id="bb-d1e17048-d1e239">Ad illud quod obicitur, quod iustificatio est per gratiam, quae infunditur a solo Deo,
      dicendum quod, etsi gratia a solo Deo habeat infundi, nihilominus tamen Christus per suam
      passionem potuit eam nabis promereri ; et sic dicimur a passione iustificari.</p>
          <p xml:id="bb-d1e17048-d1e242">Ad illud quod obicitur, quod nullum corporale influit iustitiam in spirituale, dicendum
      quod quemadmodum caro Christi per se non est cibus animae, in se tamen est cibus ex unione
      ipsius ad divinam naturam ; sic et passio Christi, etsi non habeat potentiam iustificandi in
      quantum est passio corporalis, habet tamen in quantum a voluntate optima procedebat eius
      tolerantia et habebat fieri circa personam dignissimam, quae est omnis iustitiae et
      sanctitatis principium et causa.</p>
          <p xml:id="bb-d1e17048-d1e246">Ad illud quod obicitur, quod iustificans debet esse coniunctum iustificato, dicendum quod
      aliquid coniungi alii potest dupliciter, videlicet per substantiam et per effectum. Quamvis
      autem passio Christi nobis non coniungatur per substantiam, coniungi tamen potest per
      efficaciam. Et si tu obicias, quod non videtur quod possit coniungi per efficaciam, nisi
      aliquo modo coniungatur per substantiam, dicendum quod non est necesse eam coniungi per
      substantiam, sed sufficit quod coniungatur mediante fide per dilectionem. Et hoc est quod
      dicitur ad Romanos 3, 25 : <quote xml:id="bb-d1e17048-Qd1e248">Quem praeposuit Deus propitiatorem per fidem in sanguine
       eius</quote>, Glossa : <quote xml:id="bb-d1e17048-Qd1e251">Fidem et passionem simul iungit, quia neutrum sine altero
       valet</quote>.</p>
          <p xml:id="bb-d1e17048-d1e255">Ad illud quod quaeritur, in quo genere causae passio Christi sit principium nostrae
      iustificationis, iam patet responsio ex his quae dicta sunt. Non enim est causa proprie,
      licet aliquo modo habeat proprietatem causae, sicut prius explanatum est in principio
      responsionis, ubi etiam determinatum est qualiter differenti modo iustificatio nostra
      passioni et resurrectioni Christi habeat attribui.</p>
        </div>
      </div>
    </body>
  </text>
</TEI>