<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 14, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 14, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e13861">
        <head xml:id="bb-d1e13861-Hd1e119">III, D. 14, Dubia</head>
        <div xml:id="bb-d1e13866">
          <head xml:id="bb-d1e13861-Hd1e124">Dub. I.</head>
          <p xml:id="bb-d1e13861-d1e127">In parte ista sunt quaestiones circa litteram. Et primo quaeritur de hoc quod dicit quod in
      nullo Creatori creatura aequatur. Videtur enim falsum in duratione ex parte post ; sicut
      enim Deus durat in infinitum, ita et creatura ; infinitum autem infinito non est maius.
      Item, infertur instantia in numero personarum, quoniam ternarius aequatur ternario, et in
      multis creaturis contingit ternarium invenire : videtur ergo quod in aliquo contingat
      creaturam Creatori aequari.</p>
          <p xml:id="bb-d1e13861-d1e130">Respondeo : Dicendum quod, pensatis conditionibus, in nullo potest creatura Creatori
      coaequari perfecte, nec est in aliquo ferre instantiam. Et quod obicitur de perpetuitate
      creaturae, non valet, quia perpetuitas creaturae pendet ex perpetuitate Creatoris, et
      perpetuitas etiam creaturae non est tota simul sicut perpetuitas Creatoris ; et hoc dicit
      <name ref="#Anselm">Anselmus</name>, tractans illud verbum quod habetur in Cantico Exodi [15, 18] : <quote xml:id="bb-d1e13861-Qd1e135">Dominus
       regnavit in aeternum et ultra</quote>. Similiter quod obicit de numero personarum, non
      valet, quia in divinis personis est vera distinctio cum perfectissima unitate ; et huic
      nihil in creatura potest reperiri perfecte simile vel aequale, licet aliquid reperiatur ibi
      de siinilitudine.</p>
        </div>
        <div xml:id="bb-d1e13884">
          <head xml:id="bb-d1e13861-Hd1e142">Dub. II.</head>
          <p xml:id="bb-d1e13861-d1e145">Item quaeritur de hoc quod dicit : Nemo novit quae sunt Dei, nisi solus Spiritus Dei etc.
      Hoc enim videtur esse falsum, quia Filius scrutatur omnia quae sunt Patris : non ergo solus
      Spiritus. Item, perscrutatio est actus pertinens ad cognitivam : ergo, si saplentia
      appropriatur Filio, potius deberet dici solus Filius perscrutator quam Spiritus Sanctus.</p>
          <p xml:id="bb-d1e13861-d1e148">Respondeo : Dicendum quod verbum illud intelligitur causaliter. Dicitur enim solus Spiritus
      scrutari profunda Dei, quia facit nos ipsa scrutari ; et quia Pater et Filius operantur in
      nobis per Spiritum Sanctum, quem ad nos mittere dicuntur, hic est quod, quamvis dicatur de
      solo Spiritu Sancto, intelligitur tamen de Patre et Filio ; et ideo, cum dicitur solus
      Spiritus Sanctus, non excluditur Filius.</p>
          <p xml:id="bb-d1e13861-d1e151">Ad illud quod quaeritur, quare magis appropriatur Spiritui Sancto, dicendum quod hoc est
      propter dona gratiarum quae Spiritui Sancto attribuuntur, in quorum collatione Spiritus
      Sanctus dicitur ad nos mitti.</p>
        </div>
        <div xml:id="bb-d1e13899">
          <head xml:id="bb-d1e13861-Hd1e157">Dub. III.</head>
          <p xml:id="bb-d1e13861-d1e160">Item quaeritur de hoc quod dicit : Non ita clare ac perspicue omnia capit ut Deus. Hoc enim
      videtur esse falsum, quia anima Christi est speculum clarissimum et mundissimum. Ergo omne
      illud quod in ea resultat, adeo clare videt ut Deus. Item, si non ita limpide videt, hoc non
      provenit nisi propter permixtionem obscurationis ; sed obscurationis causa est peccatum :
      ergo videtur quod anima Christi habuerit obscurationem peccati ; quodsi hoc est falsum, ergo
      etc.</p>
          <p xml:id="bb-d1e13861-d1e163">Respondeo : Dicendum quod respectu summae lucis omnis creatura tenebra est, sicut dicit
      <name ref="#Augustine">Augustinus</name>, eo ipso quod ex nihilo est. Unde sicut non potest pervenire ad summam
      stabilitatem, ita non potest venire ad summam luminositatem.</p>
          <p xml:id="bb-d1e13861-d1e169">Ad illud ergo quod obicitur, quod est speculum clarissimum, dicendum quod non dicitur
      speculum clarissimum simpliciter, sed respectu aliarum creaturarum, inter quas retinet
      princi patum. Ad illud quod obicitur, quod causa minoris claritatis est obscuratio, quae
      quidem est per peccatum, dicendum quod minor claritas dupliciter potest dici in creatura :
      vel respectu Dei vel respectu illius claritatis quam creatura nata est habere. Si respectu
      illius quam nata est habere, sic talis obscuratio est ex peccato, et haec quidem non fuit in
      Christo. Si respectu Dei, sic talis obscuratio venit ex defectu creaturae, eo quod creatura
      nunquam potest Creatori coaequari. Praeterea, ratio illa non valet : non videt ita limpide,
      ergo habet aliquam obscuritatem, quia luminare unum dicitur esse minus altero propter
      minorem accessum ad summum sui generis, quia oppositum eius non est aliqua natura, sed
      privatio. Cum autem dicitur quod maius et minus est per impermixtionem contrarii, hoc
      intelligitur in oppositis quorum utrumque per se est aliqua natura.</p>
        </div>
        <div xml:id="bb-d1e13917">
          <head xml:id="bb-d1e13861-Hd1e175">DUB. IV.</head>
          <p xml:id="bb-d1e13861-d1e178">Item quaeritur de hoc quod dicit : Non est datum ei posse facere omnia. Hoc enim videtur
      esse falsum, quia dicitur Matthaei ultimo, 18 : Data est mihi omnis potestas in caelo et in
      terra ; item, Marci 9, 22 : Si potes credere, omnia possibilia sunt credenti. Ergo, si
      possibilia sunt credenti, multo magis possibilia sunt animae Christi comprehendenti.</p>
          <p xml:id="bb-d1e13861-d1e181">Respondeo : Dicendum quod est potentia impetrandi et est potentia praesidendi et potentia
      faciendi. Cum ergo dicit <name ref="#Lombard">Magister</name> quod non est datum ei etc., intelligitur de potentia
      faciendi. Cum autem dicitur Matthaei ultimo, 18 : Data est mihi etc., intelligitur de
      potentia praesidendi. Omnibus enim quae sub Deo sunt praeest etiam Christus secundum humanam
      naturam, quae est super angelos exaltata. Cum autem dicitur Marci 9, 22 : Omnia possibilia
      sunt credenti, intelligitur de potentia impetrandi. Fides enim firma impetrare potest omnia
      miracula, iuxta illud quod dicitur I ad Corinthios 13, 2 : Si habuero fidem etc. Et per hoc
      patet quod in praedictis nulla est contrarietas.</p>
        </div>
      </div>
    </body>
  </text>
</TEI>