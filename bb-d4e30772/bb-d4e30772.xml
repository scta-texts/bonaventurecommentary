<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e30772">
        <head xml:id="bb-d4e30772-Hd1e108">Quaestio 3</head>
        <head xml:id="bb-d4e30772-Hd1e111" type="question-title">Utrum sacramentum Ordinis sit Novae Legis proprium.</head>
        <p xml:id="bb-d4e30772-d1e114">Tertio quaeritur, utrum sacramentum Ordinis sit Novae Legis proprium.</p>
        <div xml:id="bb-d4e30772-Dd1e117" type="rationes-principales">
          <head xml:id="bb-d4e30772-Hd1e119">Rationes principales</head>
          <p xml:id="bb-d4e30772-d1e122">Et quod non, videtur : Quia in Psalmo [109, 4] dicitur Christo : <quote xml:id="bb-d4e30772-Qd1e124" source="http://scta.info/resource/ps109_4">Tu es sacerdos in aeternam secundum Ordinem Melchisedech</quote> ; hoc dictum est de
            Christi sacerdotio, sicut exponit Apostolus ad Hebraeos : ergo sacerdotium Christi prius
            in Melchisedech praecessit : ergo et Ordo. Si tu dicas quod praecessit in figura, contra
            : ita praecessit ad figuram in sacerdotio Aaron : ergo debet dici secundum Ordinem Aaron
            ; quod tamen non decuit dici, ut Apostolus ostendit.</p>
          <p xml:id="bb-d4e30772-d1e128">Item, I ad Corinthios 10, 3 : <quote xml:id="bb-d4e30772-Qd1e130" source="http://scta.info/resource/Icor10_3">Omnes eamdem escam spiritalem
              manducaverunt</quote>. Ergo vere fuit sacrificium ; sed Ordo est ad sacrificium
            administrandum ; ergo idem Ordo et idem sacramentum.</p>
          <p xml:id="bb-d4e30772-d1e134">Item, Ecclesia est unica ab Abel usque ad finem mundi ; et in unica unitate unus debet
            esse Ordo. Ergo sacramentum Ordinis est unum in Novo et Veteri Testamento.</p>
          <p xml:id="bb-d4e30772-d1e137">Item, sacramentum Ordinis est de dictamine legis naturalis : et hoc patet, quia ab
            initio fuerunt sacerdotes, ut patet exemplo Melchisedech et <name ref="#Jerome">Hieronymus</name> dicit ; sed quod est de dictamine naturae semper idem perseverat,
            et hoc manifestum est in matrimonio : ergo idem debet esse Ordo in Veteri Testamento et
            in Novo : ergo sacramentum hoc commune est, non proprium.</p>
          <p xml:id="bb-d4e30772-d1e144">Contra : Ad Hebraeos 7, 12 : <quote xml:id="bb-d4e30772-Qd1e146" source="http://scta.info/resource/hebr7_12">Translata sacerdotio, necesse est
              ut et Legis translatio fiat</quote>. Si ergo Apostolus probat diversitatem legis per
            diversitatem sacerdotii, cum alia et alia sit lex, videtur quod alius et alius sit
            Ordo.</p>
          <p xml:id="bb-d4e30772-d1e150">Item, <quote xml:id="bb-d4e30772-Qd1e152" source="http://scta.info/resource/pl-l4d24c13-d1e115">ordo est spirituale
              signaculum, in quo spiritualis potestas traditur ordinato</quote>, utpote in supremo
            Ordine traditur potestas conficiendi corpus Christi ; sed hoc est proprium solius Novae
            Legis : ergo. etc.</p>
          <p xml:id="bb-d4e30772-d1e156">Item, sacramenta Novae Legis alia sunt et nova : ergo ad dispensanda haec, cum sint
            maiora et digniora, maior et dignior potestas requiritur. Si ergo sacramenta quae
            dispensantur sunt diversa, ergo et sacramentum per quod dispensantur ; sed hoc est Ordo
            : ergo etc.</p>
          <p xml:id="bb-d4e30772-d1e159">Item, idem Ordo non est iterandus ; sed ordinatus in Lege, si veniat ad Evangelium,
            ibidem ordinatur : ergo videtur quod alius sit Ordo et aliud sacramentum.</p>
        </div>
        <div xml:id="bb-d4e30772-Dd1e163">
          <head xml:id="bb-d4e30772-Hd1e165">Conclusiones</head>
          <head xml:id="bb-d4e30772-Hd1e168" type="question-title">Sacramentum ordinis est proprium novae legis et in veteri
            praefiguratum</head>
          <p xml:id="bb-d4e30772-d1e171">Respondeo : Dicendum quod sicut signum sortitur nomen signati et e converso, et tamen
            signum et signatum sunt diversa : sic figura nomen veritatis sortitur, et unum dicitur
            esse in alio, sicut rota in rota ; et tamen aliud est figura, aliud est veritas. Per
            hunc modum intelligendum quod Lex Nova, differt a Veteri, et sacrificium a sacrificio,
            et Ordo ab Ordine. Unde sicut sacramentum Eucharistiae est Novae Legis proprium, quamvis
            in Veteri Lege fuerit sacrificium quod erat huius signum, sic spfritualis potestas,
            secundum quam attenditur Ordinis sacramentum, est Novae Legis propria, sacerdotium
            similiter, quamvis inferioris Ordinis et sacerdotii praecesserit signum figurativum.
            Unde sicut multum differt inter agnum verum et typicum, sic multum, licet non tantum,
            differt inter potestatem offerendi hunc agnum et illum. Et ideo concedendum quod sicut
            Baptismus et Eucharistia sunt sacrament a Novae Legis propria, licet in anterioribus
            fuerint praefigurata, sic in sacra ordinatione.</p>
        </div>
        <div xml:id="bb-d4e30772-Dd1e176">
          <head xml:id="bb-d4e30772-Hd1e178">Ad rationes</head>
          <p xml:id="bb-d4e30772-d1e181">Ad illud quod obicitur, quod secundum ordinem Melchisedech, dicendum quod hoc
            intelligitur secundum expressam praefigurationem, sicut ibidem Apostolus ostendit, quia
            praefiguravit Christum quantum ad originem et quantum ad dignitatem et quantum ad ritum
            : quantum ad originem, quia sine genealogia, scilicet expressa in Scriptura ; quantum ad
            dignitatem, quia fuit sacerdos et rex et Abrabam benedixit ; quantum ad ritum, quia
            obtulit panem et vinum. Non sic in sacerdotio Aaron. Et ideo peroptime appropriat in
            Psalmo Spiritus Sanctus et eleganter valde exponit Apostolus.</p>
          <p xml:id="bb-d4e30772-d1e184">2-3. Ad illud quod obicitur, quod eamdem escam manducaverunt, dicendum quod hoc
            intelligitur, non de manducatione sacramentali, sed spirituali, quae est per fidem et
            caritatem ; et quia idem quod nos crediderunt et amaverunt , ideo eamdem escam
            manducaverunt et de eadem Ecclesia fuerunt ; nec tamen eadem signa sensibilia habuerunt
            nec eadem sacramenta. Et ratio huius visa est supra, cum agebatur de sacramentorum
            differentia. Et per hoc patet ratio altera de unitate ecclesiastica, quia illa est
            secundum fidei convenientiam, non secundum sacramentorum indifferentiam.</p>
          <p xml:id="bb-d4e30772-d1e187">Ad illud quod obicitur, quod est de dictamine naturae, dicendum quod verum est in
            universali, non in speciali. Bene enim dictat ratio recta Deum esse colendum et ad hoc
            speciales ministros constituendos, sed taliter colendum et tale sacrificium offerendum
            et talem potestatem collatam esse hominibus, hoc non est naturae, sed gratiae.</p>
        </div>
      </div>
    </body>
  </text>
</TEI>