<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e43558">
        <head xml:id="bb-d4e43558-Hd1e108">Quaestio 1</head>
        <head xml:id="bb-d4e43558-Hd1e111" type="question-title">Utrum cognatio legalis sit aliquod vinculum.</head>
        <div xml:id="bb-d4e43558-Dd1e114" type="rationes-principales">
          <head xml:id="bb-d4e43558-Hd1e116">Rationes principales</head>
          <p xml:id="bb-d4e43558-d1e119">Circa primum proceditur sic, et ostenditur quod cognatio legalis dicat aliquod vinculum
            secundum veritatem. Nicolaus Papa dicit, et habetur in littera : Inter eos non
            contrahitur coniugium quos adoptio iungit. Ergo aliqua iunctura et vinculum est ibi.</p>
          <p xml:id="bb-d4e43558-d1e122">Item, cognatio primo est per legem naturalem : si ergo lex divina ultra naturalem addit
            spiritualem, pari ratione lex humana ultra naturalem addere poterit et debebit
            legalem.</p>
          <p xml:id="bb-d4e43558-d1e125">Item, sicut patris est generare filium ; ita et fovere et hereditatem relinquere :
            ergo, cum aliquis assumit sibi aliquem ad hos actus, recte dici potest pater et me
            filius ; sed istae duae sunt relationes proximitatis : ergo etc.</p>
          <p xml:id="bb-d4e43558-d1e128">Contra : Nullus potest sibi aliquem adoptare in patrem, ita quod sit ibi vinculum :
            ergo pari ratione nullus, ut videtur ; potest sibi aliquem adoptare in filium : ergo
            nullum est adoptionis vinculum.</p>
          <p xml:id="bb-d4e43558-d1e132">2. Item, omnes iusti sunt filii Dei adoptivi : ergo adoptio est vinculum generale ; sed
            non attenditur ibi adoptio penes vinculum generale : ergo etc.</p>
          <p xml:id="bb-d4e43558-d1e135">Item, in nobis non sunt nisi duo, scilicet anima et corpus ; sed ex parte animae est
            cognatio spiritualis, ex parte corporis cognatio carnalis : ergo aut legalis non differt
            ab istis aut superfluit.</p>
          <p xml:id="bb-d4e43558-d1e138">4 Item, cognatio est vinculum perpetuum, si est vera cognatio, sed adoptio non est
            perpetuum vinculum, quia adoptivus potest emancipari : ergo videtur quod nulla sit talis
            cognatio.</p>
        </div>
        <div xml:id="bb-d4e43558-Dd1e142">
          <head xml:id="bb-d4e43558-Hd1e144">Conclusio</head>
          <p xml:id="bb-d4e43558-d1e147">Respondeo : Dicendum quod est ponere vinculum cognationis legalis ; hoc autem vinculum
            transumptum est et habet originem a cognatione carnali sicut et cognatio spiritualis :
            Patris enim carnalis est filium generare et filium educare ; quoniam igitur per
            sacramentum regenerationis est spiritualis generatio, hinc est quod contrahitur
            spiritualis cognatio. Rursus, quoniam in adoptione fit assumptio alicuius ad actum
            paternum, qui est fovere ; educare, possessionem dimittere, hinc est quod est ibi
            affectus paternus et officium ; ac per hoc aliquod vinculum ; hoc autem a legibus
            statutum est in solatium filiorum, quod est maximum inter cetera ipsis coniugatis. Et
            sic patet quomodo cognatio legalis sit vinculum.</p>
          <p xml:id="bb-d4e43558-d1e150">Si autem quaeratur sufficientia harum trium cognationum, scilicet carnalis, spiritualis
            et legalis, dicendum quod tripliciter potest sumi : uno modo penes triplicem legem a qua
            est, scilicet legem naturalem, divinam et legem positivam. Quantum ad primam est
            cognatio carnalis, quantum ad secundam spiritualis, quantum ad tertiam legalis. Secundo
            modo potest sumi penes illud quod respiciunt. Tria enim sunt in nobis bona : bonum
            naturae, bonum gratiae et bonum fortunae ; et bonum naturae respicit cognatio carnalis,
            bonum gratiae cognatio spiritualis, bonum vero fortunae cognatio legalis. Tertio modo
            sic, ut cognatio carnalis respiciat carnem, spiritualis animam, legalis vero totum
            hominem. His visis, facile est obiectis respondere.</p>
        </div>
        <div xml:id="bb-d4e43558-Dd1e154">
          <head xml:id="bb-d4e43558-Hd1e156">Ad rationes</head>
          <p xml:id="bb-d4e43558-d1e159">Ad illud enim quod obicitur, quod filius non potest adoptare patrem, dicendum quod
            sicut in naturalibus pater generat filium, non e converso, ita et in legalibus patris
            est adoptare filium, non e converso. Nam adoptio est quaedam generatio.</p>
          <p xml:id="bb-d4e43558-d1e162">Ad illud quod obicitur, quod omnes iusti sunt filii adoptivi Dei, dicendum quod sicut
            omnes sumus a Deo, tamen non sumus omnes consanguinei, quamvis habeamus unum patrem, pro
            eo quod ipse est principium commune ; sed quando ab eodem patre carnali generamur,
            habemus aliquod vinculum speciale : sic in proposito oportet intelligere.</p>
          <p xml:id="bb-d4e43558-d1e165">Ad illud quod obicitur, quod in nobis non est nisi anima et corpus, dicendum quod non
            tantum in hominibus ista attenduntur, sed etiam adiuncta possunt ; et quaedam respiciunt
            animam magis, quaedam magis corpus, quaedam magis coniunctum, ut patet, cum dicitur :
            homo intelligens, albus et risibilis. Primum est ratione animae ; secundum ratione
            corporis ; tertium ratione coniuncti : sic in proposito potest intelligi.</p>
          <p xml:id="bb-d4e43558-d1e168">Ad illud quod obicitur, quod non est vinculum perpetuum, dicendum quod duo sunt in
            adoptione : et est dominium et subiectio, et hoc potest amoveri per emancipationem ; et
            est quaedam honestatis alligatio, quae non relinquit, ex quo semel alicui inest.</p>
        </div>
      </div>
    </body>
  </text>
</TEI>