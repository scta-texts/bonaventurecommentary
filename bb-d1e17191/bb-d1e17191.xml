<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 19, A. 1, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 19, A. 1, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e17191">
        <head xml:id="bb-d1e17191-Hd1e119">III, D. 19, A. 1, Q. 2</head>
        <head xml:id="bb-d1e17191-Hd1e122" type="question-title">Utrum per passionem Christi facta fuerit chirographorum
    deletio.</head>
        <p xml:id="bb-d1e17191-d1e125">Secundo quaeritur, utrum per passionem Christi facta fuerit chirographorum deletio.</p>
        <div xml:id="bb-d1e17191-Dd1e128" type="rationes-principales">
          <head xml:id="bb-d1e17191-Hd1e130">Rationes Principales</head>
          <p xml:id="bb-d1e17191-d1e133">Et quod sic, videtur. Primo, auctoritate Apostoli ad Colossenses 2, 13 : <quote xml:id="bb-d1e17191-Qd1e135">Donans
       nobis delicta et delens quod adversum nos erat chirographum decreti quod erat contrarium
       nobis</quote>.</p>
          <p xml:id="bb-d1e17191-d1e139">Item, hoc ipsum videtur auctoritate <name ref="#Augustine">Augustini</name>, quam <name ref="#Lombard">Magister</name> ponit in littera : Fuso
      sanguine sine culpa, omnium culparum chirographa delata sunt.</p>
          <p xml:id="bb-d1e17191-d1e148">Item, omnia merita et demerita scribuntur a iusto iudice, iuxta illud quod dicitur Ieremiae
      17, 1 : <quote xml:id="bb-d1e17191-Qd1e150">Peccatum Iudae scriptum est stylo ferreo in ungue adamantino</quote> ; sed
      passio Christi nos liberavit ab ira ventura : ergo delevit nostrarum culparum
      chirographa.</p>
          <p xml:id="bb-d1e17191-d1e154">Item, ante adventum Christi etiam sancti Patres iuste detinebantur in limbo ; hoc autem non
      erat nisi propter peccatum Adae quod praecesserat : ergo peccatum illud adhuc remanebat in
      memoria tamquam in scriptura. Sed post passionem Christi non detinebantur : ergo videtur
      quod scriptura illa, per quam obligati fuerunt, deleta fuit. Restat igitur quod Christus in
      passione sua delevit culparum nostrarum chirographa.</p>
          <p xml:id="bb-d1e17191-d1e158">Sed contra : Adhuc sunt aliqua peccata per quae diabolus detinet homines hic et in futuro
      ad luenda supplicia. Ergo, si tenentur propter alicuius culpae memoriam, videtur quod per
      passionem Christi non sunt deleta omnium culparum chirographa.</p>
          <p xml:id="bb-d1e17191-d1e161">Item, si per passionem deleta sunt omnium culparum chirographa, ergo superfluunt omnia alia
      remedia ; quod si hoc est falsum, restat etc.</p>
          <p xml:id="bb-d1e17191-d1e164">Item, crucifigentes Christum et passionem eius procurantes in ipsa passione graviter
      peccaverunt : ergo non videtur quod per passionem deleta sunt culparum ipsarum chirographa,
      sed potius inscripta et roborata. Si tu dicas quod deleta fuerunt quantum ad meritum per
      passionem, contra : tantum malum fuit occisio Christi, quantum bonum fuit vita Christi :
      ergo malitia occidentium aequabatur solutioni pretii : ergo non videtur quod per passionem
      Christi posset scriptura culpae ipsorum deleri.</p>
          <p xml:id="bb-d1e17191-d1e167">Item, chirographum decreti aut est culpa aut est poena. Si culpa, ergo idem est delere
      chirographum et delere culpam : ergo male distinguit Apostolus, ad Colossenses 2, 13, inter
      haec duo, dicens : Donans nobis delicta et delens quod adversum nos erat chirographum. Si
      poena, contra : chirographum obligat, sed poena non obligat : ergo videtur quod chirographum
      non possit stare pro poena vei pro culpa. Si igitur passio Christi non est nisi contra
      culpam vel contra poenam, per passionem Christi non habent deleri culparum nostrarum
      chirographa.</p>
          <p xml:id="bb-d1e17191-d1e170">Item, chirographum illud aut habebatur a Deo aut a nobis aut a diabolo. Si a Deo, ergo
      videtur quod delere non poterat, quia a nullo potest superari divina iustitia nec infringi
      divina sententia. Si a nobis habebatur, ergo videtur quod non esset adversum nos. Si a
      diabolo, contra : diabolus nullum ius acquisierat in nobis : ergo nullum adversum nos
      habebat chirographum.</p>
          <p xml:id="bb-d1e17191-d1e173">Item, quaeritur iuxta hoc, quae sit differentia inter chirographum decreti et chirographum
      culpae, cum uno nomine nominet <name ref="#Augustine">Augustinus</name> et alio nomine nominet Apostolus ; et quae sit
      illa scriptura et qualiter per passionem Christi affixa sit cruci.</p>
        </div>
        <div xml:id="bb-d1e17191-Dd1e180">
          <head xml:id="bb-d1e17191-Hd1e182">Conclusio</head>
          <head xml:id="bb-d1e17191-Hd1e185" type="question-title">Christus per passionem suam delevit chirographa culparum, quia per
      passionem suam impetravit remissionem culparum quoad maculam et quoad reatum.</head>
          <p xml:id="bb-d1e17191-d1e188">Respondeo : Ad praedictorum intelligentiam est notandum quod sermo iste est metaphoricus,
      quo dicitur per passionem Christi deleri chirographa culparum. Dicitur enim chirographum a
      chiros, quod est manus, et graphia, quod est scriptura, quasi scriptura manu facta. Quae
      autem sit ista scriptura, quae dicitur chirographum decreti et chirographum culpae,
      diversimode potest assignari secundum diversas expositiones, quae innuuntur super 2, 13 ad
      Colossenses.</p>
          <p xml:id="bb-d1e17191-d1e191">Secundum tamen expositionem, quae magis consonat verbo Apostoli et dicto <name ref="#Augustine">Augustini</name>,
      sciendum est quod chirographum culpae dicitur esse memoriale quo anima tenetur astricta et
      obligata alicui poenae, sicut aliquis, quando obligat se alteri, facit ei chirographum. Et
      hoc innuit <name ref="#Augustine">Augustinus</name> in littera, cum. dicit : Culparum chirographa deleta sunt, quibus
      debitores ante a diabolo tenebantur. Et dicitur illud chirograpbum culpae et chirographum
      decreti, quia talis obligatio consurgit ex nostra culpa tamquam ex merito et ex divina
      sententia tamquam ex decreto. Et sic chirographum illud dicitur esse memoriale illud quo
      quidem peccatum manet quantum ad reatum, ratione cuius divina iustitia habet nos punire,
      diabolica malitia potest accusare et detinere et conscientia nostra potest contra nos
      remurmurare. Et illud chirographum adversum nos habet inscribi non solum pro peccatis
      nostris actualibus, sed etiam pro peccato primi parentis ; et ratione huius diabolus habet
      in nos aliquam potestatem vel simpliciter vel ad tempus.</p>
          <p xml:id="bb-d1e17191-d1e200">Quoniam igitur Christus per passionem suam non solum impetravit nobis remissionem culpae
      quantum ad maculam, sed etiam quantum ad reatum, hinc est quod dicit Apostolus et <name ref="#Augustine">Augustinus</name>
      quod Christus per passionem suam delevit chirographa culparum. Sed Apostolus dicit
      singulariter delens chirographum decreti, quia loquitur de memoriali transgressionis primi
      parentis ; Augusti nus vero pluraliter, quia loquitur de remissione omnium peccatorum
      quantum ad reatum, ut perfectum exprimat ipsius passionis effectum. Concedendum est igitur
      quod per passionem Christi delentur chirographa culparum. Concedendae sunt etiam rationes
      quae hoc ostendunt.</p>
        </div>
        <div xml:id="bb-d1e17191-Dd1e208">
          <head xml:id="bb-d1e17191-Hd1e210">Ad Rationes</head>
          <p xml:id="bb-d1e17191-d1e213">Ad illud vero quod primo obicitur in contrarium, quod diabolus multos detinet ad luenda
      supplicia, dicendum quod dupliciter est loqui de efficientia passionis Christi : aut quantum
      ad sufficientiam aut quantum ad efficaciam. Quantum ad sufficientiam, sic se extendit ad
      omnes homines et ad omnes culpas. Si vero quantum ad efficaciam, sic se extendit solummodo
      ad eos qui baptizantur in nomine eius, qui absolvuntur a reatu originalis et actualis, ita
      quod a diabolo non possunt amplius teneri, nisi forte se ei voluntarie subiciant et nova
      contra eos scribantur chirographa.</p>
          <p xml:id="bb-d1e17191-d1e216">Ad illud quod obicitur, quodsi deleta sunt culparum chirographa per passionem, quod
      superfluunt alia remedia, dicendum quod illud non sequitur, quia alia remedia a passione
      habent efficaciam ; nec passio delet efficienter huiusmodi chirographa nisi interveniant
      illa remedia.</p>
          <p xml:id="bb-d1e17191-d1e219">Ad illud quod obicitur, quod non sunt deleta crucifixorum chirographa, sed potius scripta,
      dicendum quod deleta fuerant in ipsis crucifixoribus quantum ad sufficientiam et quantum ad
      meritum, licet in pluribus eorum non sint deleta quantum ad efficaciam et quantum ad actum
      propter eorum negligentiam. Et si tu obicias, quod quantitas transgressionis eorum
      aequabatur qua :ntitati satisfactionis, dicendum quod excusabantur per ignorantiam, sicut
      dicit <name ref="#Anselm">Anselmus</name> ; si enim cognovissent, nunquam Dominum gloriae crucifixissent. Aliter etiam
      potest dici quod nunquam illi crucifixores ex tam mala voluntate Christum occidebant ex quam
      bona voluntate Christus passionem sustinebat ; et ideo longe potentior erat passio Christi
      ad satisfaciendum, quam esset illorum culpa ad obligandum.</p>
          <p xml:id="bb-d1e17191-d1e225">Ad illud quod quaeritur, utrum chirographum decreti sit culpa vel poena, dicendum quod,
      proprie loquendo, nec est culpa nec est poena ; sed est reatus consequens culpam, qui est
      obligatio ad poenam, quae quidem dicitur chirographum, in quantum tenet obligationem
      respectu poenae et rationem memorialis respectu culpae praeteritae. Culpa enim frequenter
      transit actu et remanet reatu, sicut patet in sanctis Patribus, qui detinebantur in limbo,
      in quibus deletum erat originale quantum ad culpam, sed adhuc remanebat in eis reatus,
      propter quem ianua erat eis clausa.</p>
          <p xml:id="bb-d1e17191-d1e229">Ad illud quod quaeritur : quis habebat illud chirographum ? dicendum, sicut tactum fuit,
      quod et Deus et homo et diabolus habebat, sed Deus ut iudex, homo ut reus, diabolus ut
      accusator. Et sicut latro fert insigne contra se, sic homo contra se ipsum ferebat
      chirographum, nec per illud chirographum acquirebatur aliquod ius diabolo. Quamvis enim homo
      iuste detineretur, ipse tamen iniuste detinebat. Nec in illius deletione factum est aliquod
      praeiudicium divinae iustitiae, sed potius satisfactum est ei per beneficium misericordiae
      Redemptoris. Ad illa vero quae quaerebantur ultimo patet responsio per ea quae dicta sunt in
      huius responsionis principio, sicut planum est pertractanti.</p>
        </div>
      </div>
    </body>
  </text>
</TEI>