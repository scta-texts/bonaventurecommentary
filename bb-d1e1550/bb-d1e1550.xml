<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 2, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 2, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e1550">
        <head xml:id="bb-d1e1550-Hd1e119">III, D. 2, A. 2, Q. 2</head>
        <head xml:id="bb-d1e1550-Hd1e122" type="question-title">Utrum Christus assumserit animam rationalem.</head>
        <p xml:id="bb-d1e1550-d1e125">Secundo quaeritur, utrum Christus assumserit animam rationalem.</p>
        <div xml:id="bb-d1e1550-Dd1e128" type="rationes-principales">
          <head xml:id="bb-d1e1550-Hd1e130">Rationes principales</head>
          <p xml:id="bb-d1e1550-d1e133">Et quod sic, videtur. Matthaei 26, 38 : <quote xml:id="bb-d1e1550-Qd1e135" source="http://scta.info/resource/mt26_38">Tristis est anima mea usque
       ad mortem</quote> ; sed si non haberet animam rationalem, non tristaretur : ergo etc.</p>
          <p xml:id="bb-d1e1550-d1e139">Item, in Symbolo Athanasii : <quote xml:id="bb-d1e1550-Qd1e141">Perfectus Deus, perfectus homo, ex anima rationali et
       humana carne subsistens</quote>. Ergo etc.</p>
          <p xml:id="bb-d1e1550-d1e145">Item, Christus mortuus fuit ; sed mors illa non fuit per separationem divinitatis a carne :
      ergo fuit per separationem animae a carne : ergo habuit animam.</p>
          <p xml:id="bb-d1e1550-d1e148">Item, Christus descendit ad inferos et tertia die resurrexit a mortuis : aut ergo ratione
      animae aut ratione corporis aut ratione divinitatis. Ratione carnis non, quia illa remansit
      in sepulcro ; ratione divinitatis non, quia illa non potest mutare locum : ergo ratione
      animae. Ergo etc.</p>
          <p xml:id="bb-d1e1550-d1e152">Sed contra : Ioannis 1, 14 : <quote xml:id="bb-d1e1550-Qd1e154" source="http://scta.info/resource/io1_14">Verbum caro factum est</quote> ; ibi
      Ioannes sufficienter exprimit mysterium incarnationis : ergo nihil addendum est. Ergo
      videtur quod solam carnem assumsit.</p>
          <p xml:id="bb-d1e1550-d1e158">Item, unio divinae naturae ad humanam dicitur incarnatio ; sed denominatio semper debet
      fieri a digniori ; et cum mima dignior sit carne, et incarnatio non dicatur animatio, sed
      potius incarnatio, ergo videtur quod anima non sit assumta a Verbo.</p>
          <p xml:id="bb-d1e1550-d1e161">Item, unio respicit peccati originem ; sed originale habet ortum a carne : ergo videtur
      quod Filio Dei carnem suffecerit assumere ad humani generis reparationem.</p>
          <p xml:id="bb-d1e1550-d1e164">Item, natura non facit per plura quod potest facere per pauciora ; sed in Christo divina
      persona potens erat in actum intelligendi et amandi et vivificandi, cum ipse Filius Dei non
      careat voluntate nec intelligentia nec vita : ergo videtur quod Christus non habuerit
      rationalem animam.</p>
        </div>
        <div xml:id="bb-d1e1550-Dd1e168">
          <head xml:id="bb-d1e1550-Hd1e170">Conclusio</head>
          <head xml:id="bb-d1e1550-Hd1e173" type="question-title">Christus assumsit veram animam cum suis potentiis vegetabili,
      sensibili et rationali.</head>
          <p xml:id="bb-d1e1550-d1e176">Respondeo : Dicendum quod circa hoc fuit triplex modus dicendi, et duplex fuit haereticus
      et tertius catholicus.</p>
          <p xml:id="bb-d1e1550-d1e179">Quidam namque dixerunt, sicut Eunomius, quod Filius Dei assumsit carnem sine anima, quia
      divinitas erat ei in loco animae ; et cum Verbum Dei vivificaret ipsam carnem, non indigebat
      alio spiritu vivificante. Sed cum divina natura nullo modo possit esse forma perfectiva
      corporis, quia Deus nullius est forma perfectiva sive constitutiva, nullo etiam modo possit
      habere passiones tristitiae et doloris : impossibile est hoc dicere quod Christus vixerit
      vita creata et dolores et mortem senserit et non habuerit animam.</p>
          <p xml:id="bb-d1e1550-d1e182">Et ideo fuit alius modus dicendi quod Christus animam habuit, sed animam non quamcumque,
      sed solum animam vivificantem et sensificantem, cuiusmodi est anima sensibilis ; anima autem
      rationali non indiguit, quia ad ceteros actus partis intellectivae sufficiebat virtus
      personae increatae. Sed iste error adhuc pessimus est, quia, si Christus animam rationalem
      non habuit, animam rationalem a peccato non redemit. Et iterum, si animam rationalem non
      habuit, verus homo non fuit, quia non habuit hominis complementum. Et hoc dicere absque
      dubio est erroneum.</p>
          <p xml:id="bb-d1e1550-d1e186">Et ideo est tertius modus dicendi verus et catholicus quod Christus assumsit verum corpus
      et veram animam cum suis potentiis vegetabili, sensibili et rationali. Et ratio huius est,
      quia Christus assumsit humanam naturam ut esset mediator Dei et hominum. Et quia perfectus
      mediator, ideo perfectus Deus et perfectus homo ; et quia perfectus homo non est nisi habeat
      corpus cum omnibus membris et animam cum omnibus potentiis, ideo omnia haec assumsit.
      Rursus, quia perfectus mediator fuit, ideo perfectus comprehensor fuit et perfectus viator,
      perfectus in contemplatione et perfectus in actione, perfectus in operatione et perfectus in
      passione. Et ad omnia haec sequitur quod habuit veram substantiam animae. Unde concedendae
      sunt rationes hoc ostendentes.</p>
        </div>
        <div xml:id="bb-d1e1550-Dd1e191">
          <head xml:id="bb-d1e1550-Hd1e193">Ad rationes</head>
          <p xml:id="bb-d1e1550-d1e196">Ad illud ergo quod primo obicitur de verbo Ioannis, dicendum quod illud dictum est per
      synecdochen, et caro accipitur ibi pro tota natura humana. Et si tu quaeras, quare ipse usus
      est illa synecdochica locutione, dicendum quod hoc ideo fecit quia natura assumta nobis est
      notior ex parte substantiae corporalis quam spiritualis. Et ideo, quia cognitio nostra
      incipit ab his quae sunt nobis magis nota, mysterium unionis humanae naturae cum divina
      magis descripsit ex parte carnis. Alia etiam ratio potest reddi : quia in assumtione carnis
      clauditur assumtio animae rationalis. Si enim assumsit quod minus ad assumtionem erat
      idoneum et magis ab assumente distabat, multo magis assumsit illud quod magis erat idoneum
      et magis conveniebat. </p>
          <p xml:id="bb-d1e1550-d1e199">Et per hoc patet responsio ad sequens, quare incarnatio potius dicitur quam animatio ; fit
      enim denominatio a parte notiori et ab ea parte in qua magis implicatur ratio totius.Et quod
      dicitur, quod denominatio debet fieri a digniori, dicendum quod hoc verum est, nisi alia
      ratio interveniat. </p>
          <p xml:id="bb-d1e1550-d1e202">Ad illud quod obicitur, quod unio ordinatur contra peccati originem, dicendum quod, si
      origo peccati sit a carne tamquam a deferente et sua infectione animam inficiente, nunquam
      tamen est in carne nisi ab anima, nec traductio carnis ex carne est nisi per virtutem animae
      ; et ideo curatio non tantum debebat respicere carnem, sed et animam, immo principalius
      animam quam carnem. Et propterea non suffecit assumere solam carnem.</p>
          <p xml:id="bb-d1e1550-d1e205">Ad illud quod obicitur, quod persona Verbi sufficit ad vivificandum et regenerandum carnem
      per intellectum et voluntatem, dicend um quod, etsi personae Verbi conveniat vivificare per
      modum efficientis, non tamen convenit vivificare per modum formae perficientis, et hoc
      ratione summae perfectionis quae est in Deo, propter quam non potest esse alicuius pars
      constitutiva ; et ideo secundum humanam naturam Christus formam creatam habuit completivam ;
      et sic certissime credendum est Christum assumsisse et veram carnem et veram animam
      rationalem.</p>
        </div>
      </div>
    </body>
  </text>
</TEI>