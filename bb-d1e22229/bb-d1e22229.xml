<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 24, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 24, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e22229">
        <head xml:id="bb-d1e22229-Hd1e119">III, D. 24, Dubia</head>
        <div xml:id="bb-d1e22229-Dd1e122">
          <head xml:id="bb-d1e22229-Hd1e124">Dub. I.</head>
          <p xml:id="bb-d1e22229-d1e127">In parte ista sunt dubitationes circa litteram. Et primo quaeritur de hoc quod dicit : Haec
      est laus fidei, si quod creditur non videtur. Sed contra : carere lumine potius est ad
      vituperium quam ad laudem, secundum illud Psalmi [48, 13] : <quote xml:id="bb-d1e22229-Qd1e129">Homo, cum in honore esse,
       non intellexit, comparatus est</quote> etc. Ergo videtur quod privatio visionis potius
      reddat fidem vituperabilem quam commendabilem. Item, si in hoc consistit laus fidei, quia
      credit quod non videt, cum in gloria nihil credatur nisi illud quod videtur, videtur quod
      laudabilior sit fides in via quam gloria in patria ; quod absurdum est dicere. Item, si in
      hoc consistit laus fidei, quia credit quod non videt ; sed omnis qui stitlte et falso
      credit, credit quod non videt : ergo qui stulte credit laudandus est.</p>
          <p xml:id="bb-d1e22229-d1e133">Respondeo : Dicendum quod privatio visionis facit ad laudem credulitatis, praesupposita
      tamen rectitudine in ipsa credulitate ; et hoc ex duplici causa : primo, propter
      humiliationem et captivationem intellectus, quae admodum est laudanda, sicut superbia
      intellectus admodum est vituperanda ; secundo, quia talis credulitas est a mera voluntate,
      non ab aliqua necessitate : nullus enim cogitur credere quod non videt. Et quia laus et
      vituperium consistunt circa opera voluntaria ; hinc est quod <name ref="#Augustine">Augustinus</name> dicit quod laus
      fidei est credere quod non vides : non propter privationem visionis tantum, sed propter
      positionem humilitatis et libertatis : humilitatis ex parte intellectus et libertatis ex
      parte voluntatis. Et per hoc patet responsio ad illud quod obicitur primo.</p>
          <p xml:id="bb-d1e22229-d1e139">Ad illud quod obicitur secundo de gloria, similiter patet responsio, quia <name ref="#Augustine">Augustinus</name> non
      loquitur de laude quacumque, sed de laude meriti ; et haec laus est in statu viae : non
      patriae, et circa actus viae, non circa actus patriae. Similiter patet ultimum, quia hoc non
      dicitur de quacumque credulitate, sed de credulitate recta et vera, non stulta et falsa.</p>
        </div>
        <div xml:id="bb-d1e22229-Dd1e146">
          <head xml:id="bb-d1e22229-Hd1e148">Dub. II.</head>
          <p xml:id="bb-d1e22229-d1e151">Item quaeritur de hoc quod dicit : 
            Cum <quote xml:id="bb-d1e22229-Qd1e153" source="http://scta.info/resource/rom10_17">fides sit ex auditu</quote> non modo exteriori, sed etiam
      interiori. Videtur enim hoc inconvenienter dici, quia, cum sensus visus plurimas rerum
      differentias nobis ostendat et nobilior sit, videtur quod magis fides debeat esse ex visu
      quam ex auditu. Item, fides Apostolorum fuit ex visu ita sicut ex auditu : ergo, si omnis
      fides subsequentium derivata fuit a fide Apostolorum, videtur quod magis debeat dici ex visu
      quani ex auditu. Item, cum fides sit habitus infusus, videtur quod nullo modo habeat ex
      auditu esse.</p>
          <p xml:id="bb-d1e22229-d1e154">Respondeo : Dicendum quod, sicut dicit <name ref="#Aristotle">Philosophus</name>, dupliciter contingit aliquid addiscere,
      videlicet per inventionem et per doctrinam. Et sensus quidem visus maxime dservit illi modo
      addiscendi qui est per inventionem ; sensus vero auditus illi modo qui est per doctrinam.
      Quoniam igitur ea quae fide novimus, non cognoscimus per inventionem, sed magis per
      doctrinam, per doctrinam, inquam, non solum praedicatoris loquentis per aurem corporis, sed
      etiam Spiritus Sancti loquentis per aurem cordis, hinc est quod in littera dicitur quod
      fides non tantum est ex auditu exteriori, sed etiam interiori. Et quamvis Apostoli multa
      didicerint videndo Christum, multo tamen plura didicerunt audiendo ipsum qui loqueretur
      exterius et qui loqueretur eis interius per Spiritum Sanctum. Et per hoc patet responsio ad
      primum et secundum obiectum.</p>
          <p xml:id="bb-d1e22229-d1e160">Ad illud vero quod obicitur, quod fides est per infusionem, non per auditum, dicendum quod
      fides quantum ad suum formate per infusionem est, sed quantum ad materiale, videlicet quoad
      notitiam illam qua cognoscitur quid est quod per nomen dicitur, est per auditum, ita quod
      unum est per auditum cordis et aliud per auditum corporis. Ideo generaliter dicit Apostolus
      fidem ex auditu esse, magis principaliter ratione auditus interioris quam exterioris. Et sic
      dicit <name>Gregorius</name> quod in vanum laborat sermo praedicatoris, nisi adsit illustratio doctoris
      interioris.</p>
        </div>
        <div xml:id="bb-d1e22229-Dd1e170">
          <head xml:id="bb-d1e22229-Hd1e166">Dub. III.</head>
          <p xml:id="bb-d1e22229-d1e169">Item quaeritur de hoc quod dicit : Alia sunt quae, nisi intelligamus, non credimus ; alia
      quae, nisi credamus, non intelligimus. Primo videtur quod ista divisio sit insufficiens,
      quoniam ipse <name ref="#Augustine">Augustinus</name> in originali addit tertium membrum, videlicet quod quaedam sunt quae
      cred untur et nunquam intelliguntur. Ergo videtur <name ref="#Lombard">Magister</name> insufficienter ponere divisionem
      credibilium. Item, videtur implicare falsum, quod quaedam sunt quae prius creduntur quam
      intelligantur. Si enim credere est cogitare cum assensione, et cogitare est intelligere,
      videtur quod omne credere praecedat intelligere. Si tu dicas quod <name ref="#Augustine">Augustinus</name> intelligit de
      intellectu, qui innititur rationi, tunc videtur quod falsum dicat quod quaedam sunt quae
      prius intelliguntur quam credantur, quia dicitur Isaiae 7, 9 secundum aliam translationem :
      Nisi credideritis, non intelligetis : ergo illud intelligere semper sequitur ipsum
      credere.</p>
          <p xml:id="bb-d1e22229-d1e181">Iuxta hoc etiam quaeritur, quae sunt illa credibilia, de quibus dicit <name ref="#Augustine">Augustinus</name> quod
      creduntur et nunquam intelliguntur , cum videamus quod omnia credibilia per rationes satis
      probabiles affirmentur.</p>
          <p xml:id="bb-d1e22229-d1e187">Respondeo : Dicendum quod intelligere dicitur dupliciter, secundum quod <name ref="#Lombard">Magister</name> innuit in
      littera, Uno modo intelligere dicitur large nosse quid est quod dicitur per nomen ; et illud
      intelligere semper praecedit assensum fidei, nec alliquid creditur quin isto modo prius
      intelligatur. Alio modo intelligere, hoc est ratione praevia cogitare ; iuxta quod dicit
      <name ref="#Augustine">Augustinus</name> : Quod intelligimus, debemus rationi ; quod credimus, auctoritati. Et de isto
      intelligit <name ref="#Augustine">Augustinus</name>, cum dicit quod quaedam sunt quae prius creduntur et postea
      intelliguntur, sicut sunt articuli fidei, qui sunt, supra rationem. Quaedam sunt quae non
      prius creduntur quam intelligantur, sicut sunt antecedentia ad fidem et ea quae sunt de
      dictamine iuris naturalis, sicut Deum esse, Deum esse bonum. Quaedam sunt quae creduntur et
      nunquam intelliguntur, quia non possunt ratione probari, sicut est historia, humana gesta
      percurrens. Nemo enim probare potest per rationem quod Abraham genuit Isaac, sed solum per
      auctoritatem. Et sic patet quod intelligere aliquando praecedit fidem, aliquando sequitur
      secundum istum modum accipiendi, quamvis secundum primum semper praecedat.</p>
          <p xml:id="bb-d1e22229-d1e199">Et per hoc patet responsio ad omnia quaesita. Nam quod primo obicitur de insufficientia
      divisionis, dicendum quod <name ref="#Lombard">Magister</name> non intendit hic dividere credibilia, sed ostendere
      quomodo fides et intellectus circa idem possunt se compati et qualiter circa idem habeant
      ordinari. Ad aliud similiter patet responsio, quia procedit de intelligere secundum quod
      primo modo accipitur. Ultimum similiter patet.</p>
        </div>
        <div xml:id="bb-d1e22229-Dd1e212">
          <head xml:id="bb-d1e22229-Hd1e208">Dub. IV.</head>
          <p xml:id="bb-d1e22229-d1e211">Item quaeritur de hoc quod dicit : Quid est Deum scire, nisi eum mente conspicere
      firmiterque percipere ? Hoc enim videtur falsum, quia aut loquitur de conspectu mentis qui
      est per speciem aut de eo qui est per speculum et in aenigmate. Si de eo qui est per
      speculum, videtur falsum, quia hoc non est scire, sed potius credere. Si de eo qui est per
      speciem, hoc videtur similiter falsum, quia tunc non sciretur Deus nisi in patria ;
      <name ref="#JohnDamascenus">Damascenus</name> autem dicit quod cognitio existendi Deum omnibus est inserta. Item, dicit
      <name ref="#Augustine">Augustinus</name>, XII De civitate Dei, quod <quote xml:id="bb-d1e22229-Qd1e219">quidquid scitur, scientis comprehensione
       finitur</quote>. Ergo, si Deus nullo modo scientis comprehensione finitur, videtur quod
      nullo modo possit sciri. Item, Dionysius dicit, secundum illud Psalmi [17, 12] quod Deus
      posuit tenebras latibulum suum. Igitur videtur impossibile Deum mente conspicere.</p>
          <p xml:id="bb-d1e22229-d1e223">Respondeo : Dicendum quod <name ref="#Augustine">Augustinus</name> hic loquitur de cognitiqne experimentali, quam quis
      habet de Deo sive in patria sive in via : in patria quidem perfecte, sed in via imperfecte ;
      neutra tamen habetur nisi a mundis corde. Unde haec scientia sapientia est, quia secum habet
      iunctum saporem ; et per hanc illuminatur intellectus et stabilitur affectus. Et ideo dicit
      quod Deum scire non est aliud quam mente conspicere firmiterque percipere.</p>
          <p xml:id="bb-d1e22229-d1e229">Ad illud ergo quod obicitur, quod non potest intelligi de cognitione viae nec de cognitione
      patriae, dicendum quod immo de cognitione viae intelligi potest. Sed cognitio viae multos
      habet gradus. Cognoscitur enim Deus in vestigio, cognoscitur in imagine, cognoscitur et in
      effectu gratiae, cognoscitur etiam per intimam unionem Dei et animae, iuxta quod dicit
      Apostolus : qui adhaeret Deo unus spiritus est. Et haec est cognitio excellentissima, quam
      docet Dionysius, quae quidem est in ecstatico amore et elevat supra cognitionem fidei
      secundum statum communem ; et de hac intelligit hic <name ref="#Augustine">Augustinus</name> et <name ref="#Lombard">Magister</name>.</p>
          <p xml:id="bb-d1e22229-d1e238">Ad illud quod obicitur, quod scire est comprehendere ; dicendum quod <name ref="#Augustine">Augustinus</name> definit ibi
      scire secundum quod competit Deo ; et Deus, quidquid scit, scit scientia comprehensionis,
      quia totam rem plene cognoscit ; hoc autem modo non scitur Deus a nobis.</p>
          <p xml:id="bb-d1e22229-d1e245">Ad illud Dionysii similiter patet responsio, quia vult dicere quod Deus non conspiciatur in
      via in claritate suae essentiae, sed quod conspicitur in effectu gratiae et experientia
      suavitatis suae per ipsam anagogicam unitionem.</p>
        </div>
      </div>
    </body>
  </text>
</TEI>