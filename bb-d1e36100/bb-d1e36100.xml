<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 38, A. 1, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 38, A. 1, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e36100">
        <head xml:id="bb-d1e36100-Hd1e119">III, D. 38, A. 1, Q. 5</head>
        <head xml:id="bb-d1e36100-Hd1e122" type="question-title">De ipsius mendacii divisione.</head>
        <p xml:id="bb-d1e36100-d1e125">Quinto quaeritur de ipsius mendacii divisione. Dividit enim <name ref="#Augustine">Augustinus</name> et <name ref="#Lombard">Magister</name> mendacium
    per tres differentias primas, videlicet in officiosum, iocosum et perniciosum.</p>
        <div xml:id="bb-d1e36117" type="rationes-principales">
          <head xml:id="bb-d1e36100-Hd1e136">Rationes Principales</head>
          <p xml:id="bb-d1e36100-d1e139">Sed contra istam divisionem obicitur. Primo, ratione primi membri. Officiosum enim
      mendacium dicitur quod alicui prodest ; sed quod mendacium prosit, hoc est valde per
      accidens, cum sit malum : ergo penes hoc quod est prodesse non est aliquam speciem ipsius
      mendacii assignare.</p>
          <p xml:id="bb-d1e36100-d1e142">Item, idem mendacium secundum speciem potest prodesse et potest obesse. Ergo penes ista non
      contingit assignare ipsius mendacii species diversas.</p>
          <p xml:id="bb-d1e36100-d1e145">Item, contra secundam differentiam obicitur, quae quidem est mendacium iocosum, quoniam
      sicut contingit peccatum mendacii ioco perpetrari, ita etiam et alias peccatorum
      differentias. Ergo, si alia peccata non habent dividi per iocosum et non iocosum, videtur
      quod nec ipsum mendacium.</p>
          <p xml:id="bb-d1e36100-d1e148">Item, cum quis falsum dicit intendens iocare, non intendit fallere ; <quote xml:id="bb-d1e36100-Qd1e150">sed mendacium,
       ut dicit <name ref="#Augustine">Augustinus</name>, est falsa vocis significatio cum intentione fallendi</quote> : ergo
      ubi iocus intervenit, ibi non est mendacium. Videtur ergo quod mendacium iocosum non sit
      species mendacii, immo potius defectus et diminutio ipsius.</p>
          <p xml:id="bb-d1e36100-d1e158">Item, obicitur contra tertiam differentiam, quae est mendacium perniciosum. Si enim
      perniciosum dicitur mendacium quod inducit mortem, et omne peccatum mortale inducit mortem,
      esse perniciosum est generale omni peccato mortali : ergo non est differentia mendacii.</p>
          <p xml:id="bb-d1e36100-d1e161">Item, mendacium perniciosum si distinguitur ab aliis, aut hoc est ratione materiae aut
      ratione voluntatis. Ratione materiae non, ut videtur, quia in qualibet materia, potest homo
      mentiri graviter et perniciose, si mentiatur ex malignitate. Nec ratione voluntatis, quoniam
      in quolibet genere, mendacii potest voluntas inordinate moveri et inducere mortem sive
      perniciem in mentiente. Ergo non videtur quod sit differentia specialis mendacii. Item,
      obicitur contra differentias praedictas, quoniam <name ref="#Augustine">Augustinus</name> dividit mendacium in octo
      differentias. Aut ergo divisio illa est superflua aut ista est diminuta aut necesse est unam
      reduci ad aliam. Si ergo reducitur, quaeritur per quam viam ; quaeritur etiam quis sit
      specierum mendacii numerus et quae sufficientia.</p>
        </div>
        <div xml:id="bb-d1e36151">
          <head xml:id="bb-d1e36100-Hd1e170">Conclusio</head>
          <head xml:id="bb-d1e36100-Hd1e173" type="question-title">Tria sunt genera mendaciorum, quae secundum varietatem intentionis
      mentientium subdividuntur in octo membra.</head>
          <p xml:id="bb-d1e36100-d1e176">Respondeo : Ad praedictorum intelligentiam est notandum quod, cum mendacium habeat pro
      formali et completivo intentionem fallendi, secundum intentionem ipsius mentientis habet in
      species diversificari. Mentiens autem aut intendit prodesse aut delectare aut laedere.
      Secundum quod intendit prodesse, est mendacium officiosum ; secundum quod intendit
      delectare, est mendacium iocosum ; secundum quod intendit laedere, est mendacium
      perniciosum. Laedere autem potest aliquis dupliciter : vel damno temporali vel damno
      spirituali. Et si laedit damno temporali, hoc potest esse dupliciter : aut simpliciter
      laedit aut ita laedit unum, quod alteri prodest. Et secundum hoc sunt tres differentiae
      mendacii perniciosi, quarum una consistit in eo genere mendacii quo quis mentitur in
      doctrina religionis ; et hoc quidem facit ad nocumentum boni spiritualis, scilicet fidei.
      Alia differentia consistit in hoc ut mendacium simpliciter obsit : Tertia vero differentia
      in hoc quod mendacium non simpliciter obest, sed alicui prodest, alicui obest. Si vero quis
      mentitur ut delectet, sic est mendacium iocosum ; et sic potest esse dupliciter : aut ut
      delectet alterum, et sic est mendacium simpliciter iocosum ; aut ut delectet semetipsum in
      mentiendo, et sic est mendacium libidinosum. Si vero quis mentitur ut prosit alteri, aut
      mentitur ut prosit in rebus, et sic est una differentia mendacii officiosi ; aut ut prosit
      in salute et vita corporis, et sic est alia ; aut ut prosit in sanctitate et castitate
      mentis, et sit est tertia.</p>
          <p xml:id="bb-d1e36100-d1e179">Et sic patet quod tria sunt genera mendaciorum prima, quae subdividuntur in octo membra,
      ita quod utraque divisio sumpta est secundum variationem intentionis mentientis et una
      illarum in altera habet includi, et hoc satis rationabiliter, sicut tactum est. Et per hoc
      patet responsio ad illud quod ultimo quaerebatur.</p>
        </div>
        <div xml:id="bb-d1e36167">
          <head xml:id="bb-d1e36100-Hd1e186">Ad Rationes</head>
          <p xml:id="bb-d1e36100-d1e189">Ad illud vero quod primo obicitur in contrarium, quod accidit mendacio quod prosit,
      dicendum quod verum est quantum est de ratione sui generis. Quia tamen in moribus intentio
      imponit nomen operi, ex ipsa intentione potest illa conditio adeo fieri mendacio
      essentialis, ut secundum ipsam accipiantur diversae species ipsius mendacii.</p>
          <p xml:id="bb-d1e36100-d1e192">Ad illud quod obicitur, quod idem mendacium secundum speciem potest obesse et prodesse,
      dicendum quod illud verum est loquendo de mendacio quantum ad sermonem exteriorem, sed non
      est verum de ipso quantum ad interiorem intentionem ; mendacium autem non sortitur speciem a
      falsa locutione, sed potius ab ipsa intentione, sicut tactum est.</p>
          <p xml:id="bb-d1e36100-d1e195">Ad illud quod obicitur, quod alia peccata habent fieri ioco sicut et mendadum dicendum quod
      denominationes non fiunt ab his quae raro accidunt, sed ab his quae frequenter. Licet igitur
      contingat alia peccata per iocum perpetrari, quia tamen non ita frequenter alia
      coinmittuntur ioco secundum quod ipsum mendacium : hinc est quod esse iocosum non est
      differentia alterius peccati sicut mendacii. Praeterea, etsi omnia opera sortiantur
      denominationem ab ipsa intentione, maxime sermo ab intentione denominatur ; et quia
      mendacium est in sermone, inde est quod magis denominatur iocosum, quando fit intentione
      ludendi, quam alia peccata.</p>
          <p xml:id="bb-d1e36100-d1e198">Ad illud quod obicitur, quod ubi intervenit iocus, ibi non est intentio fallendi, dicendum
      quod, sicut in littera explanabitur, cum dicitur : mendacium est falsa vocis prolatio cum
      intentione fallendi, secundum quod generaliter accipitur, non idem est fallere quod
      decipere, sed idem est fallere quod falsum dicere. Unde sensus est : cum intentione
      fallendi, hoc est falsum dicendi ; et hoc utique convenit mendacio iocoso, licet minus
      complete quam pernicioso.</p>
          <p xml:id="bb-d1e36100-d1e202">Ad illud quod obicitur quod esse perniciosum convenit omni generi peccati mortalis,
      dicendum quod perniciosum assignatur esse differentia ipsius peccati, non quia sit proprium
      eius simpliciter, sed hoc est ratione mendacii officiosi, contra quod distinguitur
      perniciosum, quia illud prodest et istud obest ; et quoniam alia genera peccatorum non ita
      distinguuntur per officiosum sicut mendacium, hinc est quod nec ita distinguuntur per
      perniciosum.</p>
          <p xml:id="bb-d1e36100-d1e205">Ad illud quod obicitur, utrum distinguatur ratione materiae vel voluntatis, dicendum quod
      ratione voluntatis principaliter, licet etiam posset dici quod ratione materiae quantum ad
      illam differentiam mendacii perniciosi, quae quidem consistit in doctrina religionis. Et si
      tu obicias, quod ista prava voluntas potest esse in omni genere mendacii, iam patet
      responsio, quia hoc est falsum, secundum quod explanatum est, quia, secundum quod verba
      deserviunt intentioni, fit diversificatio specierum mendacii.</p>
        </div>
      </div>
    </body>
  </text>
</TEI>