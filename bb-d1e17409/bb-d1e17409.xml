<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 19, A. 1, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 19, A. 1, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e17409">
        <head xml:id="bb-d1e17409-Hd1e119">III, D. 19, A. 1, Q. 4</head>
        <head xml:id="bb-d1e17409-Hd1e122" type="question-title">Utrum per passionem Christi absolvamur a poena peccati.</head>
        <p xml:id="bb-d1e17409-d1e125">Quarto quaeritur, an per passionem Christi absolvamur a poena peccati.</p>
        <div xml:id="bb-d1e17420" type="rationes-principales">
          <head xml:id="bb-d1e17409-Hd1e130">Rationes Principales</head>
          <p xml:id="bb-d1e17409-d1e133">Et quod sic, videtur. 1 Petri 2, 24 : <quote xml:id="bb-d1e17409-Qd1e135">Peccata nostra pertulit in corpore suo super
       lignum</quote> ; quod exponens <name ref="#Lombard">Magister</name> in littera dicit quod <quote xml:id="bb-d1e17409-Qd1e141">portare peccata
       nostra, hoc est portare poenam peccatorum nostrorum</quote>. Et hoc confirmatur per illud
      Isaiae 53, 4 : <quote xml:id="bb-d1e17409-Qd1e144">Vere languores nostros ipse tulit et infirmitates nostras ipse
       portavit</quote>.</p>
          <p xml:id="bb-d1e17409-d1e148">Item, Zachariae 9, 11 : <quote xml:id="bb-d1e17409-Qd1e150">Tu autem in sanguine testamenti tui eduxisti vinctos de
       lacu, in quo non erat aqua</quote>. Si ergo educi de lacu sine aqua est liberari a poeria,
      videtur quod per sanguinem Christi liberemur a poena peccati.</p>
          <p xml:id="bb-d1e17409-d1e154">Item, passio Christi maxime fuit poenalis et Deo placita et pro nobis etiam fuit soluta ;
      sed quod talis conditionis est maxime habet liberare a poena : ergo etc,</p>
          <p xml:id="bb-d1e17409-d1e157">Item, tolerantia poenae plus ordinatur ad relaxationem poenae quam ad deletionem culpae. Si
      ergo per passionem Christi fit iustificatio, sicut supra ostensum est, multo fortius fit
      poenarum relaxatio.</p>
          <p xml:id="bb-d1e17409-d1e161">Sed contra : <quote xml:id="bb-d1e17409-Qd1e163">Resurrectio Christi est causa nostrae resurrectionis</quote>, sicut
      dicitur in Glossa, I ad Coririthios 15, 12 ; sed per resurrectionem nostram habemus liberari
      a poena et a miseria : ergo videtur quod Christi resurrectio, non passio, liberet nos a
      poena.</p>
          <p xml:id="bb-d1e17409-d1e167">Item, Christus patiendo dedit nobis exemplum et materiam compatiendi. Si ergo poena
      consistit in passione et compassione, videtur quod passio Christi potius sit causativa
      poenae quam liberativa a poena.</p>
          <p xml:id="bb-d1e17409-d1e170">Item, poenitentia omnis poenalis est : nam poenitere est poenam tenere. Si ergo per
      passionem Christi liberati sumus a poena, videtur quod iam non sit opus poenitentia ; sed
      hoc est falsum : ergo et primum.</p>
          <p xml:id="bb-d1e17409-d1e173">Ite, si passio Christi liberat a poena, aut ergo a temporali aut aeterna. A temporali non,
      quia eisdem poenis temporalibus subiacemus nunc quia subiacebant qui erant ante passionem.
      Ab aeterna non, quia nullus, qui esset in inferno damnatus, fuit per passionem Christi
      liberatus. Videtur ergo quod mediante Christi passione non sumus ab aliqua poena
      liberati.</p>
        </div>
        <div xml:id="bb-d1e17469">
          <head xml:id="bb-d1e17409-Hd1e179">Conclusio</head>
          <head xml:id="bb-d1e17409-Hd1e182" type="question-title">Passio Christi nos liberavit a poena peccati temporali, aeterna et
      inter utramque media.</head>
          <p xml:id="bb-d1e17409-d1e185">Respondeo : Dicendum quod passio Christi nos liberavit a poena temporali et ab aeterna et
      ab ea quae est inter utramque media. A poena, inquam, temporali nos liberat, dum virtute
      illius condonantur nobis peccata, non solum quantum ad culpam et reatum poenae aeternae, sed
      etiam quantum ad dimissionem poenae satisfactoriae ; sicut habet fieri in sacramento
      baptismi. A poena aeterna nos liberat liberando a culpa. Dum enim per passionem Christi
      nobis gratia impetratur, per quam culpa dimittitur, nobis debitum poenae aeternae mortis
      relaxatur. Liberat etiam a poena, quae quodam modo est inter utramque istarum poenarum
      media, quae quidem fuit carentia visionis divinae ex merito peccati Adae ; et illa quidem,
      etsi fuerit ad tempus propter gratiam repertam in eis qui detinebantur in limbo, deberet
      tamen habere aeternitatem, habito respectu ad culpam Adae unde quantumcumque passio dilata
      esset, divina praesentia fuisset ei subtracta nisi Deus adinvenisset aliam viam. Et ab hac
      poena liberati sumus per passionem Christi. Et sic patet quod per omnem modum verum est
      passionem Christi efficacem esse ad liberandum nos a poena peccati. Et rationes quae hoc
      ostendunt concedendae sunt.</p>
        </div>
        <div xml:id="bb-d1e17482">
          <head xml:id="bb-d1e17409-Hd1e192">Ad Rationes</head>
          <p xml:id="bb-d1e17409-d1e195">Ad illud vero quod primo obicitur in contrarium, quod resurrectio Christi nos liberat a
      poena magis quam passio, dicendum quod, sicut supra dictum fuit de iustificatione, quod
      iustificatio potest attribui passioni ratione termini a quo, scilicet ratione amotionis
      mali, et resurrectioni ratione termini ad quem, scilicet ratione collationis boni. Sic etiam
      glorificatio ; quae est liberatio a poena et miseria, utrique potest attribui ; ratione vero
      liberationis a poena potius attribuitur passioni.</p>
          <p xml:id="bb-d1e17409-d1e198">Ad illud vero quod obicitur, quod passio Christi praebet nobis exemplum patiendi, dicendum
      quod, etsi passio Christi liberet a poena, non tamen ab omni poena liberat. Liberat enim a
      poena oppressiva, sed non liberat a poena promotiva. Et quoniam poena, in qua exercetur
      patientia et misericordia sive pietas, est promotiva, ideo passio Christi ab illa non
      liberat, sed ad illam animat et animando facit ut poena illa non possit opprimere nec
      praevalere ; et isto modo posset dici quodam modo liberare ab illo genere poenae, non ut non
      affligat, sed ut non praevaleat.</p>
          <p xml:id="bb-d1e17409-d1e201">Ad illud quod obicitur, quod passio Christi non liberat a poena poenitentiae, dicendum quod
      immo liberat quantum est de se ; quia, secundum quod dicitur in littera, in baptismo omnis
      poena, quae pro peccato debetur, penitus relaxatur ; sed, cum homo peccata iterat, reddit se
      indignum tanto beneficio, et ideo per passionem non remittitur ei tota poena, sed minoratur,
      secundum quod dicit <name ref="#Lombard">Magister</name> in littera, quantum decet et expedit, salva divina
      iustitia.</p>
          <p xml:id="bb-d1e17409-d1e207">Ad illud vero quod obicitur, quod non liberat a poena temporali nec a poena aeterna,
      dicendum quod ratio illa peccat secundum consequens. Non enim sequitur, quodsi hoc modo non
      liberat a poena temporali et aeterna, quod propter hoc nullo modo. Quamvis enim non liberet
      a poena aeterna eos qui sunt in malo obstinati, liberat tamen eos qui volunt et possunt ad
      Christum converti. Rursus, quamvis non liberet a poena temporali in praesenti, ut a fame et
      a siti, liberabit tamen in futuro, quando novissima omnium destruetur inimica mors. Liberat
      etiam ab aliquibus poenis temporalibus, ad quas essemus obligati merito peccatorum
      nostrorum, nisi interveniret passio Christi.</p>
        </div>
      </div>
    </body>
  </text>
</TEI>