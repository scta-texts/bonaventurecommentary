<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 25, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 25, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e23092">
        <head xml:id="bb-d1e23092-Hd1e119">III, D. 25, Dubia</head>
        <div xml:id="bb-d1e23092-Dd1e122">
          <head xml:id="bb-d1e23092-Hd1e124">Dub. I.</head>
          <p xml:id="bb-d1e23092-d1e127">In parte ista sunt quaestiones circa litteram. Et primo quaeritur de hoc quod dicit : Fides
      magna dicitur cognitione et articulorum quantitate vel constantia et devotione. Videtur enim
      primo hic esse superfluitas, quia magister Hugo non ponit nisi duo, secundum quae attenditur
      profectus fidei, videlicet cognitionem et affectionem ; <name ref="#Lombard">Magister</name> vero ponit hic quatuor :
      ergo videtur quod ille sit diminutus vel ipse superfluus. Item, eadem fide qua creditur unus
      articulus creduntur et ceteri : ergo non videtur quod dicatur magna ab articulorum
      quantitate.</p>
          <p xml:id="bb-d1e23092-d1e133">Respondeo : Dicendum est ad hoc quod fides duplicem habet magnitudinem : unam per
      comparationem ad obiectum ; et haec attenditur in articulorum quantitate, et vocatur hic
      articulorum quantitas ipsorum articulorum dignitas : articuli enim non sunt de quacumque
      veritate, sed de Veritate summa. Et penes hoc quantitas fidei aequalis est secundum
      diversitatem temporum, aequalis est etiam secundum pluralitatem articulorum, quantum ad id
      quod est in eis principale, scilicet quantum ad ipsam primam Veritatem. Quantum vero ad
      connotatum bene posset concedi quod unus articulus est dignior alio, ut illi qui sunt de
      Divinitate digniores sunt quam illi qui sunt de humanitate.</p>
          <p xml:id="bb-d1e23092-d1e136">Habet etiam magnitudinem per comparationem ad subiectum ; et quia fides respicit subiectum
      secundum triplicem vim, videlicet secundum potentiam intellectivam et secundum potentiam
      affectivam et secundum potentiam interpretativam, secundum hoc attenditur in fide magnitudo
      secundum triplicem modum, videlicet per comparationem ad intellectivam dicitur magna
      cognitione, per comparationem ad affectivam dicitur magna devotione, per comparationem ad
      interpretativam dicitur magna constantia. Tunc enim fides constans est, quando aliquis
      libere confitetur quod credit. Et sic patet praedictorum quatuor numerus et
      sufficientia.</p>
          <p xml:id="bb-d1e23092-d1e139">Aliter potest dici, et magis secundum intentionem <name ref="#Lombard">Magistri</name>, quod, cum fides respiciat
      intellectum et affectum, secundum quod supra habitum est, magnitudo eius sumitur tam ex
      parte huius quam ex parte illius. A parte autem intellectus dupliciter potest attendi maior
      magnitudo in fide : aut quia clarius cognoscit ipsum creditum aut quia cognoscit ipsum in
      pluribus sive distinctius. Primo modo dicitur fides magna cognitione ; secundo ; articulorum
      quantitate, quia articulos novit melius distinguere. Similiter ex parte affectus dupliciter
      attenditur magnitudo : aut quia firmius adhaeret aut quia intensius. Primo modo dicitur esse
      magna constantia, secundo modo dicitur magna devotione. Et sic ista quatuor reducuntur ad
      illa duo quae ponit magister Hugo. Et per hoc patet responsio ad obiecta ; patet etiam quod
      non est aliqua contrarietas nec est superfluitas.</p>
        </div>
        <div xml:id="bb-d1e23092-Dd1e146">
          <head xml:id="bb-d1e23092-Hd1e148">Dub. II.</head>
          <p xml:id="bb-d1e23092-d1e151">Item quaeritur de hoc quod dicit : <quote xml:id="bb-d1e23092-Qd1e153">Quibusdam videtur quod suffecerit illis quatuor
       tantum credere, scilicet nativitatem et mortem et resurrectionem et adventum ad
       iudicium</quote>. Cum enim isti articuli ita bene essent ignoti sicut alii, videtur quod
      non magis tenerentur cognoscere istos quam alios. Quaeritur ergo : quare magis debebant ista
      credere de Mediatore quam alia ?</p>
          <p xml:id="bb-d1e23092-d1e157">Respondeo : Dicendum quod ista quatuor principaliter debebat habere fides illorum, quibus
      innitebatur tamquam magis opportuna. Nam primum quidem credebant tamquam ipsius fidei
      Mediatoris fundamentum, videlicet ipsam nativitatem. Secundum vero, videlicet ipsam
      passionem, ut provocaret ad amorem. Tertium vero, scilicet ipsam resurrectionem, ut
      sublevaret ad spem. Quartitm vero, scilicet adventum ad iudicium, ut gubernaret per timorem.
      Et quia opmibus erat necessarium ad salutem recte credere, amare, sperare et timere, ideo
      oportuit aliquos quatuor istos articulos credere explicite, ut alii, qui innitebantur
      credendo implicite, salvari passent.</p>
          <p xml:id="bb-d1e23092-d1e160">Vel aliter. Quia nullus poterat merito suo liberari a contagione vel obligatione peccati
      originalis, oportuit quod crederent se per meritum Christi passe salvari et per
      satisfactionem eius. In merito autem est ista quatuor considerare, videlicet personam
      satisfacientis et modum satisfaciendi et eius praemium et praemiandi modum. Quantum ad
      personam satisfacientis, oportebat credere nativitatem ; quantum ad modum satisfaciendi,
      oportebat credere passionem ; quantum ad praemium, oportebat credere resurrectionem ;
      quantum ad modum, oportebat credere adventum ad iudicium.</p>
        </div>
        <div xml:id="bb-d1e23092-Dd1e164">
          <head xml:id="bb-d1e23092-Hd1e166">Dub. III</head>
          <p xml:id="bb-d1e23092-d1e169">Item quaeritur de hoc quod dicit de Ioanne Baptista, quod de morte Christi et descensu ad
      inferos dubitasse videtur. Si enim mori et ad inferos descendere est articulus, et Ioannes
      de hoc dubitavit, ergo fuit infidelis. Sed constat Ioannem non fuisse infidelem, cum Dominus
      laudet eum ibi, Matthaei 11, 11 : ergo non dubitavit. Item, Ioannes ei perhibuerat
      testimonium et aliis notum fecerat Christum : ergo non videtur quod ipse dubitaverit, cum
      misit discipulos suos ad Christum. Et hoc est quod dicit Chrysostomus, super 11, 3 Matthaei
      : <quote xml:id="bb-d1e23092-Qd1e171">Ioannes, qui a Spiritu Sancto didicerat quidquid audierat, qui ceteris
       praedicaverat, qui testimonium perhibuerat, qui columbam viderat, quare sic quaerit ? Si
       ignorat, quomodo testis fuit Ioannes ? Tu ante signa divulgaveras modo post mortuos
       suscitatos, cum iam omnibus quasi notus est, numquid tibi non notus ? Absit</quote>. Si tu
      dicas quod non dubitavit, sed ad modum dubitantis se habuit, obicitur contra hoc auctoritate
      <name ref="#Ambrose">Ambrosii</name>, Super Lucam, ubi sic ait : Ioannes novit Dei Filium, sed non ipsitm ad infetos
      descensurum. Item, Lucae 7, 19 in Glossa : Poterat pius vates, quem venturum praedixerat,
      non moriturum credidisse. Hoc ipsum dicit Gregorius in quadam Homilia, et tangitur in
      littera.</p>
          <p xml:id="bb-d1e23092-d1e178">Respondeo : Dicendum quod sancti Doctores in hac quaestione dissentire videntur. Nam quidam
      videntur velle ipsum non dubitasse ; alii vero videntur velle dicere ipsum dubitasse. Et ex
      hac ipsa contrarietate quidam haeretici sumpserunt occasionem errandi, ut dicerent Ioannem
      damnatum esse, quia in fine dubitavit in fide. Sed certe ab hoc discordat textus
      evangelicus, in quo praecipue laudatur Ioannes ; discordant etiam omnes doctores catholici
      et etiam universalis Ecclesia, quae Ioannem non tantum sanctum, sed etiam sanctissimum
      praedicat et in eius nativitate et decollatione solemnizat. Ideo, licet sancti Doctores
      videantur sibi dissentire, idem tamen sentiunt secundum rem.</p>
          <p xml:id="bb-d1e23092-d1e181">Propter quod intelligendum est quod triplex est modus dubitandi. Est enim quaedam dubitatio
      proveniens ex infidelitate, sicut dubitaverunt Iudaei ; et est dubitatio proveniens ex
      tarditate, sicut dubitaverunt discipuli, quibus dicitur Lucae ultimo, 25 : <quote xml:id="bb-d1e23092-Qd1e183">O stulti
       et tardi corde ad credendum</quote> ; et est dubitatio proveniens ex pietate, sicut
      aliquis ex compassione magna et admiratione ad modum dubitantis se habet. Dicendum est
      igitur quod primo et secundo genere dubitationis Ioannes nullo modo dubitavit, dubitaverunt
      tamen discipuli eius ; et sic intelligunt Sancti, qui dicunt eum non dubitasse, sed
      dubitationi discipulorum consuluisse. Ideo enim eos misit ad Christum, ut videntes mirabilia
      quae faciebat converterentur ad ipsum. Si autem loquamur de tertio genere dubitationis, sic
      dixerunt alii Sancti Ioannem dubitasse non dubitatione vacillalionis, sed potius cuiusdam
      admirationis et compassionis, quae facit hominem se habere ad modum dubitantis ; et hoc est
      quod dicit Glossa, Lucae 7, 19 et Matthaei 11, 3 : Non fide, sed pietate dubitavit. Et sic
      patet quod nulla est contrarietas inter auctoritates praemissas.</p>
        </div>
        <div xml:id="bb-d1e23092-Dd1e188">
          <head xml:id="bb-d1e23092-Hd1e190">Dub. IV.</head>
          <p xml:id="bb-d1e23092-d1e193">Item quaeritur de hoc quod dicit : Fides, spes, caritas et operatio secundum aliquid
      aequalia sunt. Sed contra : contingit aliquem habere habitus virtutum et non operationem :
      ergo videtur quod operatio non aequetur ipsis habitibus. Item, I ad Corinthios 13, 2 :
       <quote xml:id="bb-d1e23092-Qd1e195">Si habuero fidem, ita ut montes transferam, caritatem autem non habuero</quote>
      etc. Ergo videtur quod aliquis possit habere magnam fidem, ita quod nullam habeat
      caritatem.</p>
          <p xml:id="bb-d1e23092-d1e199">Respondeo : Dicendum breviter quod illa quatuor aequalia sunt, secundum quod dicitur super
      illud Apocalypsis 21, 16, quod latera civitatis erant aequalia. Dicitur enim ibi quod latera
      civitatis sunt fides, spes, caritas et operatio. De modo autem aequalitatis ipsarum virtutum
      dicetur infra planius, ubi est quaestio et sermo specialis. Ad praesens autem tantum dixisse
      sufficit quod haec quatuor sunt aequalia secundum rationem merendi, quando sunt informata
      gratia. Tantum enim ipsa caritas est meritoria in suo actu, quantum et fides, in uno et
      eodem homine. Similiter tantum meretur operatio procedens ab habitu, quantum placet ipse
      habitus. Quia enim una est gratia gratum faciens, quae facit animam Deo placere per habitus
      et operationes, hinc est quod necesse est ista quatuor esse aequalia secundum divinam
      acceptionem, ac per hoc secundum efficaciam merendi.</p>
          <p xml:id="bb-d1e23092-d1e202">Ad illud ergo quod obicitur, quod habitus possunt esse sine operibus, dicendum quod non
      assignatur hic aequalitas habituum ad operationes in omnibus, sed in his qui habent habitus
      simul cum ipsis operationibus ab ipsis egredientibus. Praeterea, non intelligit de operibus
      exterioribus, immo de operationibus interioribus, quae consistunt in motu et usu liberi
      arbitrii. Et ille quidem usus bonitatem habet iuxta mensuram habitus virtutis gratuitae ;
      illa enim praecipue est <quote xml:id="bb-d1e23092-Qd1e204">quae habentem perficit et opus eius bonum reddit</quote>.</p>
          <p xml:id="bb-d1e23092-d1e208">Ad illud quod obicitur, quod magna fides potest haberi sine caritate, dicendum quod
      Apostolus ibi loquitur de fide informi ; sed littera ista intelligi habet de fide formata.
      Et ista sufficiant circa litteram ; nam illa quae praemittuntur de fide Cornelii satis per
      se sunt plana.</p>
        </div>
      </div>
    </body>
  </text>
</TEI>