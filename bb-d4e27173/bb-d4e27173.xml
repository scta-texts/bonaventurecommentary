<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Dubia</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Dubia</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e27173">
        <head xml:id="bb-d4e27173-Hd1e108">Dubia</head>
        <div xml:id="bb-d4e27173-Dd1e111">
          <head xml:id="bb-d4e27173-Hd1e113">Dub. I.</head>
          <p xml:id="bb-d4e27173-d1e116">In parte ista sunt dubitationes circa litteram. Et primo de hoc quod dicit : Si vero
            non sufficit dolor interior simul cum poena iniuncta, addet Deus poenam. Videtur enim
            falsum, quia iste qui fecit poenitentiam iniunctam, fecit totum ad quod tenebatur :
            ergo, illa completa, est absolutus : ergo non debet amplius poenam reddere. Item,
            sacerdos est arbiter inter peccatorem et Deum ; sed, si sacerdos iniungat peccatori
            poenitentiam maiorem, peccator tenetur stare eius iudicio, quamvis excedat : ergo, si
            Deus non revocat compromissum, si errat iniungendo minorem poenam debita, debet Deus
            esse contentus ; aut si aliter, videtur frangere pactum. Item, ignorantia excusat,
            maxime quando est invincibilis ; sed scire quantum Deus exigat poenae pro culpa, nemo
            novit certitudinaliter, sed solum per coniecturam : ergo in hoc standum est iudicio et
            arbitrio sacerdotis : ergo, si amplius non procedat, absolutus est.</p>
          <p xml:id="bb-d4e27173-d1e119">Respondeo : Dicendum quod sacerdos virtute clavium habet potentiam relaxandi aliquid de
            poena, et hanc Deus nunquam exigit, sed solutum tantum reputat a quo sacerdos absolvit ;
            et quantum ad hoc simpliciter se committit in sacerdotis arbitrium, si non sit
            impedimentum a parte eius qui absolvitur. Quantum vero ad taxationem, non se committit
            nisi in arbitrium discreti, qui etiam discrete taxat, quia non decet Deum aliter facere
            ; et ideo, si sacerdos poenitentiam minorem condigna imponat, Dominus supplet quod
            deerat.</p>
          <p xml:id="bb-d4e27173-d1e122">Quod obicitur, quod talis fecit totum ad quod tenebatur, verum est de tentione quae
            venit ex debito praecepti ; sed de tentione quae venit ex obligatione sive ex reatu
            peccati non est verum, quousque solverit poenam condignam.</p>
          <p xml:id="bb-d4e27173-d1e125">Quod obicitur de arbitrio, iam patet, quia in solius discreti arbitrium se committit
            quantum ad taxationem poenae.</p>
          <p xml:id="bb-d4e27173-d1e129">Quod obicitur de ignorantia, dicendum quod illa ignorantia excusat ut non peccet ; sed
            tamen non excusat ut satisfactionem perfectam faciat ; et ideo oportet adhuc perfici in
            foro Dei.</p>
        </div>
        <div xml:id="bb-d4e27173-Dd1e133">
          <head xml:id="bb-d4e27173-Hd1e135">Dub. II</head>
          <p xml:id="bb-d4e27173-d1e138">Item quaeritur de hoc quod dicit de latrone : Statim, ut conversus fuit, paradisum
            ingredi meruit. Videtur enim falsum, quia Michaeae 2, 13 dicitur : <quote xml:id="bb-d4e27173-Qd1e140" source="http://scta.info/resource/mic2_13">Ascendet iter pandens ante eos</quote> ; hoc intelligitur de Christo : ergo ante
            ascensionem Christi nullus intravit : ergo nec latro statim.</p>
          <p xml:id="bb-d4e27173-d1e144">Respondeo : Aliqui ad hoc voluerunt dicere quod latro fuerit in paradiso terrestri cum
            Domino usque ad ascensionem, sed post ascensionem fuit in paradiso caelesti. Sed tamen
            illud dubium est ; et ideo via alia eligenda est, secundum <name ref="#Augustine">Augustinum</name>, quod paradisus uno modo dicit statum fruitionis, alio modo dicit
            locum ad hoc aptum et idoneum. Et ille locus duplex est, secundum quod fruitio est
            duplex : quaedam per speculum et imperfecta, et tali competebat paradisus terrestris,
            quoniam locus est terrenus, tamen quietus et elevatus ; quaedam est fruitio plena, et
            haec est in patria, et huic competit locus supercaelestis. Quando ergo dicitur quod
            latro statim fuit in paradiso, intelligitur quantum ad statum, quia statim fuit in Dei
            visione, non quantum ad locum.</p>
        </div>
        <div xml:id="bb-d4e27173-Dd1e151">
          <head xml:id="bb-d4e27173-Hd1e153">Dub. III.</head>
          <p xml:id="bb-d4e27173-d1e156">Item quaeritur de hoc quod dicit <name ref="#Jerome">Hieronymus</name>, quod non satis
            praefigunt canones mensuram etc. ; quia <name ref="#GregoryGreat">Gregorius</name>
            dicit, et abetur supra, distinctione decima sexta : Falsas poenitentias dicimus, quae
            non secundum auctoritatem sanctorum Patrum imponuntur. Ergo videtur quod omnes
            poenitentiae verae in canonibus Sanctorum comprehenduntur.</p>
          <p xml:id="bb-d4e27173-d1e165">Respondeo : Dicendum quod. sicut est in scientiis practicis, quae versantur circa
            opera, quod sermo in particulari est incertus et dubius, sermo autem in universali
            certitudinem habet, sed cum applicatur ad singularia, incipit quodam modo habere
            incertitudinem, ut qui non considerat circumstantias particulares potius deviet quam se
            ipsum rectificet, sicut patet in medicina et scientia morali. Sic intelligendum est in
            proposito, quod canones instruunt in generali qualiter imponenda est poenitentia, sed
            descensum ad singularia relinquunt sacerdotibus discretis, qui considerent personarum
            circumstantias, attendentes ad canones sicut ad regulas directivas ; quia, si contra
            canones imponant, non recte imponunt. In canone autem determinatur poenitentia maxime
            quantum ad tempus, magis quam quantum ad modum quia modus ille certior est et communior.
            Unde generaliter pro peccato mortali praefigunt poenitentiam septennem : unde laicus,
            qui fornicatur, septem annis, presbyter decem, episcopus vero quindecim poeniteat, sicut
            habetur in diversis locis in decretis Patrum. Similiter de evomentibus eucharistiam
            propter gulam et ebrietatem, si sit laicus, quadraginta diebus poeniteat ; si clericus
            vel religiosus, septuaginta diebus ; si episcopus, nonaginta diebus ; hoc habetur De
            consecratione, distinctione 2. Ad has autem regulas aspiciendo debet unusquisque
            sacerdos inspicere quales poenitentias imponat, tum secundum gravitatem criminis, tum
            secundum diversas conditiones personarum.</p>
          <p xml:id="bb-d4e27173-d1e168">Et nota hic quod pro peccato mortali septennis poenitentia praefigitur ; non solum
            propter temporis diuturnitatem, sed magis propter figuram et significationem. In Lege
            enim Maria separata fuit extra castra diebus septem ; Numerorum 12, 14 ; Maria
            significat poenitentem, unde Maria amarum mare interpretatur ; et in Threnis [2, 13]
            dicitur de viro poenitente : Magna est velut mare contritio tua. Haec poenituit septem
            diebus, sed nunc poenitet septem annis ; quod significatum est Ezechielis 4, 6 : Diem
            pro anno dedi tibi. Si autem tu quaeras rationem huius, quare poenitentia est aggravata,
            cum Lex Nova sit lex misericordiae, dicendum quod maior ingratitudo est hic propter
            maiorem gratiam ; quia etiam maior contemptus est propter maiorem dignitatem Novae
            Legis, in qua sanguis Christi effusus est, ut firmum esset testamentum ; quia etiam
            gravius est peccatum propter statum peccantis, qui debet esse perfectior ; quia ulterius
            satisfactio in Lege Nova debet esse perfecta, ut in statum pristinum reducat. Et quoniam
            sol in uno die non redit in idem punctum, sed in anno, ideo dies conversus est in annum.
            Rursus, quia perfectum est remedium in Lege Nova, ideo annus debuit multiplicari per
            septenarium propter septem pronitates domandas, propter septem dona Spiritus Sancti
            reacquirenda, propter septem dotes, tres scilicet animae et quatuor corporis obtinendas.
            Et sic patet ratio quare canones sic instituerunt. Haec autem omnibus non est imponenda,
            sed tamen insinuanda, ut recognoscant quam gravis est culpa.</p>
        </div>
        <div xml:id="bb-d4e27173-Dd1e172">
          <head xml:id="bb-d4e27173-Hd1e174">Dub. IV.</head>
          <p xml:id="bb-d4e27173-d1e177">Item, quaeritur de hoc quod dicit, quod non est imponenda in articulo mortis
            poenitentia, sed innotescenda. Videtur enim male dicere, quia ad nihil valet scire quid
            et quantum debeat facere, nisi etiam faciat. Ergo, si non est imponenda ut faciat, non
            est innotescenda. Si dicas quod valet ad cogngscendam gravitatem peccati, contra :
            gravitas peccati considerata in fine ; maxime inducit in desperationem ; sed hoc maxime
            cavendum est in infirmis : ergo non debet tunc dici. Respondeo : Dicendum quod
            poenitentia non est imponenda tali, de quo praesumitur quod moriatur, quia stultum esset
            aliquid imponere alicui quod non potest facere ; sed innotescenda est ad cognoscendam
            gravitatem peccati, ut doleat etingemiscat. Sed nihilominus manifestanda est divinae
            misericordiae abundantia, ut speret in Domino et confidat ; et sic manifestans
            poenitentiam non inducit in desperationem, sed magis in veram contritionem.</p>
        </div>
        <div xml:id="bb-d4e27173-Dd1e182">
          <head xml:id="bb-d4e27173-Hd1e184">Dub. V.</head>
          <p xml:id="bb-d4e27173-d1e187">Item, quaeritur de hoc quod dicit : Non debet presbyter reconciliare poenitentem,
            inconsulto episcopo. Videtur enim male dicere, quia ubi supernus iudex dictat faciendum,
            frustra quaeritur consilium humanum ; sed, cum presbyter videt peccatorem contritum,
            supernus iudex dicit peccatorem ilium conversum in iustum et esse reconciliatum : ergo
            statim sine consilio, sive sit in necessitate sive non, debet eum absolvere.</p>
          <p xml:id="bb-d4e27173-d1e190">Respondeo : Dicendum quod dupliciter quaeritur consilium ab aliquo : aut propter
            instructionem, et tunc quaeritur consilium a sapiente quia sapiens, et hoc maxime quando
            casus emergit, ubi probabiliter potest dubitari. Alio modo quaeritur consilium et
            consulitur aliquis propter auctoritatis commissionem ; et sic inferior consulit
            superiorem, scilicet ut sciat eius voluntatem et per eius imperium et commissionem
            habeat potestatem. Hoc modo debet sacerdos in aliquibus casibus consulere episcopum,
            quia non potest per se ad illos extendere manum, cum habeat potestatem limitatam. In
            quinque autem casibus debet sacerdos ad episcopum remittere vel eum consulere. Primus
            est de poenitentia solemni, quae ab episcopo debet imponi et per eam poenitens
            reconciliari. Secundus casus est de excommunicatis, quos aliquando non potest absolvere.
            Tertius, ubicumque invenerit irregularitatem contractam ; propter illam enim debet
            remittere ad episcopum, ut, si potest, dispenset ; si non potest, cum litteris suis
            mittat ad Papam. Quartus est de incendiariis. Quintus, si sit consuetudo in aliquo
            episcopatu quod certa crimina ad episcopum deferantur, ut homicidium, sacrilegium et
            huiusmodi ; et iste casus est particularis, non universalis.</p>
        </div>
        <div xml:id="bb-d4e27173-Dd1e194">
          <head xml:id="bb-d4e27173-Hd1e196">Dub. VI.</head>
          <p xml:id="bb-d4e27173-d1e199">Item quaeritur de hoc quod dicit : Puellarum consecratio, consulto episcopo, per
            presbyterum fieri valet. Videtur male dicere, quia illae desponsantur Christo : ergo a
            solo episcopo est eis imponendus anulus.</p>
          <p xml:id="bb-d4e27173-d1e202">Respondeo : Dicendum quod quantum est de iure communi, hoc licitum est solis episcopis,
            quia ipsi sunt sponsi qui debent Christo animas consecrare, secundum quod dicit
            Apostolus II ad Corinthios 11, 2 : <quote xml:id="bb-d4e27173-Qd1e204" source="http://scta.info/resource/Icor11_2">Despondi vos uni vito virginem
              castam</quote>, et debent filios perfectos generare ; et ideo habent clavium
            potestatem in excellentia, et eis solis ista quae sunt excellentiae, sunt commissa. Unde
            hoc quod dicit <name ref="#Lombard">Magister</name>, locale solum fuit et nunc non habet
            locum nisi de viduis velandis, quibus potest sacerdos de consilio episcopi dare velum.
            Et pro tanto illud est intelligendum.</p>
        </div>
      </div>
    </body>
  </text>
</TEI>