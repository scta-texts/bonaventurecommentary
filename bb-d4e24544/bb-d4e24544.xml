<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e24544">
        <head xml:id="bb-d4e24544-Hd1e108">Quaestio 1</head>
        <head xml:id="bb-d4e24544-Hd1e111" type="question-title">Utrum aliquis possit vel debeat excommunicari.</head>
        <div xml:id="bb-d4e24544-Dd1e114" type="rationes-principales">
          <head xml:id="bb-d4e24544-Hd1e116">Rationes principales</head>
          <p xml:id="bb-d4e24544-d1e119">Circa primum ostenditur quod aliquis possit excommunicari : Primo auctoritate Domini,
            Matthaei 18, 15-17 : <quote xml:id="bb-d4e24544-Qd1e121" ana="#mt18_15 #mt18_16 #mt18_17">Si peccaverit in te frater
              tuus etc. usque ibi : Quodsi Ecclesiam non audierit, sit tibi sicut ethnicus et
              publicanus ; et post : Amen dico vobis, quodcumque ligaveritis super terram</quote>
            etc. Sed ethnici et publicani extra communicationem reputantur : ergo et talis frater ;
            et hoc secundum iudiciuni Ecclesiae, ut dicit : ergo etc.</p>
          <p xml:id="bb-d4e24544-d1e125">Item, hoc probatur exemplo Apostoli, qui, <ref xml:id="bb-d4e24544-Rd1e127" ana="#Icor5_5">I ad Corinthios 5,
              5</ref>, fornicatorem manifestum tradidit satanae ; et I ad Timotheum 1, 20 : <quote xml:id="bb-d4e24544-Qd1e130" ana="#Itim1_20">Ex quibus est Hymenaeus et Alexander, quos tradidi satanae</quote>, et
            ad Galatas 1, 9 : <quote xml:id="bb-d4e24544-Qd1e133" ana="#gal1_9">Si quis vobis evangelizaverit praeter id quod
              accepistis, anathema sit</quote> ; et I ad Corinthios ultimo, 22 : <quote xml:id="bb-d4e24544-Qd1e136" ana="#Icor16_22">Si quis non amat Dominum Iesum Christum, anathema sit</quote>. Si
            ergo Paulus, Ecclesiae ministrator, subiectos excommunicavit, videtur illud esse
            conveniens et licitum.</p>
          <p xml:id="bb-d4e24544-d1e140">Item, hoc ipsum rationabiliter probatur per exemplum in moralibus. Pater enim familias
            secundum rectum ordinem filium inobedientem extra domum ad tempus eicit, ut saltem sic
            corrigatur. Ergo pari ratione me qui praeest in domo Dei potest et debet consimilem
            eicere extra domum ; sed eicere extra domum est eicere extra communicationem, et hoc non
            est aliud quam excommunicare : ergo etc.</p>
          <p xml:id="bb-d4e24544-d1e143">Item, videmus in arte medendi quod secundum rectum iudicium artis membrum putridum,
            ordinatum ad aliorum membrorum infectionem, a corpore est resecandum ; sed in
            spiritualibus contingit membra esse putrida per peccatum et alia membra corrumpentia :
            ergo videtur quod talia recte sint amputanda secundum rectum regiminis ordinem. Sed hoc
            fit per excommunicationem : ergo etc.</p>
          <p xml:id="bb-d4e24544-d1e147">Contra : <quote xml:id="bb-d4e24544-Qd1e149">Excommunicatio est separatio a communione</quote> ; sed communio est
            per caritatem ; sed extra caritatem nemo potest nec debet aliquem eicere : ergo nec
            excommunicare. Quod nemo possit auferre caritatem, videtur, quia nemo amittit caritatem
            invitus. Item, nemo est, qui non sit ex caritate diligendus quamdiu est in via : ergo
            etc.</p>
          <p xml:id="bb-d4e24544-d1e153">Item, excommunicatio est separatio a communione sacramentorum ; sed a sacramentis
            nullus est separandus nec prohibendus : ergo nullus est excommunicandus. Maior patet ;
            minor probatur sic : omnis fidelis aut est iustus et sanus, aut peccator et infirmus. Si
            iustus, non est arcendus a sacramentis ; si peccator et infirmus et indigens medicinis
            spiritualibus, magis est attrahendus quam arcendus : ergo etc.</p>
          <p xml:id="bb-d4e24544-d1e156">Item, excommunicatio aut est morbus aut medicina. Si morbus, ergo nulli est infligenda,
            quia omnium salus est desideranda. Si medicina, ergo, cum medicina sit omnibus aptanda
            et non prosit nisi ei qui vult in eam per liberum arbitrium consentire, ergo nullus est
            excommunicandus nisi volens et quilibet debet velle se excommunicari ; quorum utrumque
            falsum est.</p>
          <p xml:id="bb-d4e24544-d1e159">Item, in excommunicatione traditur satanae ipse excommunicatus, sicut patet in
            excommunicatione ipsius Apostoli ; aut ergo quantum ad animam aut quantum ad corpus. Si
            quantum ad corpus, non potest : illud videmus ad litteram ; quantum ad animam, nec
            potest nec debet : ergo nullo modo videtur aliquis esse excommunicandus.</p>
        </div>
        <div xml:id="bb-d4e24544-Dd1e163">
          <head xml:id="bb-d4e24544-Hd1e165">Conclusio</head>
          <head xml:id="bb-d4e24544-Hd1e168" type="question-title">Contemptores et rebelles excommunicare licet et debitum
            est</head>
          <p xml:id="bb-d4e24544-d1e171">Respondeo : Ad horum intelligentiam est notandum quod sicut in disciplinis duplex est
            modus instruendi et duplex modus arguendi, scilicet ostensivus et per impossibile ; et
            in medicinalibus duplex est modus curandi, scilicet per medicamenta lenientia et per
            medicamenta asperantia - curatur enim aliquis per emplastri appositionem, aliquis per
            sectionem - sic in moralibus duplex est modus corrigendi, unus per dulces monitiones,
            alter per asperas increpationes ; et hoc secundum duo genera hominum, quia quidam sunt
            tractabiles et plicabiles, quidam duri et rebelles. Sic in divinis et ecclesiasticis
            iudiciis, in quibus est instructio, curatio et correctio, duplex reperitur modus
            instruendi et corrigendi et etiam curandi. Quemadmodum igitur nolentibus acceptare
            rationem ostensivam fit argumentatio ducens ad impossibile ; et morbis qui non curantur
            per emplastrum apponitur vulnus et cauterium ; et invitis et incorrigibilibus fit
            curatio per flagellum : sic esse oportuit in Ecclesiae correctionibus. Et ideo Ecclesiae
            non tantum dedit Dominus, institutor et fundator, medicamenta sacramentorum ad curandum
            accedentes, sed etiam gladium spiritus, quod est verbum Dei, et potestatem amputandi et
            resecandi contemptores et rebelles ; et tales licet et debitum est excommunicari, sicut
            ostensum est auctoritate Dei et exemplo Apostoli et ratione in consimili.</p>
        </div>
        <div xml:id="bb-d4e24544-Dd1e175">
          <head xml:id="bb-d4e24544-Hd1e177">Ad rationes</head>
          <p xml:id="bb-d4e24544-d1e180">Ad illud ergo quod obicitur, quod excommunicare est extra communionem eicere, quae est
            per caritatem, dicendum quod communio triplex est : quaedam spiritualis omnino, et haec
            est quantum ad dilectionem interiorem ; quaedam corporalis, et haec est quantum ad
            exteriorem conversationem ; quaedam medio modo, et haec est quantum ad sacramentorum
            susceptionem et praecipue quantum ad Sacramentum altaris. Dico ergo quod a prima nullus
            potest nec debet excludi quamdiu est viator, nec excommunicatio dicit privationem illius
            communionis. Quantum ad sacramentalem excluditur quilibet qui dicitur excommunicatus,
            sive maiori sive minori. Quantum ad conversationem exteriorem attenditur excommunicatio
            maior, in qua communicatio negatur secundum actus legitimos, qui attenduntur in quatuor,
            scilicet in osculo, in colloquio, in convivio, in oratorio. Unde versus : Os, orare,
            vale, comunio, mensa negatur. Sic igitur patet quod, cum triplex sit communio, una
            spiritualis et alia sacramentalis et alia corporalis, quod secundum primam nullus
            excommunicatur ; secundum sacramentalem excommunicatur omnis qui dicitur excommunicatus
            ; secundum tertiam excommunicatur ille qui maiori excommunicatione excommunicatus
            dicitur, quia maior est hic privatio communicationis. Et sic patet illud primum.</p>
          <p xml:id="bb-d4e24544-d1e183">Ad illud quod obicitur, quod nullus separandus est a sacramentis, dicendum quod immo ;
            quoniam, etsi sacramenta sint medicinae, tamen non prosunt nisi dispositis. Unde sicut
            bonus medicus secundum artem prohibet infirmum a medicinis, non tantum a cibis, propter
            indispositionem, sic in proposito est intelligendum. Utilius enim est alicui medicinam
            subtrahi quam dari contra dispositionem, immo tali diferre medicinam est medicinale.</p>
          <p xml:id="bb-d4e24544-d1e186">Ad illud quod obicitur de excommunicatione, utrum sit morbus vel medicina, dicenqum
            quod sicut sectio de prima sua ratione plaga est dolorem facit, tamen in comparatione ad
            vulnus apostematis est medicina, sic ipsa separatio a communione fidelium dicit malum et
            damnum et poenam, in comparatione tamen ad rebellem medicina est, ut eius rebellio et
            contumacia frangatur. Unde sicut ille qui syllogizat, per impossibile ad impossibile
            deducit, non ut ibi sistat, sed ut redeat ad veritatem, sic Ecclesia separat et
            excommunicat ut redeuntem cum humilitate et confusum de contumacia arctius stringat et
            interius claudat. Et sic patet quod, quamvis sit medicina, quia curat morbum
            rebellionis, quod nullus hanc medicinam debet appetere, nec debet dari quaerenti veram
            medicinam, sed contemnenti.</p>
          <p xml:id="bb-d4e24544-d1e189">Ad illud quod obicitur, quod excommunicare est tradere satanae, dicendum quod satanas
            est tortor, non tantum animarum, verum etiam corporum. Tradere autem tortori est
            dupliciter : aut cessando a protectione torquendi sive exponendo ; aut iubendo tortori
            ut affligat. Ex communicare ergo secundum praesentis Ecclesiae statum est satanae
            tradere protectionem subtrahendo et ei exponendo ; subtrahit nim suffragia et
            sacramenta, per quae munimur contra hostis insidias. In tempore autem Ecclesiae
            primitivae, quia daemones ipsis Apostolis subiciebantur et manifestanda erat fides per
            miracula, non tantum exponebantur, immo corporaliter ad mandatum Apostolicum vexabantur,
            sicut dicitur <ref xml:id="bb-d4e24544-Rd1e191" ana="#Icor5_5">I ad Corinthios 5, 5</ref> et in textu et in Glossa ;
            et illud decuit in principio Ecclesiae fieri ad terrorem vel propter excellentiam
            Apostolorum. Nunc autem, quamvis non ita vexentur, tamen corpore et spiritu vexandi
            exponuntur ; et pro tanto dicuntur tradi satanae et vere excommunicari. Et sic patent
            obiecta.</p>
        </div>
      </div>
    </body>
  </text>
</TEI>