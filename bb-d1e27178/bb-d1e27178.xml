<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 29, A. 1, Q. 5</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 29, A. 1, Q. 5</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e27178">
        <head xml:id="bb-d1e27178-Hd1e119">III, D. 29, A. 1, Q. 5</head>
        <head xml:id="bb-d1e27178-Hd1e122" type="question-title">Utrum domesticus sit extraneo praeponendus.</head>
        <p xml:id="bb-d1e27178-d1e125">Quinto quaeritur de ordine caritatis per comparationem domestici ad extraneum, et est
    quaestio, utrum domesticus sit extraneo praeponendus.</p>
        <div xml:id="bb-d1e27178-Dd1e128" type="rationes-principales">
          <head xml:id="bb-d1e27178-Hd1e130">Rationes Principales</head>
          <p xml:id="bb-d1e27178-d1e133">Et quod sic, videtur. Per illud quod dicitur ad Galatas ultimo, 10 : <quote xml:id="bb-d1e27178-Qd1e135" source="http://scta.info/resource/gal6_10">Operemur bonum
       ad omnes, maxine autem ad domesticos fidei</quote> ; et I ad Timotheum 5, 8 : <quote xml:id="bb-d1e27178-Qd1e138" source="http://scta.info/resource/Itim5_8">Si
       quis suorum et maxime domesticorum curam.non habet, fidem negavit et est infideli
       deterior</quote>. Ex utraque istarum auctoritatum ostendi potest quod domesticus extraneo
      debeat praeferri : per unam ostenditur positive et per aliam destructive.</p>
          <p xml:id="bb-d1e27178-d1e142">Item, hoc ipsum ostenditur auctoritate <name ref="#Ambrose">Ambrosii</name>, quae ponitur in littera, qui dicit
      domesticos collocandos esse quinto loco in ordine caritatis, extraneos vero in sexto.</p>
          <p xml:id="bb-d1e27178-d1e148">Item, hoc ipsum videtur per rationem. Diffusio caloris corporalis prius est ad loca
      propinquiora quam ad remotiora. Ergo, a simili, communicatio amoris spiritualis prius
      respicit naturaliter quod est propinquum quam quod est remotum. Si ergo domestici sunt
      propinquiores nobis quam extranei vel inimici, videtur quod in ordine caritatis primo sint
      collocandi.</p>
          <p xml:id="bb-d1e27178-d1e151">Item, ad illos prius et principalius caritas ordinat quibus magis astringimur et ligamur :
      ordo enim caritatis consonat legi iustitiae ; sed secundum legem iustitiae magis obligamur
      domesticis quam extraneis : ergo domestici praeferri debent extraneis in ordine
      caritatis.</p>
          <p xml:id="bb-d1e27178-d1e155">Sed contra : Ad Colossenses 3, 10 : <quote xml:id="bb-d1e27178-Qd1e157" source="http://scta.info/resource/col3_10">Renovamini secundum novum hominem, ubi non est
       masculus et femina, gentilis et Iudaeus, sed omnia in omnibus Christus</quote>. Ergo
      secundum hoc homini habenti caritatem nemo est extraneus : ergo secundum legem caritatis
      nulla est distinctio, nullus ordo inter domesticum et extraneum.</p>
          <p xml:id="bb-d1e27178-d1e161">Item, <name ref="#Augustine">Augustinus</name>, in libro De vera religione : <quote xml:id="bb-d1e27178-Qd1e166">Non sic homo ab homine diligendus est
       ut diliguntur carnales fratres vel filii vel coniuges vel cognati vel affines aut cives ;
       nam ista dilectio est temporalis. Non enim tales necessitates haberemus quae nascendo et
       moriendo contingunt, si nostra natura, in praeceptis et imagine Dei manens, in istam
       corruptionem non relegaretur</quote>. Ergo videtur quod ordo caritatis penes extraneum et
      domesticum et propinquum nullatenus attendatur.</p>
          <p xml:id="bb-d1e27178-d1e170">Item, ratio diligendi proximum ex caritate est ipsa imago Dei. Si ergo domesticus et
      extraneus aequaliter sunt imago Dei, videtur quod ex caritate aequaliter sunt diligendi.</p>
          <p xml:id="bb-d1e27178-d1e173">Item, caritas diligit bonum, quia bonum. Ergo ille qui est magis bonus, magis est ex
      caritate diligendus, sive sit domesticus sive extraneus : ergo propinquitas et familiaritas
      vel extraneitas nihil videntur facere ad ordinem caritatis.</p>
        </div>
        <div xml:id="bb-d1e27178-Dd1e177">
          <head xml:id="bb-d1e27178-Hd1e179">Conclusio</head>
          <head xml:id="bb-d1e27178-Hd1e182" type="question-title">Secundum ordinem caritatis domestici praeponendi sunt
      extraneis.</head>
          <p xml:id="bb-d1e27178-d1e185">Respondeo : Ad praedictorum intelligentiam est notandum quod praedictus ordo ; qui
      assignatur secundum has differentias, quae sunt propinquum et remotum, domesticum et
      extraneum, a quibusdam dicitur esse ipsius dilectionis naturalis, caritatis autem non est
      nisi tolerantis ; sustinet enim caritas in via, cum sit imperfecta, imperfectionem ipsius
      naturae. Unde hi voluerunt dicere quod ordo caritatis, qui competit ei secundum se,
      attenditur penes maius bonum et minus bonum, non autem secundum propinquum et remotum. Sed
      hic modus dicendi non videtur concordare verbis <name ref="#Ambrose">Ambrosii</name> nec verbis <name ref="#Lombard">Magistri</name>. Nam <name ref="#Ambrose">Ambrosius</name>
      hunc ordinem assignat in ipsa dilectione gratuita, de qua dicit sponsa in Canticis [2, 4] :
      Introduxit me rex in cellam vinariam, ordinavit in me caritatem. Et <name ref="#Lombard">Magister</name>, in principio
      distinctionis, dicit quod peccat qui praepostere agit et hunc ordinem pervertit ; quod non
      esset, si talis ordo solummodo esset caritatis sicut tolerantis.</p>
          <p xml:id="bb-d1e27178-d1e200">Et ideo est alius modus dicendi quod ordo, qui attenditur penes praedictas differentias,
      non tantum est ipsius caritatis sicut tolerantis, sed etiam est ipsius sicut regulantis
      naturam et ei consonantis. Quod enim primo diligantur propinqui quam extranei, hoc non est
      naturae inordinatae, sed potius de ordinatione naturae. Sicut enim prius tactum est, rectus
      ordo diffusionis est ut prius communicetur propinquiori et deinde remotiori. Quoniam ergo
      caritas rectum ordinem a natura non aufert, hinc est quod caritas superveniens illum ordinem
      naturae perficit, et perficiendo dicitur eodem ordine ordinari, non quia ordo ille competat
      sibi secundum se, sed quia competit ei ratione naturae, in qua est.</p>
          <p xml:id="bb-d1e27178-d1e203">Propter quod attendendum est quod duplex ordo attenditur in caritate : unus, qui ei
      competit secundum se ipsam ; et iste ordo attenditur penes bonum et magis bonum et maxime
      bonum. Unde caritas de se magis movet ad amandum spiritum quam corpus, et Deum summum quam
      spiritum creatum. Alius vero est ordo qui competit ei ratione naturae substratae ; et hic
      attenditur secundum has differentias, quae sunt proprium et alienum, propinquum et
      extraneum. Affectus enim caritatis substernit sibi affectum naturae et illum perficit et
      regit secundum id quod habet in se rectitudinis. Concedendum est ergo quod secundum ordinem
      caritatis domestici praeponendi sunt extraneis ; rationes etiam quae hoc ostendunt
      concedendae sunt.</p>
        </div>
        <div xml:id="bb-d1e27178-Dd1e208">
          <head xml:id="bb-d1e27178-Hd1e210">Ad Rationes</head>
          <p xml:id="bb-d1e27178-d1e213">Ad illud quod obicitur, quod in Christo Iesu non est distinctio masculi et feminae, immo
      omnes unum in Christo, dicendum quod Apostolus per hoc non vult excludere distinctionem et
      gradum et ordinem in membris Christi, sed hoc vult ostendere quod in omni sexu et aetate et
      de omni conditione quisque potest per Christum pervenire ad salutem, ita quod nullus
      excludendus est a fide. Et propterea ex hoc non habetur quod caritas in diligendo membra
      Christi non servet ordinem.</p>
          <p xml:id="bb-d1e27178-d1e216">Ad illud quod obicitur de auctoritate <name ref="#Augustine">Augustini</name>, De vera religione, responderi potest quod
      illam auctoritatem ipse retractt, in I Retractationum. Aliter etiam potest dici quod
      <name ref="#Augustine">Augustinus</name> non vult removere a caritate considerationem illarum conditionum simpliciter, sed
      hoc vult dicere quod caritas illas conditiones non considerat primo et principaliter
      secundum quod amor naturalis et carnalis. Et hoc patet per illud quod subiungit : Amare enim
      in homine quod filius est, hoc non est in eo amare quod ad Deum pertinet, sed quod pertinet
      ad se ; constat quod de eo intelligit qui diligit filium principaliter, quia est ab eo
      genitus, non quia est ad Dei imaginem factus. Et propterea ex auctoritae illa non habetur
      quod penes illas conditiones non attendatur ordo caritatis, sed quod non sunt principales
      rationes diligendi ex caritate. Quamvis utem non sint principales, possunt tamen esse
      annexae et concomitantes et ex hoc ad caritatis ordinem facierites.</p>
          <p xml:id="bb-d1e27178-d1e225">Ad illud quod obicitur, quod ratio diligendi proximum est imago, dicendum quod ista est
      ratio communis et generalis, sed praeter hanc possunt esse aliae speciales. Ordo autem et
      distinctio, quamvis non attendatur penes conditiones generales, attendi potest penes
      speciales. Et propterea, quamvis domesticus et extraneus sint uniformiter ad imaginem Dei,
      non tamen sequitur quod sint uniformiter diligendi.</p>
          <p xml:id="bb-d1e27178-d1e228">Ad illud quod ultimo obicitur, quod caritas diligit bonum quia bonum, dicendum quod verum
      est de ipsa caritate secundum se. Sicut enim praetactum est, ordo eius in se attenditur
      penes bonitatem maiorem vel minorem ; sed in caritate non tantum attenditur ordo secundum
      se, sed etiam ratione naturae substratae ; et ratione illius assignatur ordo inter
      domesticum et extraneum. Et sic patet quod ratio illa non repugnat ordini caritatis.</p>
        </div>
      </div>
    </body>
  </text>
</TEI>