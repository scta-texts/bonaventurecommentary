<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e18930">
        <head xml:id="bb-d4e18930-Hd1e108">Quaestio 3</head>
        <head xml:id="bb-d4e18930-Hd1e111" type="question-title">Utrum contingat satisfacere oratione.</head>
        <p xml:id="bb-d4e18930-d1e114">Tertip quaeritur, utrum contingat satisfacere oratione. Et cum duplex sit oratio,
          scilicet mentalis et vocalis, quaeritur quae magis sit satisfactoria.</p>
        <div xml:id="bb-d4e18930-Dd1e117" type="rationes-principales">
          <head xml:id="bb-d4e18930-Hd1e119">Rationes principales</head>
          <p xml:id="bb-d4e18930-d1e122">Et videtur quod mentalis : <quote xml:id="bb-d4e18930-Qd1e124">Quia veraciter orare est, ut dicit <name ref="#GregoryGreat">Gregorius</name>, amaros in compunctione gemitus, non ornata
              verba resonare</quote>. Ergo videtur quod vera oratio et satisfactoria non sit in
            verbo et cantu, sed in lacrymis et fletu.</p>
          <p xml:id="bb-d4e18930-d1e131">Item, Matthaei 6, 7 : <quote xml:id="bb-d4e18930-Qd1e133" source="http://scta.info/resource/mt6_7">Orantes nolite multum loqui sicut ethnici
              faciunt</quote> ; sed si vocalis oratio adderet ad satisfactionem, non esset parum
            loquendum, sed multum : ergo etc.</p>
          <p xml:id="bb-d4e18930-d1e137">Item, oratio facit hominem tendere sursum ; sed ratio non potest ferri sursum, quamdiu
            sollicita est circa ea quae sunt deorsum ; sed quando profert sermonem, intenta est
            circa quid creatum : ergo si oratio quae magis fert sursum est oratio mentalis, et ista
            est magis placita, haec est magis satisfactoria.</p>
          <p xml:id="bb-d4e18930-d1e140">Contra : Oratio est satisfactoria quae est poenalis ; sed haec non est oratio mentalis,
            sed vocalis ; nam mentalis oratio est suavis, sicut dicitur Ecclesiastis 10, 1 : <quote xml:id="bb-d4e18930-Qd1e142" source="http://scta.info/resource/qoh10_1">Muscae morientes perdunt suavitatem unguenti</quote>.</p>
          <p xml:id="bb-d4e18930-d1e147">Item, illa quae est praecipue satisfactoria, praecipue debet imponi a sacerdote ; sed
            sacerdos imponit orationem vocalem, non mentalem : ergo etc.</p>
          <p xml:id="bb-d4e18930-d1e150">Item, oratio mentalis, si qua est satisfactoria, est illa qua oratur cum gemitibus ;
            sed haec est contritionis, scilicet plangere peccatum, et contritio dividitur contra
            satisfactionem : ergo talis oratio non est pars satisfactionis.</p>
          <p xml:id="bb-d4e18930-d1e153">Item, plus laborat qui laborat corde et lingua, quam qui corde tantum ; sed laborare
            primo modo est in oratione vocali, corde vero tantum in mentali : ergo videtur quod
            vocalis sit magis satisfactoria.</p>
        </div>
        <div xml:id="bb-d4e18930-Dd1e157">
          <head xml:id="bb-d4e18930-Hd1e159">Conclusio</head>
          <head xml:id="bb-d4e18930-Hd1e162" type="question-title">Quaelibet oratio est satisfactoria, prae ceteris autem ea, in
            qua accenditur homo ad gemitum</head>
          <p xml:id="bb-d4e18930-d1e165">Respondeo : Dicendum quod vocalis oratio ordinatur ad mentalem et non e converso.
            Secundum hoc intelligendum quod quaedam oratio est pure mentalis, quaedam pure vocalis,
            quaedam media : pure mentalis, quando labia non moventur, sed cor ad Deum loquitur ;
            pure vocalis, quando nihil cogitat in his quae dicit, nec in generali nec in speciali,
            ita quod referat intentionem ad sensum verborum vel finem, sed cum orat, fabricat castra
            ; et sic mentalis simpliciter excedit vocalem. Alia est mixta, in qua scilicet orat
            mentaliter et vocaliter ; et de ista distinguendum, quia aut verba illa impediunt
            affectum, quia sic inflammatus est, quod immediate fertur in Deum, et tali utilior est
            oratio mentalis ; si autem iuvatur, utilior est vocalis ; et multi sunt tales et maxime
            illi qui non sunt viri spirituales, ad quorum affectus provocandos institutae sunt
            vocales orationes.</p>
          <p xml:id="bb-d4e18930-d1e168">Si quaeratur, quae oratio sit satisfactoria, credo quod omnis, quia nulla est in qua
            non laborent virtutes animales ; et quantum delectatur spiritus, tantum caro frequenter
            tabescit et virtutes animales minus sunt intentae regimini corporis. Credo tamen quod
            illa inter ceteras est satisfactoria magis, in qua accenditur homo ad gemitum, quia haec
            est in qua Deus maxime delectatur. Unde quia illud est gratiae specialis, ideo non
            imponitur a sacerdote, sed praeambulum ad illud, scilicet oratio vocalis. Et quia non
            est status in vocibus, sed ordinantur ad intellectum, hinc est quod Dominus et <name ref="#GregoryGreat">Gregorius</name> mittunt a vocali oratione ad mentalem.</p>
          <p xml:id="bb-d4e18930-d1e174">Ad illud quod obicitur, quod impedit ne sursum feratur, dicendum quod falsum est, immo
            excitat affectum tepidum ; nec est homo divisus, immo vis inferior superiori
            cooperatur.</p>
        </div>
        <div xml:id="bb-d4e18930-Dd1e179">
          <head xml:id="bb-d4e18930-Hd1e181">Ad rationes</head>
          <p xml:id="bb-d4e18930-d1e184">1-2. Ad illud quod obicitur ad oppositum, quod vocalis magis est poenalis, dicendum
            quod verum est ceteris paribus.</p>
          <p xml:id="bb-d4e18930-d1e187">Ad illud quod obicitur, quod oratio gemebunda spectat ad contritionem, dicendum quod
            verum est, sed super illam addit postulationem, sicut publicanus petebat a Domino in
            templo remissionem.</p>
          <p xml:id="bb-d4e18930-d1e190">Sit igitur haec summa dictorum : quod omnis oratio ex caritate facta, si recte fiat,
            poenalis est et satisfactoria potest esse, quia nunquam est ita delectabilis, quin sit
            poenalis antecedenter vel consequenter vel concomitanter. Illa tamen inter omnes
            praecipue satisfacit, quae est magis gemebunda et in qua maior clamor cordis est ad Deum
            pro venia peccatorum ; haec autem in aliquibus est mentalis, in aliquibus vocalis.</p>
          <p xml:id="bb-d4e18930-d1e193">Unde notandum quod triplex est ratio quare vocalis oratio est instituta. Prima et
            potissima est ad affectus accensionem. Unde Beda, super illud Matthael 6, 9 :
              <quote xml:id="bb-d4e18930-Qd1e195">Pater noster</quote> etc. : <quote xml:id="bb-d4e18930-Qd1e198">Non his solis verbis oratur, sed aliis
              contentis sub eodem sensu, quibus cor nostrum accenditur</quote>. Secunda ratio est ad
            intellectus instructionem. Unde Beda, ibidem : <quote xml:id="bb-d4e18930-Qd1e201">Orationem brevibus verbis
              composuit, quibus nec opus esset loqui ad eum qui omnia novit, sed ut noster affectus,
              qui cum Deo. agit, disceret res quas oraret, non verba quae diceret</quote>. Tertia
            ratio est ad faciliorem recordationem. Unde Glossa super illud Matthaei 6, 8 : <quote xml:id="bb-d4e18930-Qd1e204" source="http://scta.info/resource/mt6_8">Nolite assimilari eis</quote> : <quote xml:id="bb-d4e18930-Qd1e207">Non apud Deum agendum est verbis,
              sed rebus, intentione cordis, affectu simplici ; quae enim dicimus non eum docemus,
              sed nos temporis orandi recordamur</quote>.</p>
          <p xml:id="bb-d4e18930-d1e212">Et sic patet ratio institutionis orationis vocalis, quia propter mentalem est, quam
            Deus praecipue acceptat et illam magis ad remissionem et satisfactionem, in qua cor
            magis contra peccatum intenditur. Ideo perutile est peccatoribus orationes frequentare,
            in quibus fiat mentio de male commissis, sicut fuit oratio Manassae.</p>
        </div>
      </div>
    </body>
  </text>
</TEI>