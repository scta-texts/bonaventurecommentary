<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 27, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 27, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e25717">
        <head xml:id="bb-d1e25717-Hd1e119">III, D. 27, Dubia</head>
        <div xml:id="bb-d1e25717-Dd1e122">
          <head xml:id="bb-d1e25717-Hd1e124">Dub. I.</head>
          <p xml:id="bb-d1e25717-d1e127">In parte ista sunt dubitationes circa litteram. Et primo quaeritur de illa definitione quam
      ponit <name ref="#Lombard">Magister</name>, qua dicit : Caritas est dilectio qua diligitur Deus propter se et proximus
      propter Deum ; et quaeritur iuxta hoc, cum multae inveniantur definitiones de caritate, cum
       <quote xml:id="bb-d1e25717-Qd1e132">unius rei unica sit definitio</quote>, quomodo ab invicem distinguantur. Praeter
      enim praedictam definitionem invenitur definiri ab <name ref="#Augustine">Augustino</name>, in libro De moribus Ecclesiae,
      sic : <quote xml:id="bb-d1e25717-Qd1e138">Caritas est animi rectissima affectio ; coniungens nos cum Deo</quote>. Item,
      <name ref="#Augustine">Augustinus</name>, in Soliloquiis : <quote xml:id="bb-d1e25717-Qd1e145">Caritas est virtus, qua Deum videre eoque perfrui
       desideramus</quote>. Item, in libro De spiritu et anima : <quote xml:id="bb-d1e25717-Qd1e148">Caritas est vita copulans
       amantem cum amato</quote>. Postremo, definitur ab Apostolo, I ad Timotheum 1, 5 :
       <quote xml:id="bb-d1e25717-Qd1e151">Finis praecepti est caritas de corde puro, conscientia bona et fide non
       ficta</quote>.</p>
          <p xml:id="bb-d1e25717-d1e155">Contra primam definitionem sic obicitur : idem est dilectio et caritas. Ergo, cum <name ref="#Lombard">Magister</name>
      definit caritatem per dilectionem, definit idem per se ipsum. Item, amori naturali in statu
      innocentiae conveniebat ista definitio. Ergo non videtur esse convertibilis cum
      caritate.</p>
          <p xml:id="bb-d1e25717-d1e161">Contra secundam definitionem obicitur sic : affectio animi est ab ipsa anima ; caritas
      autem non est ab ipsa anima, sed a Deo : ergo male dicitur caritas affectio animi. Item,
      haec definitio potest competere spei. Ergo non recte assignatur de caritate.</p>
          <p xml:id="bb-d1e25717-d1e164">Contra tertiam obicitur sic : quia visio respondet ipsi fidei, et frui commune est ad omnem
      virtutem, ergo male definitur caritas per videre et frui. Item, desiderium est rei absentis
      et quodam modo imperfectum. Cum ergo caritas sit perfectissima, male definitur per actum
      desiderandi.</p>
          <p xml:id="bb-d1e25717-d1e168">Contra quartam obicitur sic : Dionysius, in libro De divinis nominibus, definiens amorem
      generaliter, dicit quod est <quote xml:id="bb-d1e25717-Qd1e170">virtus unitiva</quote>. Ergo copulare amantem cum amato
      non est proprium caritatis, cum sit commune amori naturali et animali. Item, vita est
      perfectio absoluta, copulatio amantis cum amato est qualitas respectiva. Ergo male dicitur
      caritas esse vita copulans.</p>
          <p xml:id="bb-d1e25717-d1e174">Contra ultimam obicitur sic : caritas est radix virtutum et principium merendi et pondus
      quo quis inclinatur et tendit ad finem. Ergo non videtur quod caritas debeat dici finis.</p>
          <p xml:id="bb-d1e25717-d1e177">Item, quaeritur de illis tribus membris quae adduntur, pro quibus stant et quomodo
      distinguuntur ? Item, quaeritur quare cordi attribuitur puritas et conscientiae bonitas et
      fidei stabilitas, cum puritas cordis sit ex fide, Actuum 15, 9 : Fide purificans corda
      eorum. Et quare fides ponitur ultima, cum ipsa sint prima ?</p>
          <p xml:id="bb-d1e25717-d1e180">Respondeo : Dicendum quod caritas secundum multiplicem sui comparationem habet
      multipliciter definiri. Habet enim caritas comparari ad obiectum, et sic assignatur
      definitio prima, posita a <name ref="#Lombard">Magistro</name>. Potest iterum considerari per comparationem ad finem
      ultimum, et sic definitur ab <name ref="#Augustine">Augustino</name>, in Soliloquiis. Potest etiam comparari ad actum
      proprium, qui est unire et adhaerere, et sic definitur ab <name ref="#Augustine">Augustino</name>, in libo De moribus
      Ecclesiae et in libro De spiritu et anima, per actum uniendi et copulandi amantem cum amato,
      videlicet affectum nostrum cum Deo. Potest iterum comparari ad habitum sibi adiunctum, qui
      quodam modo est ipsius caritatis principium, et sic definitur ad Apostolo, cum dicitur :
      Caritas est finis praecepti etc. Et hoc patet ex ipsius notificationis explanatione. Nam
      caritas comparata ad habitus aliarum virtutum theologicarum, quia unit eas fini, principatum
      tenet inter eas, et ideo movet et informat et terminat sive consummat ; et propterea dicitur
      esse finis praecepti : et quia finis est aliarum, actus aliarum disponunt ad. actum
      caritatis, et ipsa caritas immediate elicit. Et ideo tres ponuntur ibi conditiones, et per
      primam, qua dicitur esse caritas de corde puro, tangitur conditio ipsius caritatis, cuius
      est depurare affectum cordis ab omni terrenitate ; per secundam, scilicet de conscientia
      bona, tangitur conditio spei ; per tertiam conditio fidei ; et secundum hoc ordinantur,
      secundum quod principalius ad actum caritatis disponunt. Et sic patet distinctio et in
      tellectus praepositarum definitionum.</p>
          <p xml:id="bb-d1e25717-d1e192">Ad illud ergo quod primo obicitur contra definitionem <name ref="#Lombard">Magistri</name>, quod idem est dilectio, et
      caritas, dicendum quod, etsi sint idem re, tamen aliqua differentia rationis est ; dilectio
      enim in plus est quam caritas. Unde consuevit assignari differentia, quod amor est naturae,
      dilectio est voluntatis deliberativae et caritas gratiae. Alia etiam est differentia, quia
      caritas nominat habitum, sed dilectio nominat actum ; ei ita definitur caritas per
      dilectionem, tamquam minus commune per magis commune et habitus per suum actum.</p>
          <p xml:id="bb-d1e25717-d1e198">Ad illud quod obicitur, quod illa notificatio convenit dilectioni in statu innocentiae,
      dicendum quod differentia est in modo diligendi Deum propter se, secundum quod dicitur de
      dilectione naturali et ipsa caritate, sicut in secundo libro ostensum fuit. Et ideo ex hoc
      non ostenditur illa ratio non esse bene assignata.</p>
          <p xml:id="bb-d1e25717-d1e202">Ad illud quod obicitur de notificatione <name ref="#Augustine">Augustini</name>, De moribus Ecclesiae, quod caritas est
      animi affectio, dicendum quod ibi est praedicatio materialis ; ideo in ratione illa est
      sophisma secundum accidens. Ad hoc vero quod subiungit quod illa notificatio convenit spei,
      dicendum quod spei, proprie loquendo, non convenit unire, sed magis erigere ; fidei enim est
      dirigere et spei est erigere et caritatis adhaerere.</p>
          <p xml:id="bb-d1e25717-d1e208">Ad illud quod obicitur de definitione <name ref="#Augustine">Augustini</name>, de Soliloquiis, quod caritas non debet
      definiri per videre et frui, dicendum quod sicut fides cognoscit sibi et aliis virtutibus,
      sic caritas desiderat sibi et aliis. Et quoniam perfectio mercedis consistit in visione et
      fruitione Dei, hinc est quod caritas definitur per desiderium utriusque, non quia videre sit
      eius proprium, sed quia desiderium habendi Deum est proprium caritatis.</p>
          <p xml:id="bb-d1e25717-d1e214">Ad illud quod obicitur, quod desiderium est rei absentis et imperfectus motus, dicendum
      quod definitur ibi caritas viae, quae habet secum annexam imperfectionem. Posset etiam
      nihilominus dici quod desiderium, prout excludit fastidium, non solummodo est rei absentis,
      immo est praesentis ; et hoc modo large accipitur in proposito.</p>
          <p xml:id="bb-d1e25717-d1e217">Ad illud quod obicitur contra definitionem <name ref="#Augustine">Augustini</name>, De spiritu et anima, quod caritas est
      vita copulans, dicendum quod, etsi copulare conveniat omni amori quodam modo, tamen hoc
      totum, quod est vita copulans, est proprium ipsius caritatis, quia nullus est amor qui
      animam proprie habeat vivificare nisi amor gratuitus, qui copulat cum Deo ipsam animam
      vivificante.</p>
          <p xml:id="bb-d1e25717-d1e223">Ad illud quod obicitur, quod non possunt illa duo simul stare, vita et copula, dicendum
      quod, quamvis vita, prout est actus primus, sit perfectio absoluta, tamen, prout est actus
      secundus, habet respectum ad obiectum extra, sicut patet, quia, secundum <name ref="#Aristotle">Philosophum</name>,
      alimento uti et intelligere sunt differentiae ipsius quod est vivere ; et caritas est vita,
      secundum quod vita dicitur actus secundus, ut in praecedentibus fuit ostensum.</p>
          <p xml:id="bb-d1e25717-d1e229">Ad illud quod obicitur de notificatione Apostoli, quod non debet dici finis, cum sit
      principium, dicendum quod, cum nihil prohibeat tres causas eoincidere in unum, sicut patet
      in Deo respectu creaturae, nullum est inconveniens caritatem simul esse radicem, formam et
      finem, secundum omparationem triplicis causae, cum nos perfecte faciat Deo conformes,
      secundum quod superius habitum est.</p>
          <p xml:id="bb-d1e25717-d1e233">Ad illud quod quaeritur de sufficientia et numero et ordine et appropriatione illarum
      conditionum quae superadduntur, satis patet responsio ex explanatione ipsius definitionis et
      ex his quae in secundo libro determinata sunt, distinctione trigesima octava, quae non
      oportet ad praesens repetere. Et ideo de illa notificatione Apostoli et de aliis sufficiat
      ad praesens tantum dixisse.</p>
        </div>
        <div xml:id="bb-d1e25717-Dd1e237">
          <head xml:id="bb-d1e25717-Hd1e239">Dub. II.</head>
          <p xml:id="bb-d1e25717-d1e242">Item quaeritur de hoc quod dicit : Pro quo etiam duo sunt mandata. Videtur enim quod unum
      solum debeat esse mandatum, quia unius operis secundum unam rationem unum debet esse
      mandatum ; sed una est ratio diligendi in Deo et in proximo : ergo unum debet esse mandatum
      in utroque. Item, si mandata numerantur secundum numerum diligibilium, cum quatuor sint
      diligenda ex caritate, quatuor deerent esse mandata. Item, qui diligit proximum Legem
      implevit, sicut dicitur ad Romanos 13, 8 ; et ibidem dicitur quod omne aliud mandatum in
      illo verbo instauratur. Ergo videtur quod unum solum debeat esse mandatum.</p>
          <p xml:id="bb-d1e25717-d1e245">Respondeo : Dicendum quod, cum mandata diversificari habeant secundum ordinem ad Deum et
      proximum, sicut patet per dstinctionem primae tabulae a secunda, ideo, cum caritas habeat
      ordinare respectu utriusque, oportuit praecepta distingui ; verumtamen, quia una est ratio
      diligendi, unum potuit in altero implicari.</p>
          <p xml:id="bb-d1e25717-d1e248">Ad illlld ergo quod obicitur, quod mandata distinguuntur penes rationem ipsius habitus,
      dicendum quod falsum est, immo penes modum ordinandi ad alterum.</p>
          <p xml:id="bb-d1e25717-d1e251">Ad illud quod obicitur, quod quatuor debent esse mandata, dicendum quod in mandato proximi
      satis includitur dilectio sui ; et quia ad hoc est homo ordinatus per naturam, non oportuit
      ad hoc induci per praeceptionem divinam.</p>
          <p xml:id="bb-d1e25717-d1e255">Ad. illud quod obicitur : qui diligit proximum Legem implevit, patet responsio, quia
      Apostolus loquitur ibi de impletione secundae tabulae. Praeterea, in mandata de dilectione
      proximi includitur mandatum de dilectione Dei. Quamvis enim unum. in altero includatur, non
      tamen potest inferri quod unum ab altero non distinguatur ; hoc enim est propter connexionem
      et ordinem, quae non excludit distinctionem.</p>
        </div>
        <div xml:id="bb-d1e25717-Dd1e259">
          <head xml:id="bb-d1e25717-Hd1e261">Dub. III.</head>
          <p xml:id="bb-d1e25717-d1e264">Item quaeritur de hoc quod dicit : Sic condita est mens humana, ut nunquam sui non
      meminerit etc. Contra primum obicitur sic : memoria est rei absentis et praeteritae ; anima
      nunquam est sibi absens et praeterita : ergo nunquam meminit sui. Item, contra illud quod
      sequitur, quod nunquam se non intelligit, obicitur, quod anima intelligit alia a se ; et
      impossibile est quod simul plura intelligat : ergo tune non intelligit se. Praeterea, multi
      credunt se non habere animam, quae sit substantia spiritualis : ergo videtur quod in talibus
      anima non intelligat se ipsam. Item, contra tertium quod dicit : Ut nunquam se non diligat,
      obicitur sic, quod multi se ipsos interficiunt et vitam suam odiunt : ergo videtur totum
      illud esse falsum. Praeterea, in auctoritate sequenti statim subditur contrarium : Qui
      diligit iniquitatem odit animam suam.</p>
          <p xml:id="bb-d1e25717-d1e267">Respondeo : Dicendum quod illa tria, quae tanguntur in littera, dupliciter possunt attribui
      animae, videlicet actu vel habitu. Si. habitu, sic vere et semper attribuuntur ei, quoniam
      anima per se ips.am nata est sui meminisse, se intelligere et se diligere. Si autem
      intelligatur in actu, sic non semper sibi attribuuntur, quia non semper se cogitat nec
      semper super se convertitur <name ref="#Augustine">Augustinus</name> ergo loquitur quantum ad habitum, non quantum ad
      actum.</p>
          <p xml:id="bb-d1e25717-d1e273">Ad illud quod obicitur, quod memoria est respectu praeteritorum, dicendum quod <name ref="#Augustine">Augustinus</name>
      largius accipit memoriam quam <name ref="#Aristotle">Philosophus</name>, sicut in primo libro fuit ostensum.</p>
          <p xml:id="bb-d1e25717-d1e282">Ad illud quod obicitur, quod non semper se cogitat, immo de aliis, iam patet responsio,
      quia non, loquitur de intelligere secundum quod dicit actualem cogqitionem et conversionem
      super se.</p>
          <p xml:id="bb-d1e25717-d1e286">Ad illud quod obicitur de dilectione, dicendum quod diligere est dupliciter, affectu
      scilicet et effectu. Affectu nullus est qui se ipsum odiat ; immo, si se ipsum interimit,
      hoc est ut quietem maiorem inveniat ; si peccat, hoc est quia appetit delectationem suam. Si
      autem loquamur de dilectione quantum ad effectum, sic multi se ipsos odiunt, quia inordinate
      se diligendo faciunt sibi ipsis malum et inimicantur, sicut multi, qui volentes fugere
      confusionem vel tribulationem, se ipsos interficiunt corporaliter ; et qui volunt
      satisfacere desideriis carnis interficiunt se ipsos spiritualiter et inimicantur sibi valde
      crudeliter.</p>
        </div>
        <div xml:id="bb-d1e25717-Dd1e290">
          <head xml:id="bb-d1e25717-Hd1e292">Dub. IV.</head>
          <p xml:id="bb-d1e25717-d1e295">Item quaeritur de hoc quod dicit : Dilectionis modus insinuatur, cum dicitur : ex toto
      corde, id est ex toto intellectu ; ex tota anima, id est ex tota voluntate ; ex tota mente,
      id est ex tota memoria. Diligere enim pertinet ad affectum, non ad intellectum : ergo male
      dicitur diligere ex intellectu et memoria. Item, <name ref="#Bernard">Bernardus</name>, De amore Dei : <quote xml:id="bb-d1e25717-Qd1e300">Quid est
       amor nisi vehemens et bene ordinata voluntas</quote> ? Ergo videtur quod ex quo dixit ex
      tota anima, superfluat addere alias conditiones. Item, beatus Ioannes non ponit nisi duas
      conditiones, I Ioannis 3, 18 : <quote xml:id="bb-d1e25717-Qd1e303">Diligamus opere et veritate</quote>. Ergo videtur quod
      in istis tribus conditionibus sit superfluitas. Item, videtur quod sit diminutio, quia
      Deuteronomii 6, 5 ponitur ista conditio : Et ex tota fortitudine, quae non ponitur hic.
      Item, Marci 12, 30 additur ista conditio praeter conditiones praedictas : Ex tota virtute
      tua. Ergo videtur quod ibi sit diminutio vel hic superfluitas. Similiter Lucae 10, 27
      additur ista conditio : Ex omnibus viribus tuis. Quaeritur ergo de illorum trium
      distinctione et ordine, numero et sufficientia.</p>
          <p xml:id="bb-d1e25717-d1e307">Respondeo : Dicendum quod, quamvis caritas immediate respiciat actum concupiscibilis, circa
      quem primo consistit, nihilominus tamen actus aliarum virium respicit ut disponentes. Unde
      omnes vires animae quodam modo ordinantur ad ipsam dilectionem sicut ad illud quod habet
      rationem completionis respectu omnium virtutum. Et quoniam superiores vires animae tres
      sunt, ideo tres apponuntur conditiones. Et rursus, quia ternarius virium animae dupliciter
      habet distingui, ita quod unus illorum modorum non discordat ab alio, ideo conditiones circa
      actum diligendi, respicientes vires animae, duplici modo apponi et distingui habent. Uno
      enim modo distinguuntur vires animae, secundum quod in eis consistit imago, et dicuntur in
      mente esse tres potentiae, videlicet memoria, intelligentia et voluntas. Et sic secundum
      istas tres vires apponuntur tres conditiones, quarum una respicit intelligentiam, scilicet
      ex toto corde ; altera voluntatem, scilicet ex tota anima ; tertia memoriam, videlicet ex
      tota mente. Et sic assignantur istae tres conditiones in Matthaei 22, 37, et exponuntur ab
      <name ref="#Augustine">Augustino</name> sic : ex toto corde, id est ex toto intellectu sine errore ; ex tota anima, id est
      ex voluntate sine contradictione ; ex tota mente, id est ex tota memoria sine oblivione.</p>
          <p xml:id="bb-d1e25717-d1e313">Alio modo distinguuntur vires animae sic : in rationalem, irascibilem et concupiscibilem ;
      et secundum has tres apponuntur conditiones, quarum una respicit rationalem, videlicet ex
      toto corde ; et alia concupiscibilem, videlicet ex tota anima ; et tertia irascibilem ,
      videlicet ex tota fortitudine. Et sic assignantur in Deuteronomii 6, 5 et exponuntur a
      <name ref="#Bernard">Bernardo</name> sic : ex toto corde, id est sapienter ; ex tota anima, id est dulciter ; ex tota
      fortitudine, id est fortiter ; ut non seducamur fallaciis, non abducamur blanditiis, non
      frangamur iniuriis. Et ad haec tria reduci possunt illa tria quae tanguntur ad Timotheum 1,
      5 : Ex corde puro, conscientia bona et fide non ficta. Nec est in istis aliqua repugnantia,
      pro eo quod potentia irascibilis et ipsa memoria conformantur in actu ; et ideo una virtus
      est utriusque reformativa et una dos utriusque perfectiva, et unam respicit principaliter et
      aliam ex consequenti. Et ideo, ubi in Deuteronomio [6, 5] dicitur ex tota fortitudine, in
      Matthaeo [22, 37] dicitur ex tota mente. Et haec est ratio quare haec conditio ex tota mente
      ultimo loco ponitur. Et sic patet sufficientia, numerus et distinctio illorum quae
      assignantur circa modum dilectionis, et quod nihil est superfluum et nihil diminutum. Patet
      etiam solutio obiectorum.</p>
        </div>
      </div>
    </body>
  </text>
</TEI>