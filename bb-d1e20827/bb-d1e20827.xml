<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 23, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 23, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e20827">
        <head xml:id="bb-d1e20827-Hd1e119">III, D. 23, A. 2, Q. 3</head>
        <head xml:id="bb-d1e20827-Hd1e122" type="question-title">Utrum fides informis sit in daemonibus.</head>
        <p xml:id="bb-d1e20827-d1e125">Tertio quaeritur de subiecto fidei informis, et est quaestio, utrum fides informis sit in
    daemonibus.</p>
        <div xml:id="bb-d1e20827-Dd1e128" type="rationes-principales">
          <head xml:id="bb-d1e20827-Hd1e130">Rationes Principales</head>
          <p xml:id="bb-d1e20827-d1e133">Et quod sic, videtur. Iacobi 2, 19 : <quote xml:id="bb-d1e20827-Qd1e135">Daemones credunt et contremiscunt</quote>. Si
      ergo fides, quae est principium timoris, haec est fides quae est virtus informis, videtur
      quod fides, secundum quod est virtus, sit in daemonibus.</p>
          <p xml:id="bb-d1e20827-d1e139">Item, super illud ad Romanos 1, 17 : <quote xml:id="bb-d1e20827-Qd1e141">Iustitia Dei revelatur ex fide in
      fidem</quote>, Glossa : <quote xml:id="bb-d1e20827-Qd1e144">Fides daemonum est et nominetenus Christianorum</quote>. Sed
      in Christianis, qui sunt nominetenus Christiani, est fides informis tamquam in subiecto :
      ergo et in daemonibus.</p>
          <p xml:id="bb-d1e20827-d1e148">Item, Marci 1, 24 : <quote xml:id="bb-d1e20827-Qd1e150">Quid nobis et tibi, Iesu Nazarene</quote> ? et saepe in
      Evangelio daemones clamabant Christum esse Filium Dei ; sed constat quod eius Divinitatem
      non poterant intueri, et hoc est super rationem quod Deus fieret homo ; ergo videtur quod
      hoc non noverant nisi cognitione fidei : ergo videtur quod habuerunt fidem.</p>
          <p xml:id="bb-d1e20827-d1e154">Item, cognitio Trinitatis et Unitatis supra rationem est, sicut in primo libro ostensum
      fuit ; sed daemones cognoscunt Deum esse trinum et unum ; et talis cognitio, qua cognoscitur
      Deus esse trinus et unus, vel est cognitio fidei vel est cognitio comprehensionis. Cum ergo
      daemones non habeant cognitionem comprehensionis de ipsa Trinitate, habent ergo cognitionem
      fidei.</p>
          <p xml:id="bb-d1e20827-d1e158">Sed contra : Super illud II ad Corinthios 6, 15 : <quote xml:id="bb-d1e20827-Qd1e160">Quae conventio Christi ad
       Belial</quote> ? dicit Glossa : Sicut Christus omnia bene sic diabolus omnia male. Sed
      credere fidei informis est actu virtutis et actus bonus : ergo, si daemonis est omnia male
      facere, videtur quod ad ipsum non spectet ipsum credere, ergo nec habere fidem informem.</p>
          <p xml:id="bb-d1e20827-d1e164">Item, fides informis est habitus infusus et donum Dei : si ergo daemones habent fidem, aut
      infusa est eis ante lapsum aut post ; ante lapsum non, quia tunc non erant in statu in quo
      esset eis fides opportuna ; post lapsum non, quia obstinati sunt, ut dona Dei non possint
      suscipere : ergo, si nunquam habuerunt habitum fidei infusum, et fides informis est per
      infusionem, non ergo habent fidem informem.</p>
          <p xml:id="bb-d1e20827-d1e167">Item, credere, quod est actus fidei informis, est voluntarium, quia, <quote xml:id="bb-d1e20827-Qd1e169">cum cetera
       possit homo nolens, credere non potest nisi volens</quote> ; sed daemones, quantum est ex
      parte voluntatis suae, repugnant omni veritati et omni bono : si igitur ipsa fides informis
      facit credere voluntarie, videtur quod daemones non habeant ipsam.</p>
          <p xml:id="bb-d1e20827-d1e173">Item, fides informis est principium timoris servilis, et timor servilis facit peccatum
      fugere. Si ergo fides informis esset in daemonibus, esset in eis fuga alicuius peccati : si
      ergo nullum peccatum fugiunt, videtur quod habitus informis in eis non reperiatur.</p>
        </div>
        <div xml:id="bb-d1e20827-Dd1e177">
          <head xml:id="bb-d1e20827-Hd1e179">Conclusio</head>
          <head xml:id="bb-d1e20827-Hd1e182" type="question-title">In daemonibus est aliqua fides informis, prout lamen caret non
      tantum forma virtutis gratuitae, sed etiam forma habitus virtuosi, infusi et
      voluntarii.</head>
          <p xml:id="bb-d1e20827-d1e185">Respondeo : Dicendum quod, sicut ex praecedentibus patet, fides informis dicitur duobus
      modis : quaedam, quae innititur primae Veritati propter se, quainvis in ipsam non tendat
      amando ; alia est fides informis, quae innititur ipsi veritati articulorum propter aliquam
      rationem creatam. Et prima quidem dicitur fides informis, non quia careat forma fidei
      secundum quod est virtus, sed solum secundum quod est virtus gratuita ; et de hac dictum est
      prius quod est habitus virtuosus et habitus infusus. Secundo vero modo dicitur fides
      informis, quia caret forma fidei et secundum quod virtus est et secundum quod gratuita est.
      Nam illa credulitas, qua quis assentit articulis propter rationem creatam principaliter, non
      solum caret intentione habitus gratuiti, sed etiam intentione habitus virtuosi. Nullius enim
      virtutis videtur esse credere, cum quis credit innitendo persuasioni quam videt.</p>
          <p xml:id="bb-d1e20827-d1e188">Si igitur hoc secundo modo accipiatur informis fides, sic concedi potest eam reperiri in
      daemonibus. Habent enim aliquam notitiam et credulitatem de articulis et credibilibus, quae
      quidem fides potest dici sive credulitas, propter hoc quod non est in eis visio aperta. Et
      illa quidem cognitio partim fuit eis indita a prima conditione, partim est ex acquisitione.
      A prima enim conditione sua habuerunt cognitionem aliquam de articulis pertinentibus ad
      Trinitatem, quae, etsi tunc non mereretur dici fides, immo potius cognitio contemplationis,
      propter absentiam aenigmatis, peccato tamen superveniente et aenigmate subsequente, illa
      cognitio meruit dici fides, cum sit cognitio aenigmatica de his quae spectant ad divina.
      Quantum autem ad articulos spectantes ad humanitatem est in eis cognitio acquisita per multa
      miracula et experimenta et quasi extorta necessitate quadam. Dum enim daemones vident aperte
      eos qui Christum credunt et ei conformantur non posse damnari, manifesta ratione coguntur
      credere fidem credentium in Christum veram esse ; ac per hoc per consequens credunt omnia
      esse vera quae Christiani credunt ; et ex hoc etiam perterrentur, propter quod dicit beatus
      Iacobus, quod credunt et contremiscunt.</p>
          <p xml:id="bb-d1e20827-d1e191">Si vero loquamur de fide informi secundum quod accipitur primo modo, videlicet prout est
      habitus virtuosus et habitus infusus et etiam voluntarius, hoc modo, etsi reperiatur in
      Christianis viatoribus, non tamen potest reperiri in daemonibus, tum quia ipsi non sunt apti
      ad suscipiendos habitus infusos, tum quia voluntas eorum magis prona est ad impugnandum
      veritatem secundum pietatem quam ad assentiendum ei. Unde concedendae sunt rationes que hoc
      ostendunt.</p>
        </div>
        <div xml:id="bb-d1e20827-Dd1e196">
          <head xml:id="bb-d1e20827-Hd1e198">Ad rationes</head>
        <p xml:id="bb-d1e20827-d1e201">Ad illud vero quod obicitur in contrarium de auctoritate Iacobi et de Glossa, quod informis
    qualitas est in daemonibus, dicendum quod in utrisque reperitur fides, sed tamen aliter et
    aliter, sicut prius dictum est. Christiani enim nominetenus voluntarie assentiunt, et illa
    fides potest eis esse via ad virtutem et quodam modo rectificat eorum mentem, etsi non plene.
    Non sic autem est in daemonibus, quia ipsi credunt coacti et quasi cum quodam murmure.</p>
        <p xml:id="bb-d1e20827-d1e204">Ad. illud quod obicitur, quod confitebantur Christum esse Filium Dei, dicendum quod, sicut
    dicit <name ref="#Augustine">Augustinus</name>, in libro De civitate Dei, ipse Christus innotuit daemonibus, non per id quod
    est veritas et lux, sed per quaedam suae virtutis effecta. Unde, quia ipsi videbant miram
    Christi virtutem in suis effectibus cui nullatenus passent resistere, cognoscebant ipsum non
    purum hominem, sed etiam Deum esse. Illa tamen credulitas non erat fides informis, secundum
    quod fides informis est virtus, quia non adhaerebant ipsi primae Veritati propter se.</p>
        <p xml:id="bb-d1e20827-d1e210">Ad illud quod obicitur, quod cognoscebant Deum esse trinum et unum, dicendum quod illa
    cognitio in daemonibus erat derelicta ex cognitione quam habuerunt ex prima sui conditione.
    Secundum enim quod dicit Dionysius, in libro De divinis nominibus, capitula quarto : Data
    daemonibus dona nequaquam ipsa mutata esse dicimus, sed sunt integra et splendidissima,
    quamvis ipsi non videant, claudentes in se boni inspectivas virtutes. Et sic non oportet in
    daemonibus ponere habitum fidei infusae, eum talem notitiam habuerint a prima naturali sua
    conditione, licet eam habeant quodam modo minus perfecte propter suarum mentium
    obcaecationem.</p>
        </div>
      </div>
    </body>
  </text>
</TEI>