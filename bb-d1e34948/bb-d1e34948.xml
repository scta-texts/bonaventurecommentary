<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 37, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 37, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e34948">
        <head xml:id="bb-d1e34948-Hd1e119">III, D. 37, A. 2, Q. 1</head>
        <head xml:id="bb-d1e34948-Hd1e122" type="question-title">Utrum mandata Decalogi debeant esse tantum decem an plura an
    pauciora.</head>
        <p xml:id="bb-d1e34948-d1e125">Circa primum sic proceditur et quaeritur, utrum mandata Decalogi debeant esse tantum decem an
    plura an pauciora.</p>
        <div xml:id="bb-d1e34948-Dd1e128" type="rationes-principales">
          <head xml:id="bb-d1e34948-Hd1e130">Rationes Principales</head>
          <p xml:id="bb-d1e34948-d1e133">Et quod debeant esse pauciora, videtur : Quia ad Romanos 13, 8 dicitur : <quote xml:id="bb-d1e34948-Qd1e135" source="http://scta.info/resource/rom13_8">Qui diligit
       proximum Legem implevit</quote>. Ergo in mandato de diIectione proximi tota Lex potest
      includi : videtur ergo quod mandata non debeant numero denario multiplicari, cum in
      paucioribus via magis.</p>
          <p xml:id="bb-d1e34948-d1e139">Item, super illud ad Romanos 7, 1 : <quote xml:id="bb-d1e34948-Qd1e141" source="http://scta.info/resource/rom7_1">Concupiscentiam nesciebam</quote>, Glossa :
       <quote xml:id="bb-d1e34948-Qd1e144">Bona est Lex, quae, dum concupiscentiam prohibet, omnia mala prohibet</quote>. Si
      ergo in prohibitione concupiscentiae cetera mala prohibentur, videtur quod alia mandata
      superfluunt.</p>
          <p xml:id="bb-d1e34948-d1e148">Item, quicumque peccat mortaliter, se ipsum occidit. Ergo, cum in occisione prohibeatur non
      tantum homicidium corporale, sed etiam spirituale, non tantum operis, sed etiam voluntatis,
      videtur quod in illa prohibitione prohibeantur omnia peccata : ergo superfluunt omnia alia
      mandata.</p>
          <p xml:id="bb-d1e34948-d1e151">Item, differentia Legis et Evangelii est quod Lex prohibeat manum, non animum ; Evangelium
      autem non solum manum, sed etiam animum prohibet. Ergo videtur quod solummodo deberet
      prohiberi actus exterior et non quod spectaret ad actum interiorem : ergo superfluit
      mandatum de non concupiscendo. Si tu dicas quod prohibetur concupiscentia, quae progreditur
      in opus, contra hoc est, quia illa non distinguitur a peccato operis : ergo praeceptum de
      prohibitione illius concupiscentiae non debet connumerari praecepto de prohibitione operis
      exterioris.</p>
          <p xml:id="bb-d1e34948-d1e155">Sed contra : Magis sumus debitores Deo quam proximo : ergo plura deberent esse mandata
      ordinantia ad Deum quam ordinantia ad proximum. Ergo, cum mandata ordinantia ad proximum
      sint septem, videtur quod mandata ordinantia ad Deum sint plura vel saltem totidem.</p>
          <p xml:id="bb-d1e34948-d1e158">Item, tantum obligamur ad benefaciendum proximo, quantum obligamur ut non male faciamus ei.
      Cum ergo sex sint mandata, secundum quae prohibemur ne offendamus proximum, videtur quod
      saltem sex deberent esse, secundum quae obligaremur et ordinaremur ad benefaciendum ; et si
      hoc, omnia mandata essent saltem quindecim.</p>
          <p xml:id="bb-d1e34948-d1e161">Item, septem sunt capitalia peccata ita magna, quantum est de natura sua, sicut peccatum
      avaritiae et luxuriae. Ergo sicut speciale mandatum est in quo prohibetur avaritia et in quo
      prohibetur luxuria, ita speciale mandatum deberet esse ad alia vitia prohibenda, ita quod
      aliquod esset praeceptum, in quo specialiter prohiberetur superbia, aliquod, in quo invidia,
      et sic de aliis. Si tu dicas quod implicite prohibentur in prohibitione concupiscentiae,
      obicitur contra hoc quod tres sunt radices peccatorum, secundum quod dicitur I Ioannis 2, 16
      : <quote xml:id="bb-d1e34948-Qd1e163" source="http://scta.info/resource/Iio2_16">Concupiscentia oculorum, concupiscentia carnis et superbia vitae</quote>. Si ergo
      concupiscentia carnis et oculorum prohibetur explicite, videtur quod et superbia vitae
      deberet haber specialem prohibitionem.</p>
          <p xml:id="bb-d1e34948-d1e167">Item, sicut contingit concupiscere uxorem alienam et concupiscentiam consummari in opere,
      sic etiam est reperire circa homicidium et falsum testimonium et circa alia mandata. Ergo
      sicut duo diversa sunt praecepta de concupiscentia uxoris alienae et rei alienae in opere et
      voluntate, sic deberent alia praecepta duplicari ; quod si verum esset, tunc essent plura
      quam decem. Est igitur quaestio, quare decem sint et non plura nec pauciora.</p>
        </div>
        <div xml:id="bb-d1e34948-Dd1e171">
          <head xml:id="bb-d1e34948-Hd1e173">Conclusio</head>
          <head xml:id="bb-d1e34948-Hd1e176" type="question-title">Convenienter assignata sunt decem praecepta Decalogi.</head>
          <p xml:id="bb-d1e34948-d1e179">Respondeo : Ad praedictorum intelligentiam est notandum quod sufficientia et numerus
      mandatorum sumitur secundum rationem ordinis ipsius iustitiae generalis, cuius est hominem
      ad Deum et ad proximum ordinare ; unde quaedam sunt mandata ordinantia hominem ad Deum,
      quaedam vero ordinantia ad proximum. Illa vero quae ordinant hominem ad Deum dicuntur esse
      praecepta primae tabulae ; et ista sunt tria et non plura nec pauciora. Quorum numerus et
      sufficientia sumi, potest tripliciter, videlicet ex parte obiecti et ex parte subiecti et ex
      parte actus medii.</p>
          <p xml:id="bb-d1e34948-d1e182">Ex parte obiecti sic : nam, cum in Deo sint tres personae et tria appropriata et triplex
      genus causae, secundum quod comparatur ad creaturam, triplex est praeceptum secundum quod
      creatura rationalis ordinari habet ad Deum. Nam secundum rationem maiestatis, quae
      appropriatur Patri et convenit Deo secundum quod est causa efficiens creaturae, ordinatur
      per illud praeceptum : Non habebis deos alienos. Secundum rationem veritatis, quae
      appropriatur Filio et convenit Deo secundum quod est causa formalis exemplaris creaturae,
      ordinatur per illud : Non assumes nomen Dei tui in vanum. Secundum rationem bonitatis, quae
      appropriatur Spiritui Sancto et convenit Deo secundum quod est causa finalis, ordinatur per
      illud : Memento ut diem Sabbati sanctifices ; ita quod per illa tria sufficienter homo
      ordinetur ad Deum, ut subiaceat summae Maiestati, credat summae Veritati et adhaereat summae
      Bonitati. Et haec sufficientia sumpta est ex parte obiecti.</p>
          <p xml:id="bb-d1e34948-d1e185">Secundo modo sumitur sufficientia ex parte subiecti ordinabilis, quod quidem est anima
      rationalis, in qua est triplex vis motiva, secundum quam habet in Deum ordinari, videlicet
      rationalis, concupiscibilis et irascibilis. Mandatum de adoratione respicit ipsam
      irascibilem ; mandatum vero secundum respicit ipsam rationalem ; sed mandatum tertium de
      sanctificatione respicit ipsam concupiscibilem, sicut intuenti satis apparet. Et haec
      sufficientia sumpta est ex parte subiecti.</p>
          <p xml:id="bb-d1e34948-d1e189">Tertio vero modo sumitur, sufficientia ex parte actus medii. Triplex enim est actus
      secundum quem habet homo in Deum ordinari, videIicet actus cordis, oris et operis. Penes
      actum operis attenditur mandatum adorationis. Penes actum oris attenditur secundum mandatum,
      quo prohibetur falsa invocatio nominis divini. Secundum actum cordis attenditur tertium
      mandatum, in quo praecipitur sanctificatio mentis. Et sic patet sufficientia mandatorum
      ordinantium hominem ad Deum, quoniam sunt tria tantum et non : plura nec pauciora.</p>
          <p xml:id="bb-d1e34948-d1e192">Sufficientia autem mandatorum secundae tabulae iuxta hunc modum tripliciter potest
      assignari, videlicet ex parte obiecti et subiecti et actus medii.</p>
          <p xml:id="bb-d1e34948-d1e195">Ex parte namque conditionum ipsius obiecti sic potest sumi. In proximo enim, ad quem
      ordinant mandata secundae tabulae, relucet proprietas Patris et Filii et Spiritus Sancti.
      Secundum quod in proximo relucet proprietas Patris, sic debemus ei honorem et reverentiam ;
      et penes hoc attenditur illud mandatum : Honora patrem tuum etc. ; in quibus relucet
      proprietas summi Patris in hoc quod habent rationem principii. Secundum autem quod in
      proximo relucet proprietas Filii, sic debemus ei veritatem ; et sic est illud mandatum : Non
      loqueris contra proximum tuum falsum testimonium. Secundum autem quod relucet in proximo
      proprietas Spiritus Sancti, sic debemus ei dilectionem et innocentiae puritatem. Et quoniam
      possumus nocere proximo sive damnificare eum multipliciter : in persona propria et in
      persona coniuncta et in rebus suis, et hoc dupliciter, vel actu interiori vel exteriori :
      ideo sunt ulterius quinque mandata. Contra nocumentum enim quod habet fieri in persona
      proximi est illud praeceptum : Non occides. Contra nocumentum vero quod habet fieri in
      persona coniuncta est illud praeceptum : Non moechaberis, secundum quod exercetur in opere.
      Contra nocumentum quod fit in rebus est illud : Non furtum facies. Et quia nocumentum illud
      duplex, videlicet in persona coniuncta et in rebus, frequentius fit in voluntate per
      concupiscentiam quam fiat in opere, ideo sunt alia duo mandata, in quorum uno prohibetur
      concupiscentia uxoris, in hoc quod dicitur : Non concupisces uxorem ; in alio prohibetur
      concupiscentia rerum, in hoc quod dicitur : Non concupisces rem proximi tui etc. Sic igitur
      patet sufficientia ex parte conditionum obiecti.</p>
          <p xml:id="bb-d1e34948-d1e198">Ex parte vero subiecti secundum triplicem potentiam animae contingit etiam sufficientiam
      assignare hoc modo. Triplex enim est potentia animae, secundum quam contingit ad proximum
      ordinari, videlicet rationalis, concupiscibilis et irascibilis. Quantum autem ad potentiam
      irascibilem habet homo convenienter ordinari ad superiorem per reverentiam et honorem, et
      sic est illud : Honora patrem tuum etc. ; ad proximum vero per pacem et odii declinationem,
      et sic est illud : Non occides. Secundum autem rationalem virtutem ordinamur ad proximum per
      veritatis loquelam et testificationem, et sic est illud mandatum. : Non loqueris contra
      proximum tuum falsum testimonium. Secundum vero potentiam concupiscibilem habet homo
      ordinari ad proximum per ipsius refrenationem. Et quoniam illa est m ultipliciter corrupta
      per cupiditatem et concupiscentiam, ideo prohibetur cupiditas et concupiscentia in actu
      exteriori per duo mandata, per hoc videlicet : Non moechaberis, et : Non furtum facies ;
      prohibetur etiam in actu interiori per alia duo, per hoc videlicet : Non concupisces uxorem
      proximi tui, non agrum nec aliquam rem. Et sic potest sumi sufficientia ex parte virium
      animae in mandatis secundae tabulae.</p>
          <p xml:id="bb-d1e34948-d1e201">Ex parte autem actus potest sumi sic. Ordinari enim habemus ad proximum secundum
      innocentiam et secundum beneficentiam. Si secundum beneficentiam, sic est illud mandatum :
      Honora patrem tuum et matrem tuam. Si secundum innocentiam, hoc est tripliciter : aut
      secundum actum cordis aut oris aut operis. Si secundum actum operis, aut hoc est in
      prohibendo deordinationem, quae est contra ipsius esse individui, et sic est illud : Non
      occides. Aut contra debitam conservationem speciei, et sic est illud : Non moechaberis. Aut
      contra possessionem temporalis subsidii, et sic est illud : Non furtum facies. Si autem
      ordinemur ad proximum secundum actum oris, sic est illud mandatum : Non falsum testimonium
      dices. Si vero secundum actum cordis, qui quidem consistit in affectu, hoc contingit
      dupliciter : aut liberaliter contra cupiditatem aut honeste contra voluptatem ; et secundum
      hoc sunt duo mandata : unum contra voluptatis concupiscentiam, et sic est illud : Non
      concupisces uxorem ; aliud vero contra cupiditatem et avaritiam, et sic est illud : Non
      concupisces rem.</p>
          <p xml:id="bb-d1e34948-d1e204">Et sic per omnem modum patet numerus et sufficientia mandatorum Decalogi, quoniam tria sunt
      quae ordinant hominem respectu summae Trinitatis et septem sunt quae ordinant hominem
      respectu totius inferioris universitatis ; ut sic non tantum sit congruentia numeri ex parte
      rei, sed etiam ex parte ipsius numeralis proportionis, quam rectissime contingit in denario
      invenire, secundum quod docet <name ref="#Augustine">Augustinus</name>, in libro Musicae, ubi ostendit in denario quamdam
      excellentem esse perfedionem, ob quam status est in numero illo et ultra in numerando non
      procedimus nova numeratione, sed redimus ad caput : et ideo in numero illo decebat terminari
      et comprehendi divina praecepta, quae sunt. via deveniendi ad perfectionem summam.
      Concedendum est igitur quod decem sunt mandata Decalogi, secundum quod Lex dicit, nec plura
      nec pauciora.</p>
        </div>
        <div xml:id="bb-d1e34948-Dd1e212">
          <head xml:id="bb-d1e34948-Hd1e214">Ad Rationes</head>
          <p xml:id="bb-d1e34948-d1e217">Ad illud vero quod primo obicitur in contrarium, quod qui diligit proximum Legem implevit,
      dicendum quod, quamvis in dilectione proximi claudantur mandata ordinantia ad proximum in
      quadam generalitate, nihilominus propter obnubilationem peccati opportunum erat et congruum
      mandata illa, per quae evitantur speciales deordinationes, explicari in speciali. Unde sicut
      unitas generis non excludit multitudinem specierum nec unitas finis excludit multitudinem
      eorum quae sunt ad finem, sic ex unitate mandati dilectionis in proximum non potest concludi
      quod non sit pluralitas mandatorum ad proximum ordinantium.</p>
          <p xml:id="bb-d1e34948-d1e220">Ad illud quod obicitur, quod Lex prohibendo concupiscentiam prohibet omnia mala, dicendum
      quod cohcupiscentia sumitur generaliter et specialiter. Generaliter concupiscentia dicitur
      quilibet appetitus libidinosus et immoderatus ; specialiter vero dicitur esse appetitus
      delectabilis secundum gustum et tactum. Et primo quidem modo in prohibitione concupiscentiae
      dicuntur omnia mala prohiberi ; secundo autem modo tenet rationem specialis mandati et
      numeratur inter mandata Decalogi.</p>
          <p xml:id="bb-d1e34948-d1e223">Ad illud quod obicitur, quod qui peccat mortaliter se ipsum occidit, dicendum quod in
      prohibitione homicidii non prohibetur deordinatio cuiuscumque vis, sed deordinatio potentiae
      irascibilis, quae est in actu exteriori vel ad actum exteriorem aliquo modo habet ordinari.
      Unde, quamvis prohibeatur ibi homicidium operis et voluntatis, non tamen prohibetur omne
      peccatum. Et propterea ex hoc non potest concludi superfluitas aliorum mandatorum
      Decalogi.</p>
          <p xml:id="bb-d1e34948-d1e226">Ad illud quod obicitur, quod Lex prohibet manum et non animum, dicendum quod. hoc non
      dicitur quod Lex non prohibeat peccatum cordis, sed hoc dicitur, quia peccatum cordis non
      punit poena mortis, secundum quod peccatum operis, quod potest exterius probari ; unde per
      prohibitionem intelligere possumus poenae inflictionem. Et ex hoc non potest haberi quod
      peccatum cordis non debeat prohiberi in mandatis Decalogi.</p>
          <p xml:id="bb-d1e34948-d1e230">Ad illud quod obicitur, quod deberent esse plura, quia plura debemus Deo quam homini,
      dicendum quod omnia quae debemus homini quodam modo debemus et solvimus Deo ; ideo plura
      sunt quae debentur et redduntur Deo quam proximo. Quia tamen ad Deum ordinamur secundum
      vitam contemplativam, ad proximum secundum vitam activam, et in vita contemplativa quaeritur
      unitas, in activa vero versatur multiplex rerum varietas : hinc est quod plura sunt mandata
      quae directe obligant ad proximum quam quae directe obligarit ad Deum. Hinc est etiam quod
      plura sunt peccata quibus directe peccatur in proximum quam quibtis directe peccatur in
      Deum.</p>
          <p xml:id="bb-d1e34948-d1e233">Ad illud quod obicitur, quod tot modis contingit alicui benefacere, quot etiam modis
      contingit male, dicendum quod, quia corruptio concupiscentiae in nobis, quantum est de se,
      ad malum inclinat, ideo sumus difficiles ad bonum faciendum, quia proni sumus ad malum
      perpetrandum. Hinc est quod plura sunt praecepta negativa ordinantia ad proximum quam
      affirmativa ; plura sunt in quibus prohibetur ne fiat malum quam in quibus praecipitur ut
      fiat bonum.</p>
          <p xml:id="bb-d1e34948-d1e236">Ad illud quod obicitur, quod ita debet prohiberi superbia et invidia sicut avaritia et
      luxuria, dicendum quod illa duo magis habent prohiberi explicite, quia propter improbitatem
      libidinis citius progrediuntur in actum exterioris operis ; nihilominus tamen et alia
      peccata capitalia in mandatis Decalogi habent prohiberi. Nam superbia prohibetur in
      adoratione Dei et in honorificatione proximi ; invidia vero et ira in fuga homicidii ;
      accidia in sanctificatione Sabbati ; avaritia vero in prohibitione furti ; luxuria et gula
      sibi coniuncta in prohibitione moechiae et adulterii, ubi prohibetur omnis illicitus coitus
      et immoderata delectatio carnalis. Et si obiciat, quod ita debet prohiberi in speciali
      superbia vitae sicut concupiscentia carnis et oculorum, dicendum quod non est simile,
      quoniam, sicut iam patet, non ita radix illa est progressiva in actum exteriorem secundum
      quod aliae.</p>
          <p xml:id="bb-d1e34948-d1e239">Ad illud quod obicitur, quod ita contingit homicidium perpetrare corde et opere sicut
      adulterium et furtum, dicendum quod non est simile duplici ex causa : tum quia irascibilis
      non est adeo corrupta secundum quod concupiscibilis, quae propter suam immoderatam
      corruptionem dicitur corrupta et infecta et magis ad malum prona ; tum etiam quia ira ortum
      habet ex concupiscentia, secundum quod dicit <name ref="#JohnDamascenus">Damascenus</name>, quia ira est vindex laesae
      concupiscentiae. Et ideo, dum prohibetur concupiscentia in sua origine, quodam modo
      prohibetur et ira ; ideo non sic oportuit geminari mandatum quod respicit actum irascibilis
      sive ipsam iram, sicut mandatum quod respicit actum concupiscentiae sive ipsam
      concupiscentiam. Et ex hoc eodem potest haberi quare non oportuit duplicari alia
      mandata.</p>
        </div>
      </div>
    </body>
  </text>
</TEI>