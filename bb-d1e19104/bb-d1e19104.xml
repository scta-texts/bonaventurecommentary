<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 21, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 21, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e19104">
        <head xml:id="bb-d1e19104-Hd1e119">III, D. 21, Dubia</head>
        <div xml:id="bb-d1e19104-Dd1e122">
          <head xml:id="bb-d1e19104-Hd1e124">Dub. I.</head>
          <p xml:id="bb-d1e19104-d1e127">In parte ista sunt quaestiones circa litteram. Et primo quaeritur de hoc quod dicit : Nemo
      tollit animam meam, sed ego pono eam a me ipso. Si ergo nemo potuit animam suam tollere,
      nemo potuit eum per violentiam occidere : ergo ipse non fuit mortuus per alienam violentiam,
      sed per propriam potentiam : ergo fuit homicida sui ipsius.</p>
          <p xml:id="bb-d1e19104-d1e130">Respondeo : Dicendum quod Dominus in isto verbo non vult excludere violentiam
      crucifigentium respectu naturae, sed respectu voluntatis divinae. Et in hoc vult ostendere
      quod nemo posset ipsum occidere, nisi ipse vellet mortem sustinere secundum dispositionem
      voluntatis suae. Unde ponere animam ibi non est per exsecutionem, sed per voluntariam
      permissionem. Et sic patet illud.</p>
        </div>
        <div xml:id="bb-d1e19104-Dd1e134">
          <head xml:id="bb-d1e19104-Hd1e136">Dub. II.</head>
          <p xml:id="bb-d1e19104-d1e139">Item. quaeritur de hoc quod dicit : Caro animam posuit, quando exspiravit. Videtur enim
      quod potius deberet dicere e converso quod anima posuit carnem, quia plus habet virtutem
      anima super carnem quam caro super animam. Item, in resurrectione potius dicitur anima
      resumpsisse carnem quam caro animam. Ergo in morte potius deberet dici anima posuisse carnem
      quam e conversa.</p>
          <p xml:id="bb-d1e19104-d1e142">Respondeo : Dicendum quod magis dicitur de carne quod posuerit animam quam e converso, non
      quia caro virtutem habuit super animam, sed quia, carne remanente, anima a carne discessit ;
      et quia per animam intelligitur vita, quae magis habet rationem pretii, et quoniam etiam
      anima praesidebat carni, ideo magis de carne dicitur deponi quam e converso.</p>
          <p xml:id="bb-d1e19104-d1e145">Et per hoc patet responsio ad obiecta. Non enim dicitur caro posuisse animam, quasi hoc
      caro propria virtute fecerit, sed quia virtus divina aderat unita carni, sine cuius
      permissione anima non poterat deponi carne.</p>
        </div>
        <div xml:id="bb-d1e19104-Dd1e149">
          <head xml:id="bb-d1e19104-Hd1e151">Dub. III.</head>
          <p xml:id="bb-d1e19104-d1e154">Item quaeritur de hoc quod dicit : Idem patiebatur et non patiebatur, moriebatur et non
      moriebafur. Hoc enim videtur falsum, quia principium primum est in Prima Philosophia quod
      impossibile est simul et semel de uno et eodem dici duo contradictorie opposita. Ergo, si
      haec est vera Christus moriebatur, haec simpliciter erit falsa Christus non moriebatur. Si
      tu dicas quod non est ibi contradictio, quia hoc attribuitur ei secundum diversas naturas,
      et ad hoc quod sit contradictio oportet quod opposita non solum attribuantur eidem, sed
      etiam secundum idem, hoc non solvit, quia, si aliquis diceret Petrum esse album, quia est
      albus secundum corpus, et non esse album, quia non est albus secundum animam, nihil diceret.
      Prima enim esset simpliciter vera, secunda simpliciter falsa. Ergo, si haec est vera
      secundum humanitatem Christus est mortuus, ista erit simpliciter falsa Christus non est
      mortuus. Item, haec absque dubio est vera Christus homo est passus et mortuus. Si ergo est
      communicatio idiomatum, haec erit vera Deus est mortuus, ergo Christus, homo et Deus, est
      mortuus. Si igitur haec est vera omni modo Christus est mortuus, erit opposita eius
      simpliciter falsa.</p>
          <p xml:id="bb-d1e19104-d1e157">Respondeo : Dicendum quod absque dubio illud quod convenit Christo secundum naturam humanam
      et secundum divinam, simpliciter et vere potest ei attribui. Unde vere dicitur : Christus
      est creator omnium, Christus natus est de Virgine ; vere etiam dicitur : Christus est
      mortalis, Christus est immortalis. Quamvis autem aliquid conveniat Christo secundum naturam
      assumptam quod non convenit ei secundum naturam divinam, non potest tamen simpliciter
      removeri ab eo, quia plus tollit negatio quam ponat affirmatio. Et ideo affirmativae
      concedendae sunt tamquam verae, negativae vero negandae sunt tamquam falsae, nisi
      proponantur vel intelligantur cum addita determinatione. Unde haec est vera <mentioned>
       Christus non est mortuus secundum Deitatem </mentioned> ; haec autem simpliciter prolata
       <mentioned> Christus non est mortuus </mentioned> falsa est. <name ref="#Ambrose">Ambrosius</name> autem et <name ref="#Lombard">Magister</name>
      praedictas locutiones intelligunt cum determinatione adiuncta, quod patet per finem
      auctoritatis. Praeterea, ex hoc ipso quod proponit ista simul moriebatur et non moriebatur,
      arctatur pars affirmativa ad humanam naturam et negativa ad divinam. Ideo non est ibi
      contradictio, quia non est secundum idem. Et per hoc patet satis responsio ad obiecta.</p>
        </div>
      </div>
    </body>
  </text>
</TEI>