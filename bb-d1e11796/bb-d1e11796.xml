<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 12, A. 3, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 12, A. 3, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e11796">
        <head xml:id="bb-d1e11796-Hd1e119">III, D. 12, A. 3, Q. 1</head>
        <head xml:id="bb-d1e11796-Hd1e122" type="question-title">Utrum decuerit Deum assumere sexum muliebrem.</head>
        <p xml:id="bb-d1e11796-d1e125">Circa primum sic proceditur et quaeritur, utrum decuerit Deum assumere muliebrem sexum ad
    reparandum genus humanum.</p>
        <div xml:id="bb-d1e11807" type="rationes-principales">
          <head xml:id="bb-d1e11796-Hd1e130">Rationes principales</head>
          <p xml:id="bb-d1e11796-d1e133">Et quod sic, videtur. Quia ordo reparationis per oppositum debet respondere lapsui ; sed
      nostra ruina fuit per mulierem : ergo relevatio. Sed relevatio facta est per naturam
      assumptam : ergo etc.</p>
          <p xml:id="bb-d1e11796-d1e136">Item, ideo assumpsit Deus naturam fragilem, ut, dum sua fragilitate vinceret fortem,
      mirabilis in hoc Dei potentia reluceret. Si ergo fragilior est sexus muliebris, videtur quod
      magis fuisset eius potentia manifestata, si in sexu muliebri diabolum superasset : ergo
      magis congruum fuit mulierem quam.virum assumi a Verbo Dei.</p>
          <p xml:id="bb-d1e11796-d1e139">Item, Spiritus rationalis ita unibilis est indifferenter sexui muliebri ut virili. Ergo
      pari ratione et spiritus increatus : ergo indifferenter se habent sexus utrique ad unionem,
      quantum est ex parte naturae. Si ergo sexus muliebris magis depressus erat in miseriam quam,
      virilis, cum Dei Filius incarnatus fuerit ad nostram miseriam relevandam, videtur quod magis
      debuerit assumere sexum femineum quam virilem.</p>
          <p xml:id="bb-d1e11796-d1e142">Item, proles assimilari debet suo principio ; sed Christus natus fuit ex sola Virgine matre
      : ergo, si ex femina traxit carnem, magis debuit assimilari matri quam alii : ergo, si non
      degeneravit, potius debuit ex ea trahere sexum quem habebat Virgo quam alium.</p>
          <p xml:id="bb-d1e11796-d1e146">Sed contra : <name ref="#Aristotle">Philosophus</name>, in libro De animalibus, dicit quod <quote xml:id="bb-d1e11796-Qd1e151">femina est vir
       occasionatus</quote>, hoc est imperfectus. Ergo, si homo assumptus debuit esse
      perfectissimus, non ergo debuit mulier esse, sed tantum masculus.</p>
          <p xml:id="bb-d1e11796-d1e155">Item, quod maius est, Apostolus, I ad Corinthios 11, 3 dicit, quod <quote xml:id="bb-d1e11796-Qd1e157">caput mulieris
       est vir</quote>, non e converso ; sed homo assumptus est caput totius Ecclesiae : ergo non
      debuit esse sexus feminei, alioquin fieret perversio ordinis ; quod quidem non debuit Deus
      in sua incarnatione facere, quin potius destructum ordinem debuit reparare.</p>
          <p xml:id="bb-d1e11796-d1e161">Item, principium totius. generationis est sexus virilis : nam ex uno viro omnes ; sed homo
      assumptus debuit esse principium totius generationis spiritualis : non ergo sexus muliebris,
      sed virilis.</p>
          <p xml:id="bb-d1e11796-d1e164">Item, si assumpsisset sexum muliebrem, ergo, cum fiat communicatio idiomatum, deberet dici
      dea et deberet dici filia. Si ergo non decet esse nisi Deum et Filium in illa summa
      Trinitate, non deam aut filiam, nullo modo decuit Deum assumere feminam.</p>
        </div>
        <div xml:id="bb-d1e11847">
          <head xml:id="bb-d1e11796-Hd1e170">Conclusio</head>
          <head xml:id="bb-d1e11796-Hd1e173" type="question-title">Absque dubio non ita decuit Deum assumere sexum feminum, sicut
      virilem, in unitatem personae</head>
          <p xml:id="bb-d1e11796-d1e176">Respondeo : Dicendum quod absque dubio non ita decuit Deum assumere sexum femineum sicut
      virilem in unitatem personae. Et ratio huius est, quia muliebris sexus non est tantae
      dignitatis sicut virilis. Excellit enim sexus virilis muliebrem et quantum ad dignitatem in
      principiando et quantum ad virtutem in agendo et quantum ad auctoritatem in praesidendo.
      Quantum ad dignitatem in principiando, quia omnes, tam viri quam mulieres, ex uno viro
      fuerunt, in quo est expressa repraesentatio egressus rerum ab illo unico principio primo et
      summo. Quantum ad virtutem in agendo similiter praecellit, quoniam viri est agere et
      mulieris est pati. Unde plus habet sexus virilis de virtute activa, propter quod et
      robustior est et re et nominatione. Quantum ad auctoritatem in praesidendo etiam
      praeexcellit. Nam secundum rectum ordinem non mulier viro, sed vir praeficitur mulieri
      tamquam caput corpori, sicut dicit Apostolus. Quoniam ergo in Verbo assumente naturam
      humanam est praecipua. dignitas in principiando et virtus in agendo et dominium in
      praesidendo ; hinc est quod magis decuit sexum virilem quam muliebrem assumi a Verbo
      increato, quia illi naturae asstimptae debuerunt haec tria communicari excellenter. Et ideo
      concedendae sunt rationes ad hanc partem.</p>
        </div>
        <div xml:id="bb-d1e11860">
          <head xml:id="bb-d1e11796-Hd1e183">Ad rationes</head>
          <p xml:id="bb-d1e11796-d1e186">Ad illud ergo quod primo obicitur in contrarium, quod ruina fuerit per mulierem, dicendum
      quod, quamvis in sexu muliebri ruina nostra fuit inchoata, in sex tamen virili est
      consummata. Et quoniam nostra reparatio in natura assumpta habuit consummari, hinc est quod
      secundum rectam correspondentiam magis decuit virum quam mulierem assumi.</p>
          <p xml:id="bb-d1e11796-d1e189">Ad illud quod obicitur de fragilitate, dicendum quod sic congruum fuit Christum vincere per
      fragilitatem in patiendo, ut postmodum vinceret per virtutem in resurgendo : et ideo sexum
      talem debuit assumere qui etiam fragilis esset ad tempus propter passibilitatis qualitatem
      et nihilominus ad virtutem ordinabilis secundum qualitatem naturae ; et talis fuit virilis
      sexus magis quam muliebris.</p>
          <p xml:id="bb-d1e11796-d1e192">Ad illud quod obicitur de unione spiritus rationalis ad utrumque sexum, dicendum quod non
      est simile. Primum, quia spiritus unitur corpori, ita quod ex his fit unum, et non est
      communicatio idiomatum. Non sic autem de Verbo aeterno, quod manet in sua proprietate,
      communicans homini assumpto suas proprietates, ad quas communicandas magis sexus virilis
      quam muliebris competens erat. Praeterea, non est simile, quia spiritus increatus est
      nobilissimus, et unio, qua unit sibi nostram naturam in persona, est nobilissima ; et ideo
      nobiliorem sexum debet assumere. Non sic autem est de spiritu rationali. </p>
          <p xml:id="bb-d1e11796-d1e195">Ad illud quod obicitur, quod proles debet assimilari suo principio, dicendum quod illud est
      verum quando producit prolem omnino secundum propriam virtutem naturae suae. Non sic autem
      est in proposito : nam Virgo concepit mota et adiuta Spiritu Sancto ; et ideo magis proles
      habuit sexum quem Spiritus Sanctus elegit quam sexum quem in matre invenit. Nec in tali
      generatione est degeneratio, sed magis nobilitatio, quia non est contra naturam mulieris
      concipere sexum virilem, immo magis cupit naturaliter mulier habere filium masculum quam
      feminam.</p>
        </div>
      </div>
    </body>
  </text>
</TEI>