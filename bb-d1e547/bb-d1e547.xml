<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D 1, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D 1, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e547">
        <head xml:id="bb-d1e547-Hd1e119">III, D 1, A. 2, Q. 2</head>
        <head xml:id="bb-d1e547-Hd1e122" type="question-title">Quae fuerit incarnationis ratio praecipua</head>
        <p xml:id="bb-d1e547-d1e125">Secundo quaeritur, quae fuerit incarnationis ratio praecipua.</p>
        <div xml:id="bb-d1e547-Dd1e128" type="rationes-principales">
          <p xml:id="bb-d1e547-d1e130">Et quod humani generis redemptio, ostenditur. Ad Galatas 4, 4-5, cum dicitur : <quote xml:id="bb-d1e547-Qd1e132" source="http://scta.info/resource/gal4_4 http://scta.info/resource/gal4_5">Cum venit igitur plenitudo temporis, misit Deus Filium suum factum
       ex muliere, factum sub Lege, ut eos, qui sub Lege erant, redimeret</quote>. Si igitur
      Apostolus principalem assignat rationem missionis Filii Dei in carnem, videtur quod nostra
      redemptio sit eius ratio praecipua. Si tu dicas quod hoc non dicit Apostolus tamquam causam
      principalem, obicitur contra hoc illud quod idem dicit Apostolus ad Hebraeos 2, 14-16, ubi
      loquens de Christo : <quote xml:id="bb-d1e547-Qd1e135" source="http://scta.info/resource/hebr2_14 http://scta.info/resource/hebr2_15 http://scta.info/resource/hebr2_16">Ipse similiter participavit
       eisdem, ut per mortem destrueret eum etc. ; et post : Nusquam enim angelos
       apprehendit</quote>, Glossa : <quote xml:id="bb-d1e547-Qd1e138">Participavit, ut homines sanctificaret et liberaret ;
       et recte haec causa ponitur, quia, si non esset eos liberaturus, non eis participaret :
       quod in angelis apparet, quia nusquam angelos apprehendit</quote>. Sed illud, quo posito
      ponitur et quo remoto removetur, assignatur tamquam causa principalis et praecipua : ergo
      videtur quod principaliter incarnatio facta fuit propter reparationem generis humani.</p>
          <p xml:id="bb-d1e547-d1e142">Item, in Psalmo [68, 3] : <quote xml:id="bb-d1e547-Qd1e144" source="http://scta.info/resource/ps68_3">Infixus sum in limo profundi</quote>, Glossa
      <name ref="#Augustine">Augustini</name> : <quote xml:id="bb-d1e547-Qd1e150">Utinam maneret homo in eo quod Deus fecit ; si enim manere in eo quod
       Deus fecit, non in limo infixus esset quem Deus genuit</quote>: igitur, si homo stetisset,
      incarnatio facta non fuisset : igitur incarnationis ratio praecipua videtur esse hominis
      reparatio.</p>
          <p xml:id="bb-d1e547-d1e154">Item, <name ref="#Augustine">Augustinus</name>, Super Ioannem, tractans illud Ioannis 11, 3 : <quote xml:id="bb-d1e547-Qd1e159" source="http://scta.info/resource/io11_3">Ecce,
       quem amas infirmatur</quote> : <quote xml:id="bb-d1e547-Qd1e162">Si peccatores Dominus non amaret, ad terram de caelo
       non descenderet</quote>. Ergo videtur quod praecipua ratio incarnationis fuerit liberatio
      peccatoris.</p>
          <p xml:id="bb-d1e547-d1e166">Item, si Deus assumsit humanam naturam, aut hoc fuit propter humanam dignitatem aut
      necessitatem. Si propter dignitatem, cum dignior sit natura angelica quam humana, magis
      debuit assumsisse angelicam. Si propter necessitatem, et necessitas indigentiae non sit nisi
      propter peccatum, videtur quod praecipua ratio fuit, quod hominem assumsit, redemptio
      generis humani.</p>
          <p xml:id="bb-d1e547-d1e169">Item, opus incarnationis fuit maximae gratiae de qua homo maxime tenetur ad gratiarum
      actionem ; sed magis tenetur homo esse gratus Deo et maior fit ei gratia, quando aliquod
      beneficium praestatur sibi quo indignus est, in statu, in quo indignus est, et pro eius
      liberatione, quam si alias esset ei praestandum : ergo, si homo lapsus pro beneficio
      incarnationis est maxime Deo obnoxius, videtur quod, si ipse non esset lapsus, ipse non
      esset incarnatus, et nec huiusmodi beneficium esset sibi praestitum.</p>
          <p xml:id="bb-d1e547-d1e173">Praecipua ergo ratio incarnationis videtur esse redemptio generis humani.</p>
          <p xml:id="bb-d1e547-d1e176">Sed contra : <name ref="#Augustine">Augustinus</name>, De spiritu et anima : <quote xml:id="bb-d1e547-Qd1e181">Totum hominem assumsit, ut totum
       beatificaret</quote>. Sed homo debebat totus beatificari, et ita plene beatificari, si non
      esset lapsus, sicut si esset lapsus : ergo, si homo non esset lapsus, Deus esset incarnatus.
      Ergo non videtur quod praecipua ratio incarnationis sit liberatio generis humani.</p>
          <p xml:id="bb-d1e547-d1e185">Item super illud ad Hebraeos 2, 16 : <quote xml:id="bb-d1e547-Qd1e187" source="http://scta.info/resource/hebr2_16">Nusquam angelos
       apprehendit</quote>, Glossa : <quote xml:id="bb-d1e547-Qd1e190">Non angelicae naturae data est haec dignitas ut ei
       persona divina uniretur</quote>. Si igitur haec dignitas data fuit naturae humanae, et
      humanae naturae nihil datum est frustra, ergo, si non peccasset, talis dignitas non
      remaneret vacua : ergo adhuc uniretur cum divina natura. Ergo liberatio generis humani non
      est ratio praecipua.</p>
          <p xml:id="bb-d1e547-d1e194">Item, ita decebat Deum manifestare suam infinitatem et perfectionem et liberalitatem, si
      homo stetisset, sicut si lapsus esset. Ergo, si omnia ista facit in opere incarnationis,
      videtur quod incarriatio fuisset, etiam si homo lapsus non fuisset ; et ita idem quod
      prius.</p>
          <p xml:id="bb-d1e547-d1e197">Item, tantae nobilitatis et difficultatis est vindicare sive acquirere sibi infinitum bonum
      sicut satisfacere pro offensa, quae est contra bonum infinitum. Si ergo homo non poterat
      satisfacere pro se de offensa, qua offenderat Deum, sic nec per se potest mereri habere
      Deum. Ergo sicut opportunum fuit Filium Dei incarnari, homine cadente, ut pro homine
      satisfaceret, sic videtur quod opportunum fuit Filium Dei incarnari, homine stante, ut homo
      per eum mereri posset.</p>
          <p xml:id="bb-d1e547-d1e200">Item, quae solummodo propter occasionem peccati introducta sunt exierunt a Deo, non
      principaliter, sed occasionaliter. Ergo, si incarnatio facta est principaliter propter
      peccati expiationem, anima Christi facta est non principali intentione, sed quasi quadam
      occasione. Si ergo inconveniens est nobilissimam creaturam occasionaliter esse introductam,
      cum agens principaliter intendat opera nobiliora, videtur quod inconveniens sit dicere
      incarnationem factam esse propter hominis reparationem.</p>
          <p xml:id="bb-d1e547-d1e204">Item, in incarnatione Filii Dei humana natura plurimum est exaltata. Si ergo Deus
      incarnatur ex hoc quod humana natura peccavit, videtur quod homo reportet commodum de
      malitia ; ergo, si hoc non decet divinum retributorem, patet etc.</p>
          <p xml:id="bb-d1e547-d1e207">Item, Christus est caput Ecclesiae, non solum secundum divinam naturam, sed etiam humanam,
      sicut ostendit <name ref="#Augustine">Augustinus</name>, Super Ioannem ; sed, si homo non peccasset, adhuc esset corpus
      Ecclesiae : igitur vel Dei Filius incarnaretur aut corpus Ecclesiae remaneret acephalum.
      Igitur, si illud est impossibile, restat quod Deus incarnaretur, si homo non peccasset :
      ergo idem quod prius.</p>
          <p xml:id="bb-d1e547-d1e213">Item, si homo lapsus non esset, nihilominus fuisset sacramentum matrimonii. Si igitur
      sacramentum matrimonii in coniunctione sexuum dicit sive significat coniunctionem Christi et
      Ecclesiae quantum ad naturarum unionem, prapter inseparabilitatem, ut dicitur ad Ephesios 5,
      32 : <quote xml:id="bb-d1e547-Qd1e215" source="http://scta.info/resource/eph5_32">Hoc sacramentum magnum est ; ego autem dico in Christo et in
       Ecclesia</quote> : ergo, si homo stetisset, aut sacramentum matrimonii esset falsum aut
      Dei Filius esset incarnatus. Sed primum est impossibile : ergo restat etc.</p>
          <p xml:id="bb-d1e547-d1e219">Item, quadruplex est modus educendi hominem in esse. Contingit enim hominem educi de viro
      et muliere ; contingit educi sine viro et muliere ; contingit educi de viro sine muliere ;
      et de muliere sine viro. Sed tres istorum modorum fuissent, si homo stetisset, sicut planum
      est : ergo videtur quod et quartus fuisset, quo eductus est de sola muliere. Sed hic quartus
      est in incarnatione : ergo, si homo stetisset, incarnatio fuisset ; aut si non, tunc unus
      modus productionis hominum deficeret, et sic universum perfectum non esset ; et hoc est
      maximum inconveniens. Dicit enim <name ref="#Augustine">Augustinus</name> quod universum habet tantam perfectionem quod
      nemo potest in eo imperfectum rationabiliter aliquid invenire nec rationabiliter aliquid
      addere, sicut et ipse dicit, in libro De libero arbitrio, quod nihil potest intellectus
      noster intelligere quod subterfugeret illam supernam artem.</p>
        </div>
        <div xml:id="bb-d1e547-Dd1e226">
          <head xml:id="bb-d1e547-Hd1e228">Conclusio</head>
          <head xml:id="bb-d1e547-Hd1e231" type="question-title">Praecipua ratio incarnationis videtur fuisse redemptio humani
      generis, quamvis multae rationes aliae congruentiae huic rationi sint annexae</head>
          <p xml:id="bb-d1e547-d1e234">Respondeo : Ad praedictorum intelligentiam est notandum quod circa hoc duplex est
      magistrorum opinio.</p>
          <p xml:id="bb-d1e547-d1e237">Quidam enim dicere voluerunt quod de incarnatione est loqui dupliciter. Est enim incarnatio
      carnis assumtio ; de carne autem assumta est loqui dupliciter : aut quantum ad substantiam
      aut quantum ad def ectum passibilitatis. Si fiat sermo de ipsa quantum ad defectum
      passibilitatis et mortalitatis, dicunt quod incarnationis praecipua ratio fuit humani
      generis redemptio. Nisi enim homo peccasset et lapsus et redimendus esset, Christus carnem
      mortalem non assumsisset. Si autem loquamur de incarnatione secundum quod dicit assumtionem
      humanae naturae, loquendo simpliciter, sic dixerunt quod praecipua ratio incarnationis non
      est liberatio generis humani, quia, etiam si homo non peccasset, Christus incarnatus esset ;
      sed huius ratio est perfectio multiplex surgens ex dignitate illius operis. Incarnatio enim
      facit ad perfectionem hominis, et per consequens ad perfectionem totius universi, in hoc
      quod complet et completionem dat humano generi, secundum illud quod respicit naturam et
      secundum illud quod respicit gratiam et secundum illud quod respicit gloriam. Secundum illud
      quod respicit naturam, quia in incarnatione est consummatio modorum educendi hominem in
      esse. Est etiam consummatio in comparatione ad perfectionem agentis in hoc quod in
      incarnatione homo, qui est ultimus, coniungitur cum suo principio unione qua sub Deo nulla
      est maior. Facit etiam ad perfectionem hominis quantum ad illud quod respicit gratiam, quia
      in incarnatione assumit Christus humanam naturam, ratione cuius plene habet esse caput
      totius Ecclesiae, cuius corporis membra uniri habent ratione caritatis et gratiae. Et simul
      cum hoc facit ad perfectionem meriti, quia omnia merita pendent et meliorantur merito
      Christi. Facit etiam ad perfectionem gloriae in eo quod homo in Deo suo invenit pascua
      quantum ad partem corporalem et quantum ad partem spiritualem, sive ingrediatur sive
      egrediatur, quod non faceret, si Deus non esset incarnatus. Completus etiam est totius
      humanae naturae appetitus, dum per opus incarnationis nobilissima idoneitas, quae erat in
      humana natura, secundum quam unibilis erat divinae, ad actum perfectum reducitur. Et ratione
      huius multiplicis perfectionis, quae surgit ex opere incarrtationis, congruum fuit Deum
      incarnari. Et quia haec multiplex perfectio non tantum respicit statum naturae lapsae, immo
      etiam respicit statum naturae bene institutae, ideo, si homo lapsus non fuisset, nihilominus
      Deus incarnatus esset, quia ita competebat hominem perfectum esse et secundum naturam et
      secundum gratiam et secundum gloriam, sicut si esset in statu lapso, et quodam modo
      amplitis, et secundum istam opinionem. Et qui hanc opinionem sequuntur concedunt rationes
      quae ad hanc partem adducuntur. Rationes vero ad oppositum et auctoritates per hoc
      effugiunt, quia dicunt eas intelligi secundum quod incarnatio dicitur carnis mortalis et
      passibilis assumtio. Loquitur enim Scriptura et Sancti de incarnatione secundum eum modum
      qui fuit post lapsum, non per eum modum qui fuisset, homine persistente in statu
      innocentiae.</p>
          <p xml:id="bb-d1e547-d1e240">Aliorum vero opinio fuit quod praecipua ratio incarnationis est reparatio humani generis,
      quamvis aliae multae sint rationes congruentiae huic annexae. Ista enim est praecipua
      respectu omnium, quia, nisi genus humanum fuisset lapsum, Verbum Dei non fuisset incarnatum.
      Et ratio huius est, quia incarnatio Dei est superexcedentis dignationis ; et ideo, cum sit
      ibi quidam excessus, non fuisset introductum incarnationis mysterium, nisi praecessisset
      excessus oppositus per ipsum corrigendus et restaurandus. Unde nisi Deus ovem suam
      perdidisset, non de caelo ad terram descendisset.</p>
          <p xml:id="bb-d1e547-d1e244">Quis autem horum modorum dicendi verior sit novit ille qui pro nobis incarnari dignatus
      est. Quis etiam horum alteri praeponendus sit difficile est videre, pro eo quod uterque
      modus catholicus est et a viris catholicis sustinetur. Uterque etiam modus excitat animam ad
      devotionem secundum diversas considerationes.</p>
          <p xml:id="bb-d1e547-d1e247">Videtur autem primus modus magis consonare iudicio rationis ; secundus tamen, ut apparet,
      plus consonat pietati fidei : primo, quia auctoritatibus Sanctorum et sacrae Scripturae
      magis concordat. Nam tam Novum quam Vetus Testamentum, ubi de Filii Dei descensu loquuntur,
      humani generis liberationem rationem reddunt, quod patet per singula discurrendo. Sancti
      etiam hoc dicunt, sicut patet in auctoritatibus supra positis. Et ideo, si divina eloquia
      nobilissimam et praecipuam incarnationis rationem assignant et nihil etiam a nobis dicendum
      est praeter ea quae nobis ex sacris Eloquiis claruerunt, magis videtur pietati fidei
      consonum quod praecipua incarnationis ratio sit liberatio humani generis quam aliter
      sentire. Et hoc aperte dicit <name ref="#Augustine">Augustinus</name>, in libro De verbis Apostoli, sermone 70, tractans
      illud Matthaei 18, 11 : Venit enim Filius hominis salvum facere quod perierat : Si homo non
      periisset, Filius hominis non venisset. Et expressius ibidem, tractans illud I ad Timotheum
      1, 15 : Venit in hunc mundum peccatores salvos facere : Nullam aliam ob causam nisi
      peccatores salvos facere. Et ibidem plura dicit ad hoc pertinentia. Et in illa oratione,
      quae incipit : 0 cella aromatica, quae dicitur esse <name ref="#Augustine">Augustini</name>, hoc ipsum habetur
      expressissime. Ad hoc etiam concordant verba <name ref="#Bernard">Bernardi</name> et Glossa super dictum locum Epistolae
      ad Timotheum.</p>
          <p xml:id="bb-d1e547-d1e259">Secundo vero praedictus modus magis concordat pietati fidei, quia Deum magis honorificat
      quam praecedens. Nam praecedens dicit quod Deum conveniebat incarnari ad perfectionem
      universitatis ; et ideo quodam modo Deum intra perfectionem universi concludit et quamdam
      necessitatem incarnationis ponit ei, cum dicit opera eius aliter ad perfectionem non
      perduci. Hic autem modus dicendi, cum dicit quod incarnationis mysterium est supra omnem
      perfectionem, ponit Christum esse supra omnem perfectionem universitatis, sive quantum ad
      naturam sive quantum ad gratiam sive quantum ad gloriari. Et in hoc recte acit, quia, sicut
      dicit <name ref="#Aristotle">Philosophus</name>, in XI Primae Philosophiae, Deus supra omnem universi ordinem ponendus
      est, sicut non dicitur esse dux de exercitu, sed supra exercitum.</p>
          <p xml:id="bb-d1e547-d1e265">Tertio, modus iste dicendi incarnationis mysterium magis commendat, dum dicit hoc mysterium
      tantum esse quod non debuit fieri nisi ex maxima causa, utpote propter placandam divinam
      iram et restauranda omnia, sive quae in caelis sunt sive quae in terra. Et ideo dicunt quod
      tantum mysterium non fuisset introductum, nisi praecessisset lapsus nobilissimae creaturae
      et offensio maiestatis divinae.</p>
          <p xml:id="bb-d1e547-d1e268">Quarto, etiam fidelem affectum magis inflammat. Plus enim excitat devotionem animae fidelis
      quod Deus sit incarnatus ad delenda scelera sua quam propter consummanda opera inchoata.</p>
          <p xml:id="bb-d1e547-d1e271">Quoniam igitur hic modus dicendi, etsi non videatur esse ita subtilis sicut praecedens,
      plus consonat pietati fidei in hoc quod auctoritatibus Sanctorum magis concordat et Deum
      magis honorificat, etiam incarnationis mysterium magis commendat et affectum nostrum
      ardentius inflammat : ideo concedendum est, ut praedictae auctoritates et rationes
      ostendunt, quod praecipua ratio incarnationis fuit redemptio humani generis, quamvis multae
      rationes aliae congruentiae huic rationi sint annexae.</p>
        </div>
        <div xml:id="bb-d1e547-Dd1e276">
          <head xml:id="bb-d1e547-Hd1e278">Ad rationes</head>
          <p xml:id="bb-d1e547-d1e281">Ad illud quod primo obicitur in contrarium, quod hominem totum assumsit ut totum
      beatificaret, dicendum quod ista non est ratio praecipua, sed annexa principali, pro eo
      quod, etsi nunquam Deus incarnatus esset, homo glorificatione corporis sui et visione Dei
      perfecte et totaliter beatus esset. Visio enim Christi corporalis spectat non ad essentialem
      completionem beatitudinis, sed ad quoddam accidentale gaudium. Et hoc patet, quia alii
      sensus beatificantur ut visus, et tamen obiecta sibi correspondentia non habebunt, ut
      tactus, gustus. Praeterea, aspectus Christi non minus erit beatus conversus ad alia corpora
      videnda quam aspectus aliorum conversi ad videndum corpus ipsius. Gloria enim sensuum
      exteriorum erit per redundantiam delectationis venientis a parte superiori ex visione Dei,
      cuius visio adeo reficit, cum perfecte apparet, ut nihil ultra necessarium sit animae ad
      eius beatitudinem, quoniam omne aliud bonum et pulcrum, ad illud comparatum, quasi nihil est
      nec intendere potest essentiale gaudium. Unde multum derogare videtur summo Bono qui dicit
      ipsum non sufficere absque bono creato sibi adiuncto ad hominem perfecte beatificandum, nisi
      hoc dicat venire propter imperfectionem sensus, qui ad ipsum non potest pertingere. Sed tunc
      plura obviabunt, sive ratione sensuum aliorum, qui non habent obiecta sua sicut visus, et
      tamen perfecte beatificati sunt ; sive ratione aspectus Christi, qui ad alios Sanctos
      aspicit ; sive etiam ratione perfectionis beatitudinis, quae non facit hominem aliquid
      extrinsecus mendicare ; sive etiam, quia oppositum non posset intelligi, quod gloriosus homo
      posset a Christi praesentia absentari absque gloriae suae detrimento. </p>
          <p xml:id="bb-d1e547-d1e284">Ad illud quod obicitur, quod in humana natura data est congruitas vel idoneitas ad
      incarnationem, dicendum quod illa idoneitas attenditur ex parte reparabilitatis hominis
      principaliter, quamvis ratione dignitatis et aliarum conditionum aliquo modo attenditur ; et
      ideo, sicut homo non fuisset reparatus, si non cecidisset, quamvis esset reparabilis, sic
      Divinitati non esset unitus, quamvis esset unibilis. Non tamen frustra fuisset illa
      potentia, quia multae sunt potentiae et idoneitates, quae ad actum non perducuntur ; nec
      tamen frustra sunt, quia nobilitati et dignitati naturae attestantur. Nec dicitur potentia
      frustra, si non reducitur ad actum, sed tunc frustra est, cum ad actum non reducitur et
      tamen ad actum exigit eam reduci tempus et locus.</p>
          <p xml:id="bb-d1e547-d1e287">Ad illud quod obicitur, quod decet Dei potentiam et sapientiam in statu innocentiae
      manifestari, dicendum quod satis sufficienter se manifestabat per opus creationis et
      distinctionis et ornatus ; et ideo, si illa perstitissent, cum valde bona essent, non
      oportuisset novum modum agendi superaddere ad manifestationem ; quemadmodum opera miraculosa
      facta sunt post hominis lapsum, quae non oportuit fieri ante, quia Dei potentia, sapientia
      et bonitas nota esset et satis in suis effectibus reluceret. Nunc autem congruum est et
      decens Deum multa opera facere miraculose ad manifestationem suae potentiae et
      confirmationem fidei nostrae. Sic etiam in proposito intelligendum est, sicut dicunt Sancti,
      quod, quia homo per peccatum interius lumen obfuscatum habebat et conversus fuerat ad
      sensibilia et illa amabat, ideo Deus invisibilis factus est visibilis secundum carnem, ut
      per visibilia reduceret ad invisibilia cognoscenda et amanda. Et hoc est quod dicit
      Gregorius, in quadam Praefatione : <quote xml:id="bb-d1e547-Qd1e289">ut dum visibiliter Deum cognoscimus, per hunc
       invisibilium amore rapiamur</quote>.</p>
          <p xml:id="bb-d1e547-d1e293">Ad illud quod obicitur, quod ita difficile est promereri vitam aeternam sicut satisfacere
      pro offensa, dicendum quod falsum est, quia ad meritum vitae aeternae sufficit complacentia
      ex parte merentis, ad hanc autem complacentiam sufftcit divina gratia. Et quia gratiam
      divinam poterat homo habere per missionem Spiritus Sancti et Filii in mentem absque Filii
      missione in carnem, hinc est quod ad perfectionem meriti vitae aeternae non oportuit
      incarnationem intervenire. Ad satisfaciendum autem non solum requiritur quod satisfaciens
      placeat, sed quod damnum recompensare valeat et honorem Deo sublatum restituat ; sicut
      melius videbitur infra ; et ideo non tanta fuit necessitas incarnationis propter
      necessitatem merendi, sicut propter necessitatem satisfaciendi. Et quod illud sit verum,
      planum est in angelis, quorum natura non est unita Verbo et tamen meruerunt vitam aeternam.
      Praeterea, esto quod tantae difficultatis sit, tamen non oportet quod propter hoc necessaria
      sit incarnatio, pro eo quod Spiritus Sanctus ipse, qui per caritatem movet animam, dignam
      eam facit glqria sempiterna. Unde neutrum fit sine missione alicuius personae ; sed ad
      satisfaciendum necessaria est missio in carnem, quia, sicut infra patebit, congruentissimus
      modus fuit satisfaciendi per mortem et passionem, sicut congruentissimus modus est ad
      merendum per caritatem et dilectionem.</p>
          <p xml:id="bb-d1e547-d1e297">Ad illud quod obicitur, quod anima Christi educi debuit principali intentione, dicendum
      quod Deus, quia ab aeterno praescivit lapsum humani generis, ideo fecit, quia se
      recuperaturum cognovit ; et ideo principalius in intentione fuit reparatio lapsi quam
      conditio eius ad lapsum possibilis. Et propter hoc non sequitur quod Deus non praedesti
      averit Christum principaliter sicut et alios, immo multo principalius. Hoc enim teneret, si
      Deus in conditione generis humani non praecognovisset eorum lapsum ; tunc enim quasi praeter
      intentionem subsecutum fuisset.</p>
          <p xml:id="bb-d1e547-d1e300">Ad illud quod obicitur, quod humana natura est exaltata propter incarnationem, dicendum
      quod absque dubio verum est ; sed ex hoc non sequitur quod reportaverit ex malitia commodum,
      quia hoc non fuit ex sua malitia, sed ex summa benignitate divina et sapientia. Quia enim
      sapientia Dei vincit malitiam, hinc est quod non patitur esse malum aliquod, de quo non
      eliciat bonum et etiam maius bonum ; alioquin non perfecte malitiam vinceret. Et propterea
      contra praevaricationem Adae, qui totum genus humanum interfecit, statuit rectitudinem
      secundi Adae, qui pro toto genere humano posset satisfacere et cuius obedientia multo plus
      sibi placeret quam inobedientia primi Adae potuit displicere. Similiter hoc fuit ex bonitate
      divina, ex qua beus plenus est dilectione et misericordia. Et ideo diligentibus se, quos
      Sanctos vocavit. secundum propositum suum, omnia facit eis operari in bonum ; unde Filium
      Dei incarnari non fecit nostra malitia, sed Dei caritas nimia et misericordia, secundum quod
      dictum est in auctoritate prius posita : Deus autem, qui dives est in misericordia, propter
      nimiam caritatem etc. </p>
          <p xml:id="bb-d1e547-d1e303">Ad illud quod obicitur, quod Christus est caput Ecclesiae secundum humanam naturam,
      dicendum quod duplex est capitis proprietas : una, quae attenditur secundum conformitatem ad
      membra ; alia, quae attenditur secundum donorum gratuitorum influentiam. Ratione primae
      proprietatis Christus caput est in quantum homo ; ratione secundae Christus caput est in
      quantum Deus et ratione huius principaliter tenet rationem capitis. Et ideo, esto quod
      incarnatus non esset, adhuc Ecclesia capite non careret, quia caput viri esset Deus, et ita
      Ecclesia hominum caput haberet Deum, sicut habet Ecclesia angelorum. Et ideo non sequitur
      quod corpus Ecclesiae esset acephalum, quamvis non haberet caput secundum omnem proprietatem
      quam habet modo ; haberet enim tunc caput Deum, sicut nunc habet Ecclesia angelorum.</p>
          <p xml:id="bb-d1e547-d1e306">Ad illud quod obicitur, quod matrimonium significat coniunctionem naturarum, dicendum quod
      matrimonium duplicem habet signiffcationem. Significat enim coniunctionem Dei ad Ecclesiam
      secundum caritatem et significat etiam coniunctionem secundum unionem in personae unitate,
      et utramque harum significationum habet secundum statum lapsus, alteram autem habuisset, si
      stetisset ; et ideo non esset falsum signum. Sicut enim matrimonium nunc est in officium et
      remedium, tunc autem solum in officium, sic matrimonium nunc duplex habet significatum, tune
      autem unum.</p>
          <p xml:id="bb-d1e547-d1e309">Ad illud quod obicitur, quod quadruplex est modus productionis hominum, dicendum quod ille
      quartus modus producendi hominem non est de perfectione universi, sed supra perfectionem
      universi. Et ideo Ieremias [31, 22] vocat illud novum, cum ait : Novum faciet Dominus super
      terram ; hoc autem novum Dominus non fecisset, nisi aliqua veteratio praecessisset. Et ideo
      non sequitur quod, si homo stetisset, et talis modus producendi hominem esset. Nec ex hoc
      sequitur quod universum sua perfectione careret, sicut etiam non potest argui imperfectio
      universi quantum ad suscitationem mortui, quam Deus non fecisset, si homo perstitisset.
      Posset etiam dici quod de illo modo productionis non potest argui veritas incarnationis,
      quia Deus posset producere hominem de muliere absque viro, qui tamen non esset Deus. </p>
          <p xml:id="bb-d1e547-d1e312">Haec autem omnia absque praeiudicio dicta sunt. Non enim volo bonitatem Dei coarctare, sed
      nimietatem caritatis suae erga hominem lapsum commendare, ut affectus nostri excitentur ad
      amanum ipsum, dum attendimus nimiae dilectionis eius excessum.</p>
        </div>
      </div>
    </body>
  </text>
</TEI>