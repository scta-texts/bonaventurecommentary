<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 35, A. 1, Q. 6</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 35, A. 1, Q. 6</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e33486">
        <head xml:id="bb-d1e33486-Hd1e119">III, D. 35, A. 1, Q. 6</head>
        <head xml:id="bb-d1e33486-Hd1e122" type="question-title">Utrum actus principalis pietatis consistat in religione respectu Dei
    vel in compassione respectu proximi.</head>
        <p xml:id="bb-d1e33486-d1e125">Sexto et ultimo quaeritur de actu et obiecto ipsius doni pietatis, et est quaestio, utrum
    actus principalis pietatis consistat in religione respectu Dei vel in compassione respectu
    proximi.</p>
        <div xml:id="bb-d1e33497" type="rationes-principales">
          <head xml:id="bb-d1e33486-Hd1e130">Rationes Principales</head>
          <p xml:id="bb-d1e33486-d1e133">Et quod praecipue consistat in religione respectu Dei, ostenditur. Primo, per illud
      Apostoli ad Titum 2, 12 : <quote xml:id="bb-d1e33486-Qd1e135">Abnegantes impietatem, sobrie et iuste et pie</quote> etc.,
      ibi Glossa : <quote xml:id="bb-d1e33486-Qd1e138">Abnegantes, id est fugientes impietatem vanae culturae, sobrie in nobis
       et iuste ad proximum et pie ad Deum vivamus</quote>. Ergo pietas proprie est ordinata
      respectu Dei.</p>
          <p xml:id="bb-d1e33486-d1e142">Item, <name ref="#Augustine">Augustinus</name>, tractans illud Iob 28, 28 : <quote xml:id="bb-d1e33486-Qd1e147">Pietas ipsa est sapientia, abstinere
       vero a malis intelligentia</quote> : <quote xml:id="bb-d1e33486-Qd1e150">Pietatem hoc loco posuit Dei cultum, quae
       Graece theosebia dicitur</quote> : Ergo etc.</p>
          <p xml:id="bb-d1e33486-d1e154">Item, <name ref="#Augustine">Augustinus</name>, in libro De doctrina christiana : <quote xml:id="bb-d1e33486-Qd1e159">Pietatis est honorare sancta et
       non contradicere Sacrae Scripturae</quote>. Si ergo utrumque horum consistit in cultu Dei,
      videtur etc.</p>
          <p xml:id="bb-d1e33486-d1e163">Item, distinguitur peccatum iniquitatis et impietatis, quia iniquitas est in proximum,
      impietas est in Deum. Si ergo respectu illius est pietas donum respectu cuius est impietas
      vitium et peccatum, videtur quod actus pietatis-doni praecipue attendatur in cultu Dei.</p>
          <p xml:id="bb-d1e33486-d1e167">Sed contra : I ad Timotheum 4, 8 : <quote xml:id="bb-d1e33486-Qd1e169">Pietas ad omnia utilis est</quote>, ibi dicit
      Glossa : <quote xml:id="bb-d1e33486-Qd1e172">Pietas, quae operatur bona fratribus, valet ad promerendum Deum ; omnis enim
       summa disciplinae christianae in misericordia et pietate est</quote>. Ergo secundum hanc
      Glossam pietas ordinat respectu proximi.</p>
          <p xml:id="bb-d1e33486-d1e176">Item, <name ref="#Augustine">Augustinus</name>, in libro De doctrina christiana, dicit quod donum pietatis correspondet
      beatitudini mititatis : <quote xml:id="bb-d1e33486-Qd1e181">opus enim est pietate mitescere</quote> ; sed mititas sive
      mansuetudo attenditur respectu proximi : ergo donum pietatis ad proximum ordinat.</p>
          <p xml:id="bb-d1e33486-d1e185">Item, hoc ipsum videtur per Gregorium, super Iob [1, 4] in assignatione donorum, ubi dicit
      quod pietatis est opera misericordiae exhibere. Si igitur hoc attenditur respectu proximi,
      videtur etc.</p>
          <p xml:id="bb-d1e33486-d1e188">Item, Tullius, in prima Rhetorica, dicit quod pietas est benevolentia iri parentes ; aut
      hoc intelligitur de pietate-dono aut de pietate-virtute ; sed de quocumque horum
      intelligatur, cum in obiectis conformentur, videtur quod actus doni pietatis attendatur in
      comparatione ad proximum.</p>
          <p xml:id="bb-d1e33486-d1e191">Item, donum pietatis exsequitur ea ad quae donum scientiae ordinat ; sed donum scientiae
      ordinat ad bene conversandum respectu proximi : ergo videtur quod respectu illius attendat
      actus pietatis doni.</p>
          <p xml:id="bb-d1e33486-d1e194">Iuxta hoc quaeritur quomoo distinguatur pietas a mansuetudine et misericordia in actu suo
      et obiecto.</p>
        </div>
        <div xml:id="bb-d1e33567">
          <head xml:id="bb-d1e33486-Hd1e200">Conclusio</head>
          <head xml:id="bb-d1e33486-Hd1e203" type="question-title">Donum pietatis principaliter attenditur in benevolentia respectu
      cuiuslibet proximi, quatenus gerit imaginem Dei.</head>
          <p xml:id="bb-d1e33486-d1e206">Respondeo : Dicendum quod vocabulum <mentioned> pietatis </mentioned> multipliciter habet
      accipi, secundum quod innuit <name ref="#Augustine">Augustinus</name>, in principio X De civitate Dei. Ait enim sic :
       <quote xml:id="bb-d1e33486-Qd1e214">Pietas proprie Dei cultus intelligi solet, quam Graeci theosebiam vocant ; haec
       tamen erga parentes officiose haberi dicitur ; more autem vulgi hoc nomen etiam in
       operibus misericordiae frequentatur</quote>.</p>
          <p xml:id="bb-d1e33486-d1e218">Cum igitur pietas sic dicatur multipliciter, videlicet erga Deum et erga parentes et erga
      quemcumque hominem, secundum quod ordinat erga Deum, non est nomen doni, sed potius est idem
      quod latria et theosebia sive eusebia, de qua dicit <name ref="#Augustine">Augustinus</name> quod <quote xml:id="bb-d1e33486-Qd1e223">est sapientia
       vera</quote>. Secundum autem quod ordinat ad parentes, adhuc etiam non tenet rationem
      doni, sed potius est species iustitiae-virtutis, pro eo quod ad hoc ordinatur secundum
      regulam naturalis iuris et secundum obligationem necessitatis. Secundum autem quod
      attenditur respectu cuiuscumque proximi, sic pietas est nomen doni.</p>
          <p xml:id="bb-d1e33486-d1e227">Aliter tamen attenditur erga proximum pietas-donum et misericordia-virtus, quia
      misericordia-virtus respicit conformitatem in natura et necessitatem in indigentia sive
      miseria ; pietas vero attendit in proximo imaginem divinam. Unde dono pietatis est homo
      benevolus cuicumque homini qui habet in se imaginem Dei, ita quod benevolentia illa pro loco
      et tempore aliquando progreditur in com passionis affectum, aliquando in operis
      beneficium.</p>
          <p xml:id="bb-d1e33486-d1e231">Et sic patet quis sit actus et obiectum pietatis-doni, quoniam ipsius est facere hominem
      benevolum respectu cuiuslibet proximi in quantum gerit imaginem Dei. Et quoniam ad hoc habet
      dirigi per donum scientia, quod quidem fundatur super principia fidei et dirigit in
      conversatione secundum exemplar Christi, hinc est quoci actus pietatis, etsi principaliter
      consistat erga proximum, nihilominus consistit respectu Sacrae Scripturae, ut eam cum
      benevolentia audiat, et etiam respectu passionis Christi, ut eam cum benevolentia ad
      memoriam reducat. Unde usus doni pietatis attenditur in his tribus in exsequendo secundum
      quod et usus doni scientiae ; quod est eius directivum, in cognoscendo ; principaliter
      tamen, secundum quod donum est, attenditur in benevolentia respectu proximi sicut rationes
      ostendunt quae ad hanc partem inducuntur.</p>
        </div>
        <div xml:id="bb-d1e33605">
          <p xml:id="bb-d1e33486-d1e238">Ad illud vero quod primo obicitur in contrarium de Glossa ; quod pietas ordinat ad Deum et
      quod pietas est cultus Dei, et ad alias auctoritates consequentes, breviter dicendum quod
      omnes illae auctoritates currunt de pietate secundum alium accipiendi modum, qui, secundum
      <name ref="#Augustine">Augustinum</name>, principalior et magis proprius est modus accipiendi pietatem, sicut ipse dicit,
      in X De civitate Dei. Nam primo et principaliter debet homo benevolus esse ad Deum,
      offerendo ei cultum et obsequium principale et praecipuum tamquam ei ad cuius similitudinem
      factus est et quod suae creationis est et conditionis primum et principale principium.
      Deinde vero, quia pater terrestris quodam modo imaginem gerit Patris caelestis et filius
      genitus imaginem gerit patris et ab eo sumit originem, hinc est quod est alius modus
      accipiendi pietatem ab illo descendens, qui quidem est benevolentia in parentes. Postremo,
      quia omnis homo gerit imaginem Dei ; hinc est quod est tertius et ultimus modus accipiendi
      pietatem, secundum quod benevolum et beneficum reddit erga omnem hominem insignitum divina
      imagine. Licet autem iste sit ultimus et postremus modus accipiendi pietatem, tamen, sicut
      explanatum est, quantum ad hunc modum pietas donum accipitur proprie. Unde in omnibus illis
      auctoritatibus et rationibus peccatum est quantum ad processum arguendi ex illius nominis
      multiplicitate, quae, etsi non sit multiplicitas aequivocationis proprie dictae, est tamen
      multiplicitas cuiusdam analogiae.</p>
          <p xml:id="bb-d1e33486-d1e244">Ad illud vero quod ultimo quaerebatur de differentia ipsius pietatis-doni ad misericordiam
      et mansuetudinem, dicendum quod, etsi conveniat cum utroque, quia cum mansuetudine convenit
      in affectu, cum misericordia convenit in effectu, differt tamen ab utroque. A mititate enim
      et a mansuetudine differt, quia mansuetudo est contra irritationem ex illatione alicuius
      iniuriae ; sed pietas est contra in durationem, qua quis non habet affectionem nec
      benevolentiam ad eos qui gerunt divinae imaginis insigne. Similiter a misericordia differt,
      quia misericordia in proximo considerat conformitatem in natura et similitudinem speciei ;
      pietas vero attendit in homine imaginem Dei. Unde aliqui dixerunt quod misericordia
      considerat miseriam in imagine, pietas vero consideratimagiriem in misero. Differt etiam,
      quia misericordia conformatur dictamini iuris naturalis et secundum regulam prudentiae ;
      pietas vero conformatur suasioni iuris divini, et hoc secundum regulam doni scientiae. Ex
      his patet quis sit actus doni pietatis, quod etiam eius obiectum et qualiter differat ab
      aliis habitibus.</p>
          <p xml:id="bb-d1e33486-d1e247">Et secundum haec tria possent tria problemata formari circa donum pietatis et circa
      quodlibet aliorum donorum praedictorum ; simul etiam cum hoc posset de quolibet quaeri quem
      actum habeat in patria. Sed hoc supra determinatum fuit in generalitate ; alia vero
      tanguntur implicite causa prolixitatis vitandae ; tamen ex his quae breviter tacta sunt,
      qualitercumque haberi potest veritas praedictorum.</p>
        </div>
      </div>
    </body>
  </text>
</TEI>