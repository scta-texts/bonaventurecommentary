<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 13, A. 2, Q. 1</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 13, A. 2, Q. 1</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>
            <ref target="http://lydiaschumacher.wixsite.com/earlyfranciscans">ERC Project 714427: Authority and Innovation in Early Franciscan Thought</ref>          </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e12317">
        <head xml:id="bb-d1e12317-Hd1e119">III, D. 13, A. 2, Q. 1</head>
        <head xml:id="bb-d1e12317-Hd1e122" type="question-title">Utrum gratia capitis sit quid creatum vel increatum.</head>
        <p xml:id="bb-d1e12317-d1e125">Circa primum sic proceditur et quaeritur, quid sit gratia capitis secundum essentiam, utrum
    videlicet sit quid creatum vel increatum.</p>
        <div xml:id="bb-d1e12328" type="rationes-principales">
          <head xml:id="bb-d1e12317-Hd1e130">Rationes Principales</head>
          <p xml:id="bb-d1e12317-d1e133">Et quod sit quid creatum, videtur. Omnis gratia, quae coepit esse in Christo, est quid
      creatum ; sed gratia capitis coepit esse in Christo, quia Christus coepit esse caput,
      secundum quod dicltur ad Ephesios 1, 22 : Ipsum dedit caput super omnem Ecclesiam : ergo
      etc.</p>
          <p xml:id="bb-d1e12317-d1e136">Item, omnis gratia, quae est in Christo secundum quod homo, est gratia creata ; sed gratia
      capitis est huiusmodi : ergo etc. Maior patet ; minor probatur per hoc quod gratia capitis
      inest Christo secundum quod caput ; sed unius naturae sunt caput et membra : ergo Christus
      est caput secundum humanam naturam : ergo etc.</p>
          <p xml:id="bb-d1e12317-d1e139">Item, illa est gratia capitis, de cuius plenitudine accepimus ; sed de gratia Christi
      creata accepimus gratiam pro gratia ; ipse enim omnibus meruit et pro omnibus satisfecit :
      ergo etc.</p>
          <p xml:id="bb-d1e12317-d1e142">Item, illa est gratia capitis, secundum quam attenditur universitas sensuum : in Christo
      enim sicut in capite omnes, sensus reperiuntur ; sed gratia, secundum quam attenditur
      diversitas sensuum et secundum quam colliguntur in Christo, est gratia creata : ergo
      etc.</p>
          <p xml:id="bb-d1e12317-d1e146">Sed contra : Nihil creatum influit motum et sensum gratiae in membra ; sed gratia capitis
      est secundum quam est influentia motus et sensus in membra Christi : ergo gratia capitis non
      potest esse quid creatum.</p>
          <p xml:id="bb-d1e12317-d1e149">Item, nihil creatum unum numero est omnino incircumscriptum ; sed Christus, in quantum est
      caput, est a quodlibet suorum membrorum indivisus : ergo non potest esse caput secundum
      aliquid creatum. Si ergo caput est secundum aliquam gratiam, videtur quod illa sit gratia
      increata.</p>
          <p xml:id="bb-d1e12317-d1e152">Item, caput est membrorum principium et origo ; sed Christus non potest esse animarum
      principium nisi secundum divinam naturam : ergo est caput secundum illam. Ergo, si caput
      dicit quid increatum, videtur similiter quod gratia capitis quid increatum sit secundum suam
      essentiam.</p>
          <p xml:id="bb-d1e12317-d1e155">Item, caput est simul cum membris vel antecedit membra. Ergo gratia capitis gratiam
      membrorum vel praecedit vel concomitatur ; sed gratia Christi creata non antecessit gratiam
      membrorum - natura enim humana in Christo non prius fuit quam esset in multis Sanctis, sed
      longe post - ergo gratia capitis non potest esse gratia creata.</p>
        </div>
        <div xml:id="bb-d1e12359">
          <head xml:id="bb-d1e12317-Hd1e161">Conclusio</head>
          <head xml:id="bb-d1e12317-Hd1e164" type="question-title">Gratia capitis ratione conformitatis naturae et influxus per modum
      praeparantis, aut merentis competit Christo ratione humanae naturae et dicit quid creatum;
      ratione vero principii et influxus per modum efficientis dicit quid increatum.</head>
          <p xml:id="bb-d1e12317-d1e167">Respondeo : Ad praedictorum intelligentiam est notandum quod caput in spiritualibus
      transumtive dicitur a capite in corporalibus ; omnes autem transferentes secundum aliquam
      similitudinem transferunt ; et ideo caput in spiritualibus dicitur secundum concomitantiam
      ad aliquam proprietatem capitis materialis. In capite autem materiali haec tria reperimus,
      scilicet quod est membris conforme, est membrorum principium, est etiam influxivum sensus et
      motus. Et propterea in ipso reperiuntur omnes sensus perfectiori modo quam in aliis membris.
      Omnes autem has proprietates est in Christo reperire respectu bonorum ; et ideo valde
      rationabiliter sancta Scriptura dicit Christum esse caput Ecclesiae. Sed prima proprietas,
      scilicet conformitas, competit ei ratione humanae naturae. Unde <name ref="#Augustine">Augustinus</name>, Super Ioannem :
      Unius naturae sunt vitis et palmites. Propter quod, cum Deus esset, cuius naturae non sumus,
      factus est homo, ut in illo esset vitis humana natura, cuius et nos esse palmites possemus ;
      omnino enim idem est de capite quod de vite intelligendum.</p>
          <p xml:id="bb-d1e12317-d1e173">Secunda autem proprietas, scilicet principiandi, competit ratione divinae naturae secundum
      quod est omnium principium. Unde ad Colossenses 1, 18 : Ipse caput corporis Ecclesiae qui
      est principium etc. ; ibi Glossa : Qui est principium secundum divinitatem, id est fundator
      Ecclesiae, quia omnes iusti, qui ab Abel usque ad ultimum iustum generantur, virtute
      divinitatis illuminantur.</p>
          <p xml:id="bb-d1e12317-d1e176">Tertia vero proprietas, scilicet influendi motum et sensum, competit ei ratione divinitatis
      et ratione humanitatis. Dupliciter enim contingit sensum et motum gratiae influere : aut per
      modum praeparantis aut per modum impartientis. Super modum praeparantis, sic est ipsius
      Christ ; ratione humanae naturae, in qua passus est propter nos et patiendo satisfecit et
      removit inimicitias et disposuit ad suscipiendam gratiam perfectam. Si per modum
      impartientis et conferentis, sic est ipsius Christi ratione divinae naturae, qui solus Deus
      est, qui illuminat pias mentes, solus est qui baptizat interius, pro eo quod mens nostra
      immediate ab ipsa Veritate formatur, sicut saepe dicit <name ref="#Augustine">Augustinus</name>. Et ita influere per modum
      praeparantis est Christi hominis, per modum impartientis est Christi Dei. Vel per alia
      verba, et in idem redit, influere per modum merentis, Christi hominis ; per modum
      efficientis, Christi Dei ; vel influere quantum ad remissionem poenae, Christi hominis ;
      quantum ad remissionem culpae, Christi Dei. Et sic influentia uno modo respicit Christum
      secundum naturam creatam, alio modo secundum naturam increatam. Si ergo gratia capitis
      dicitur illa gratia, secundum quam Christus habet influere motum et sensum in membra, restat
      hoc esse ponendum quod gratia capitis uno modo nominat gratiam increatam, alio etiam modo
      nominat non tantum increatam, sed etiam cteatam, sicut ostendunt rationes ad primam partem ;
      et ideo sunt concedendae.</p>
        </div>
        <div xml:id="bb-d1e12384">
          <head xml:id="bb-d1e12317-Hd1e186">Ad Rationes</head>
          <p xml:id="bb-d1e12317-d1e189">Ad illud vero quod obicitur, quod non potest esse gratia creata, quia non posset influere,
      iam patet responsio, quia, quamvis non possit influere effective et causative, potest tamen
      influere meritorie et dispositive secundum naturam humanam.</p>
          <p xml:id="bb-d1e12317-d1e192">Ad illud quod obicitur, quod Christus, secundum quod caput, est indivisus, dicendum quod
      est unio per unitatem naturae et est unio per fidem et dilectionem. Dicendum est igitur quod
      unio Christi ad corpus Ecclesiae est per fidem et dilectionem. Cum ergo dicitur quod caput
      est indivisum a membris, dicendum quod indivisio non privat distantiam localem sive
      separationem corporum, sed separationem et disconvenientiam mentium et affectionum. Et ideo
      ex hoc non ponitur quod Christus, secundum quod caput, sit incircumscriptus, quia idem
      potest esse in uno loco tantum et tamen per cognitionem et amorem in cordibus diversorum.
      Unde ad Ephesios 3, 17 : Habitare Christum per idem in cordibus nostris.</p>
          <p xml:id="bb-d1e12317-d1e195">Ad illud quod obicitur, quod caput est membrorum principium, dicendum quod ut caput sit
      principium quantum ad esse naturae, hoc est de veritate capitis et expressa proprietate ;
      nec hanc est reperire in Christo secundum humanam naturam, sed secundum divinam, ut
      praedictum est supra. Posset tamen dici aliquo modo Christus principium membrorum suorum
      quantum ad esse gratiae etiam secundum humanam naturam, quia nunquam aliquis fuit gratiam
      assecutus, nisi haberet Christum in corde ut fundamentum, quod collocatur per fidem.
      Fundamentum enim aliud nemo potest in membris Christi ponere praeter illud quod positum est,
      quod est Christus Iesus, et sine hoc fundamento nemo potuit habere gratiam, quia nunquam
      fuit alicui salus sine fide Mediatoris. Et hoc est quod dicitur ad Colossenses 1, 18 : Qui
      est principium etc., Glossa : Secundum humanitatem dici potest principium Ecclesiae, quia
      super fidem humanitatis eius Ecclesia. fundata est.</p>
          <p xml:id="bb-d1e12317-d1e198">Ad illud quod obicitur, quod gratia capitis vel concomitatur vel praecedit, dicendum quod,
      sicut dictum est de unione, quod caput spirituale non oportet uniri materialiter et
      naturaliter, sed spiritualiter per cognitionem et amorem, sic etiam intelligendum est de
      antecessione. Unde ad hoc quod Christus sit caput iustorum praecedentium non oportuit, quod
      comitaretur re, sed fide ; et sic utique fuit, quia fides Christi praecessit in cordibus
      salvandorum. Et sic patet quod capitis ratio et gratia similiter quantum ad perfectam
      similitudinem respici in Christo aliquid increatum ; respicit etiam aliquid creatum, ita
      quod ad perfectam rationem capitis intelligendam necesse est utrumque concurrere.</p>
        </div>
      </div>
    </body>
  </text>
</TEI>