<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 19, Dubia</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 19, Dubia</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e17704">
        <head xml:id="bb-d1e17704-Hd1e119">III, D. 19, Dubia</head>
        <div xml:id="bb-d1e17704-Dd1e122">
          <head xml:id="bb-d1e17704-Hd1e124">Dub. I.</head>
          <p xml:id="bb-d1e17704-d1e127">In parte ista sunt dubitationes circa litteram. Et primo quaeritur de hoc quod dicit :
       <quote xml:id="bb-d1e17704-Qd1e129">A peccatis per eius mortem soluti sumus, quia per ipsius mortem commendatur nobis
       caritas Dei</quote>. Videtur enim ratio illa nulla esse, quia, cum per beneficia Dei
      commendatur nobis caritas Dei sicut per passionem Christi, videtur quod per beneficia Dei
      iustificemur a peccatis sicut per passionem Christi. Item, Martyres patiendo excitant nos ad
      credendum et ad amandum Deum. Ergo, si passio Christi dicitur hos iustificare, quia nos
      accendit ad caritatem, pari ratione et passio aliorum Martyrum. Item, si hoc verum est, tunc
      videtur quod iustificatio non conveniat passioni Christi nisi solummodo per accidens,
      videlicet ratione caritatis nostrae.</p>
          <p xml:id="bb-d1e17704-d1e133">Respondeo : Dicendum quod <name ref="#Lombard">Magister</name> in praedicta ratione non tangit causam iustificationis
      totam, sed partem causae. Praesupponit enim in ipsa passione rationem meriti, per quod
      passio Christi est fons nostrae salutis ; per illam enim plenitudo gratiae Christi in nos
      redundat. Et, illa praesupposita, adiungit aliam rationem, videlicet rationem exempli
      provocantis et excitantis ; et haec quidem bona ratio est et sufficiens, priori
      praesupposita ; per se autem non sufficit. Et ideo omnes illae rationes procedunt ex
      insufficienti. Et per hoc patet responsio ad illas tres obiectiones.</p>
        </div>
        <div xml:id="bb-d1e17704-Dd1e140">
          <head xml:id="bb-d1e17704-Hd1e142">Dub. II.</head>
          <p xml:id="bb-d1e17704-d1e145">Item quaeritur de hoc quod subiungit : Dicimur per mortem Christi iustificari, quia per
      fidem mortis eius a peccatis mundamur. Hoc enim videtur falsum, quia multi sunt articuli
      praeter articulum passionis, sine quorum fide non possumus iustificari. Ergo sicut passio
      Christi dicitur nos iustificare in quantum est credita, pari ratione et ascensio et adventus
      ad iudicium. Item, sicut fides et caritas requiruvtur ad iustificationem ; ita etiam et
      aliae virtutes. Ergo sicut dicimur iustificari per fidem et caritatem passionis, ita et per
      humilitatem et alias virtutes, quibus assimilamur Christo patienti.</p>
          <p xml:id="bb-d1e17704-d1e148">Iuxta hoc quaeritur, cum <name ref="#Lombard">Magister</name> assignet adhuc tertiam rationem, quare dicimur
      iustificari per passionem, videlicet quod passio iustificat per modum sacrificii oblati,
      penes quid sumitur sufficientia et distinctio illarum trium rationum ?</p>
          <p xml:id="bb-d1e17704-d1e154">Respondeo : Dicendum quod nec istam rationem assignat <name ref="#Lombard">Magister</name> tamquam principalem, sed ad
      istam praesupponit illam qua passio dicitur iustificare per modum meriti ; et illam
      assignat, cum dicit quod Christus morte sua tamquam uno verissimo sacrificio quidquid
      culparum erat in nobis destruxit ; et ita tres rationes innuit, secundum quas passio Christi
      dicitur iustificare. Iustificat enim ut hostia oblata, ut credita, ut amata. Et istae tres
      rationes reducuntur ad illas tres quae superius dictae sunt, videlicet quod passio Christi
      iustificat per modum meriti disponentis et per modum exempli excitantis et per modum
      exemplaris dirigentis, ut sit in ea meritum in quantum hostia oblata, directio in quantum
      credita, et excitatio in quantum amata, secundum triplex genus causae. Et sic passio dicitur
      iustificare nos per fidem et caritatem, quia mediantibus bis duabus virtutibus unimur ipsi
      passioni tamquam fonti salutis.</p>
          <p xml:id="bb-d1e17704-d1e160">Et sic patet responsio ad illa tria obiecta. Primum enim obiectum procedit ab insufficienti
      ; secundum vero dissolvitur per defectum similitudinis : non enim est simile de fide et
      caritate et aliis virtutibus ; illud vero quod tertio quaerebatur, manifestum est.</p>
        </div>
        <div xml:id="bb-d1e17704-Dd1e164">
          <head xml:id="bb-d1e17704-Hd1e166">Dus. III.</head>
          <p xml:id="bb-d1e17704-d1e169">Item quaeritur de hoc qllod dicit : Incideramus in principem huius saeculi, qui seduxit
      Adam et coepit nos quasi vernaculos possidere. Hoc enim videtur falsum, quia fraus et dolus
      nemini debent patrocinari. Ergo, si diabolus hominem decepit, videtur quod ei non debuerit
      dominari. Item, diabolus nullum ius habebat in nobis : ergo non videtur quod aliquo iure nos
      possederit. Item, nos eramus servi Dei : ergo non erat in potestate nostra facere nos servos
      diaboli. Si igitur nec Deus facit nos servos diaboli nec nos potuimus nos facere nec
      diabolus potuit nos subiugare, non videtur verbum auctoritatis praedictae verum esse.</p>
          <p xml:id="bb-d1e17704-d1e172">Respondeo : Dicendum quod absque dubio homo iuste detinebatur ; sed diabolus nullo eum
      iusto titulo detinebat nec possidebat, quoniam malae fidei possessor fuit ; sed Deus, qui
      est iustus iudex, iusto iudicio suo hoc permisit. Iustum enim erat ut ille qui se voluntarie
      subiecerat suggestioni per culpam, eidem involuntarie subderetur per poenam.</p>
          <p xml:id="bb-d1e17704-d1e175">Quod ergo obicit, quod diabolus non potuit possidere, quia nullum ius habebat, dicendum
      quod non valet, quia multi possident iniusto titulo, quorum diabolus princeps et dux est,
      qui est caput fraudis et malitiae. Nec fraus et dolus ei patrocinabatur, quia ad malum suum
      eum detinebat, sicut fures et latrones ad tempus ea possident quae furantur.</p>
          <p xml:id="bb-d1e17704-d1e178">Ad illud quod obicitur, quod homo non potuit se facere servum, cum esset in altrius
      iurisdictione constitutus, dicendum quod Deus reliquerat hominem in manu consilii sui, et
      sicut ei permittebat ut posset se inducere in servitutem peccati, sic etiam ei permittebat
      ut posset semetipsum ducere in servitutem diaboli.</p>
        </div>
        <div xml:id="bb-d1e17704-Dd1e182">
          <head xml:id="bb-d1e17704-Hd1e184">Dub. IV.</head>
          <p xml:id="bb-d1e17704-d1e187">Item quaeritur de hoc quod dicit : Unde ipse vere dicitur mundi redemptor. Videtur enim
      esse falsum. Nemo enim emit quod suum est : si ergo Deus dominium super homines non
      amiserat, videtur quod ad eum redemptio hominis non spectabat.
          </p>
            <p xml:id="bb-d1e17704-d1e190">Item, quaero : a quo et
       per quem redemit ? Si tu dicas quod redemit a diabolo, sed contra : ei solvit pretium a
       quo redemit ; sed redemit nos pretio sanguinis sui : ergo videtur quod pretium sui
       sanguinis solverit diabolo. Si tu dicas quod redemit a Deo, contra : nullus redemit vel
       emit aliquid a se ipso.</p>
        <p xml:id="bb-d1e17704-d1e193">
          Respondeo : Dicendum quod homo venumdatus erat, ut faceret
      malum in conspectu Domini, et se ipsum fecerat servum peccati et supplicii ; in his autem
      omnibus detinebatur auctoritate divinae sententiae et iustitiae. Et ideo pretium
      redemptionis ei oportebat offerri qui damnum et iniuriam passus erat ; et quoniam hic est
      Deus, ideo Christus in offerendo sanguinem suum Deo redemit nos a servitute diaboli, peccati
      et supplicii, ita quod manus misericordiae redemit hominem de manu severitatis et iustitiae.
      Transierat enim homo per culpam suam de una manu ad aliam. Et per hoc patet responsio ad
      obiecta.</p>
        </div>
        <div xml:id="bb-d1e17704-Dd1e198">
          <head xml:id="bb-d1e17704-Hd1e200">Dub. V.</head>
          <p xml:id="bb-d1e17704-d1e203">Item quaeritur de hoc quod dicit : Redemptor dicitur Pater et Spiritus Sanctus propter usum
      potestatis. Si enim Deus ab aeterno habuit potestatem, videtur quod ab aeterno fuerit noster
      redemptor. Item, <name ref="#Augustine">Augustinus</name> dicit quod in nostra redemptione non erat utendum potestate, sed
      potius iustitia : ergo non videtur ratio illa recte assignata.</p>
          <p xml:id="bb-d1e17704-d1e209">Respondeo : Dicendum quod in redemptione et fuit usus potestatis et usus humilitatis ; sed
      usus humilitatis apparuit in primordio, usus potestatis apparuit in fine. Vicit enim mortem
      et auctorem mortis patiendo et resurgendo ; et licet passio infirmitatis attribuatur soli
      Christo, tamen operatio virtutis debetur toti Trinitati. Et ideo dicit <name ref="#Lombard">Magister</name> quod tota
      Trinitas est redemptor usu potestatis.</p>
          <p xml:id="bb-d1e17704-d1e215">Ad illud quod obicitur, quod potestas in Deo fuit ab aeterno, dicendum quod <name ref="#Lombard">Magister</name> non
      dicit quod fuerit redemptor ex potestate, sed ex usu potestatis ; et hunc quidem non habuit
      ab aeterno, sed ex tempore.</p>
        </div>
        <div xml:id="bb-d1e17704-Dd1e222">
          <head xml:id="bb-d1e17704-Hd1e224">Dub. VI.</head>
          <p xml:id="bb-d1e17704-d1e227">Item quaeritur de hoc quod dicit : Redemptor dicitur secundum humanitatem, quia in ea
      suscepit illa sacramenta quae sunt causa nostrae redemptionis. Sed contra : poenitentia et
      confirmatio et extrema unctio faciunt ad nostram redemptionem, et tamen Christus ea in se
      non suscepit.</p>
          <p xml:id="bb-d1e17704-d1e230">Respondeo : Dicendum quod sacramenta hic vocantur non illa quae sunt signa et vasa, in
      quibus confertur gratia, sicut sunt septem sacramenta Ecclesiae, sed sacramenta hic dicuntur
      sacra mysteria sive sacra secreta, quae ordinata sunt ad nostram redemptionem, sicut Christi
      incarnatio, nativitas, passio et resurrectio.</p>
        </div>
      </div>
    </body>
  </text>
</TEI>