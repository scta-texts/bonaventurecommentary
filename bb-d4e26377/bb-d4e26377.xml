<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 6</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 6</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e26377">
        <head xml:id="bb-d4e26377-Hd1e108">Quaestio 6</head>
        <head xml:id="bb-d4e26377-Hd1e111" type="question-title">Utrum locus purgatorii sit superius an inferius an in
          medio.</head>
        <p xml:id="bb-d4e26377-d1e114">Sexto et ultimo quaeritur de loco, in quo animae puniuntur hac poena. Et quaeritur, utrum
          locus ille sit superius an inferius an in medio.</p>
        <div xml:id="bb-d4e26377-Dd1e117" type="rationes-principales">
          <head xml:id="bb-d4e26377-Hd1e119">Rationes principales</head>
          <p xml:id="bb-d4e26377-d1e122">Et quod in loco superiori, videtur sic : Animae illae iustae erutae sunt de potestate
            tenebrarum, quoniam hoc dicitur de omnibus viris iustis, et de illis maxime verum est,
            quos non possunt ad malum pertrahere ; sed ipse diabolus est princeps aeris huius : ergo
            videtur quod illae animae supra hunc aerem sint elevatae : ergo videtur quod locus
            purgatorius animarum sit in sphaera ignis sursum.</p>
          <p xml:id="bb-d4e26377-d1e125">Item, in corporalibus situs sequitur pondus, et cum habet in se inclinationes diversas,
            sequitur naturam praedominantis : ergo, a simili, in spiritibus locatio sequitur pondus
            spirituum ; sed pondus in spiritibus est amor : ergo, si in spiritibus praedominatur
            amor castus qui tendit sursum, videtur quod spiritus absolutus a corpore, si habeat
            caritatem, quamvis aliquid habeat cremabile, debeat esse sursum.</p>
          <p xml:id="bb-d4e26377-d1e128">Item, purgatorium est via media transeundi a statu viae in statum patriae ; sed status
            viae est circa locum terrestrem, status patriae est intra locum supracaelestem : ergo,
            cum via sit media ad terminum, videtur quod purgatorium sit in medio inter caelum et
            terram. Sed medium illud sursum est et maxime competens sphaerae ignis : ergo etc.</p>
          <p xml:id="bb-d4e26377-d1e131">Contra : Sed quod sit in loco inferiori, scilicet infernali, videtur : Primo,
            auctoritate <name ref="#GregoryGreat">Gregorii</name>, in Dialogo: Una eademque vis
            irruens bonos probat, purgat et eliquat ; malos vero condemnat, devastat et exterminat.
            Ergo videtur quod idem sit puniens et idem etiam sit locus purgandorum et
            damnandorum.</p>
          <p xml:id="bb-d4e26377-d1e138">Item, hoc videtur per simile, quia limbus sanctis Patribus fuit loco purgatorii ; sed
            constat quod limbus aut fuit infernus aut iuxta infernum ; quod patet per articulum
            fidei : Descendit ad inferos ; dicitur etiam quod expoliavit principatus et potestates,
            ad Colossenses 2, 15 : ergo etc.</p>
          <p xml:id="bb-d4e26377-d1e141">Item, ratione videtur, quia locus poenae est locus ignobilis, sicut locus gloriae est
            nobilis ; et iterum, culpae, in quantum huiusmodi, locus debetur inferior ; sed locus
            purgatorius est poenalis, locus etiam purgatorius est debitus ratione culpae : ergo
            debet esse ignobilis. Sed locus quanto superior, tanto nobilior, et quanto inferior,
            tanto minus nobilis : ergo, etc. Sed quod sit in medio, videtur.</p>
          <p xml:id="bb-d4e26377-d1e144">Hugo de Sancto Victore : Probabile est quod in his locis puniantur, in quibus culpam
            commiserunt. Sed culpam commiserunt hic in medio : ergo etc.</p>
          <p xml:id="bb-d4e26377-d1e147">Item, hoc ipsum videtur exemplo : in IV Dialogorum narrat <name ref="#GregoryGreat">Gregorius</name> de Paschasio, quod Germanus episcopus, vir sanctus, eum in quibusdam
            balneis invenit, ad quae iverat ipse episcopus consilio medicorum ; et Paschasius
            iampridem mortutis ibi puniebatur et post eius adiutorio liberatus est, signo dato eidem
            episcopo, si post trigesimum diem non inveniretur ibidem.</p>
          <p xml:id="bb-d4e26377-d1e153">Item, hoc etiam videtur ratione, quoniam status purgatorius est status medius iqter
            statum gloriae et statum damnationis aeternae. Ergo in medio inter utrumque deberet esse
            : ergo nec superius nec inferius, sed in medio circa nos.</p>
        </div>
        <div xml:id="bb-d4e26377-Dd1e157">
          <head xml:id="bb-d4e26377-Hd1e159">Conclusio</head>
          <head xml:id="bb-d4e26377-Hd1e162" type="question-title">Purgatorii locus probabiliter secundum legem communem et
            inferius, est etiam medius secundum dispensationem divinam</head>
          <p xml:id="bb-d4e26377-d1e165">Respondeo : Dicendum quod istud a Sanctis determinatum non est ; nec rationes multum
            efficaces ad hanc materiam adduci valent de facili, pro eo quod licitum est hic varie
            sentire ; et secundum tres partes propositi problematis inventi sunt diversi diversa
            sentire, innitentes rationibus iam tactis. Quidam enim dixerunt quod locus est sursum ;
            quidam, quod deorsum sub terra ; quidam, quod ibi ubi peccaverunt. Sed si dixerimus quod
            omnino sursum sit ; repugnabit ratio et auctoritas et revelatio, quia frequenter plures
            circa nos pati inventi sunt. Si dixerimus quod omnino deorsum, idem inconveniens
            sequitur. Si dixerimus quod ubi peccaverunt, illud omnino incredibile vel improbabile
            videtur, ut omnes animae quae Parisius peccaverunt, Parisius puniantur.</p>
          <p xml:id="bb-d4e26377-d1e168">Quid ergo dicendum ? Sane potest dici quod est determinare locum purgatorium dupliciter
            : vel secundum, legem communem, vel secundum dispensationem divinam. Si secundum legem
            communem, sicut limbus inferius fuisse credendus est, non superius, sic locus
            purgatorius. Et talis locus competit punitioni, talis etiam locus competit satisfacienti
            sive ei qui affligitur merito foeditatis culpabilis. Hic autem locus pars inferni
            creditur a quibusdam, propter illud verbum <name ref="#GregoryGreat">Gregorii</name>,
            quod sub eodem igne electus purgatur et damnatus crematur, in IV Dialogorum. Si autem
            loquamur secundum dispensationem specialem, sic diversis diversa loca concessa sunt vel
            propter eorum celeriorem liberationem, ut possint aliis suam indigentiam revelare, sicut
            docet exemplum de Paschasio ; vel propter nostram instructionem, ut aliquando
            recogitemus magnam post hanc vitam poenam infligi peccantibus ; vel propter alicuius
            Sancti impetrationem, sicut legitur quod sanctus Patritius impetravit cuidam quod
            puniretur in quodam loco in terra, ex quo fabulose ortum est quod ibi esset purgatorium
            ; et sic sunt diversa loca. Concedendum igitur est quod locus purgatorius est inferius
            secundum legem communem ; est etiam medius secundum dispensationem ; superius in sphaera
            ignis non est aliquo istorum modorum ; sed qui hoc cogitat, moveri videtur secundum
            phantasticam fictionem.</p>
        </div>
        <div xml:id="bb-d4e26377-Dd1e176">
          <head xml:id="bb-d4e26377-Hd1e178">Ad rationes</head>
          <p xml:id="bb-d4e26377-d1e181">Ad illud ergo quod obicitur, quod est in superiori, quia sumus eruti de potestate
            tenebrarum, dicendum quod inferius existentes etiam ereptae esse possunt animae, quia
            satanas non regnat nisi in mundanis per conversationem, non per localem
            inhabitationem</p>
          <p xml:id="bb-d4e26377-d1e184">Ad illud quod obicitur, quod corpus sequitur naturam praedominantis, dicendum quod
            motus animae sursum vel deorsum non est secundum suum desiaerium, sed secundum divinum
            iudicium, quod est movens supremum ; et quia illud iudicium decrevit eam affligere ad
            tempus, et hoc competit loco deorsum, scilicet punitio et afflictio : ideo patet illud,
            quo non sequitur naturam praedominantis nisi iuxta regulam supremi moventis.</p>
          <p xml:id="bb-d4e26377-d1e187">Ad illud quod obicitur, quod est via, dicendum quod est via retardans, et eo quod est
            retardans, aliquo modo est obliquans ; et quia aliquo modo obliquat, ideo non oportet
            quod recte sit in medio ; et tunc esset via recta et velox ; nunc est tardior. Et sic,
            patet illud.</p>
          <p xml:id="bb-d4e26377-d1e190">1-5. Rationes vero ad alia duo membra, etsi non sint multum efficace, tamen, quia verum
            concludunt, concedendae sunt.</p>
          <p xml:id="bb-d4e26377-d1e194">Ad illud tamen quod ultimo obicitur, quod medius est, ergo in medio debet esse,
            dicendum quod plus sapit naturam unius extremi, pro eo quod punitur ibi non pro eo quod
            habet de iustitia, sed de culpa. Unde, cum non sit nisi duplex meritum, scilicet bonum
            et malum, secundum legem communem solum debet esse locus duplex correspondens
            retributioni utriusque ; unus nobilis, qui est supremus, alter ignobllis, qui est
            infimus ; et propter hoc, ut dicit <name ref="#GregoryGreat">Gregorius</name>, vocatur
            infernus, quasi inferius vel infra nos sive sub nobis.</p>
        </div>
      </div>
    </body>
  </text>
</TEI>