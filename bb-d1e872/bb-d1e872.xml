<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D 1, A. 2, Q. 4</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D 1, A. 2, Q. 4</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e872">
        <head xml:id="bb-d1e872-Hd1e119">III, D 1, A. 2, Q. 4</head>
        <head xml:id="bb-d1e872-Hd1e122" type="question-title">Quo tempore fuerit magis congruum Filium Dei incarnari.</head>
        <p xml:id="bb-d1e872-d1e125"> Quarto et ultimo quaeritur, quo tempore fuerit magis congruum Filium Dei incarnari.</p>
        <div xml:id="bb-d1e872-Dd1e128" type="rationes-principales">
          <head xml:id="bb-d1e872-Hd1e130">Rationes principales</head>
          <p xml:id="bb-d1e872-d1e133">Et videtur quod in primordio temporum. Primo, per illud quod dicitur Genesis 2, 2 : <quote xml:id="bb-d1e872-Qd1e135" source="http://scta.info/resource/gen2_2">Consummavit Deus sexto die opus suum</quote> ; sed consummatio operum maxime
      competit in opere incarnationis, sicut superius tactum est : ergo videtur quod incarnari
      debuerit in aliquo illorum sex dierum.</p>
          <p xml:id="bb-d1e872-d1e139">Item, magnitudo amoris non tantum facit dona multiplicari, sed accelerari ; sed Deus
      propter nimiam caritatem suam misit Filium suum in similitudinem carnis peccati : ergo
      videtur quod congruum f uerit Filium Dei incarnari statim cum homo indiguit. Sed homo statim
      indiguit cum lapsus .fuit : ergo etc.</p>
          <p xml:id="bb-d1e872-d1e142">Item, si Christus ab initio temporis venisset, multi ad viam veritatis venissent, sicut
      dicitur Matthaei 11, 21 : Olim si in Tyra et Sidone etc. ; sed ad divinae benignitatis
      magnitudinem spectat quod velit omnes homines salvos fieri : ergo multo magis videtur quod
      congruum fuerit Filium Dei incarnari in primordio temporum.</p>
          <p xml:id="bb-d1e872-d1e145">Item, aegro in periculo mortis succurri debet sine mora ; sed homo, cum peccavit,
      periculosissime aegrotavit : si ergo homini aegrotanti succurritur per Filii incarnationem,
      videtur quod statim debuit incarnari.</p>
          <p xml:id="bb-d1e872-d1e149">Sed contra : Ecclesiastis 3, 1 : <quote xml:id="bb-d1e872-Qd1e151" source="http://scta.info/resource/qoh3_1">Omnia tempus habent</quote> ; et hoc
      ipsum dicitur Ecclesiastici 39, 40 : <quote xml:id="bb-d1e872-Qd1e154" source="http://scta.info/resource/sir39_40">Omnia tempore sua
       comprobabuntur</quote>. Ergo, si nullum tempus est adeo congruum beneficio plenissimo
      sicut tempus plenitudinis, videtur quod Filius Dei debuerit tune incarnari, cum venit
      plenitudo temporis : non ergo in primordio temporis.</p>
          <p xml:id="bb-d1e872-d1e158">Item, Deus in omnibus operibus suis maxime servat ordinem ; et sicut est ordo et gradus in
      profectu aetatis, sic est gradus et ordo in profectu mundi. Ergo sicut homo magis dispositus
      est ad sapientiam in aetate provecta quam in aetate iuvenili, quia in antiquis est sapientia
      et in multo tempore prudentia, videtur quod maior sit congruitas quod divina sapientia
      incarnetur et de caelis mittatur missione perfecta in plenitudine temporum quam in
      principio.</p>
          <p xml:id="bb-d1e872-d1e161">Item, opus incarnationis et redemptionis magis se tenent cum opere glorificationis quam cum
      opere primae conditionis ; sed opus glorificationis habet esse in fine temporis, opus
      conditionis habet esse in principio : ergo videtur quod opus incarnationis magis debuerit
      perfici in approximatione ad finem temporum quam in initio.</p>
          <p xml:id="bb-d1e872-d1e164">Item, beneficium incarnationis nulli est utile nisi ei qui illud recognoscit et pro illo
      est gratus ; sed dilatio beneficii facit ad eius cognitionem et acceptionem : ergo videtur
      quod Dei Filius non debuerit statim a primordio temporum incarnari, sed post longa tempora,
      in quibus posset exspectari et desiderari.</p>
        </div>
        <div xml:id="bb-d1e872-Dd1e168">
          <head xml:id="bb-d1e872-Hd1e170">Conclusio</head>
          <head xml:id="bb-d1e872-Hd1e173" type="question-title">Magis congruum fuit, Filium Dei incarnari quasi in fine temporum
      quam in principio</head>
          <p xml:id="bb-d1e872-d1e176">Respondeo : Dicendum quod, sicut rationes ostendunt et ipsa divina operatio comprobat,
      magis congruum fuit Filium Dei incarnari quasi in fine saeculorum quam in principio. Potest
      autem huius quadruplex ratio assignari quare tantum incarnari distulerit.</p>
          <p xml:id="bb-d1e872-d1e179">Prima, est propter peccatum hominis puniendum. In hoc enim manifestatur divinae ultionis
      severitas, quae tantos clamores et luctus hominum tanto tempore sustinuit, antequam vellet
      descendere ; et ipse Adam cum posteritate sua tanto tempore exspectavit in limbo exulans a
      paradiso ; et hoc propter manifestationem divinae iustitiae, quae nihil inultum
      dimittit.</p>
          <p xml:id="bb-d1e872-d1e182">Secunda ratio fuit propter morbum melius curandum. Morbus enim spiritualis non curatur
      debite nisi infirmus prius eum cognoscat et pro curatione eius gratus existat. Plus enim
      homo aegrotat per ingratitudinem pro curatione quam per culpae commissionem ; et ideo debuit
      Deus beneficium incarnationis differre, ut homo convinceretur de impotentia et ignorantia
      antequam incarnaretur et in Lege indita et in Lege scripta ; et sic convictus confugeret ad
      divinam gratiam et confugiens curaretur efficaciter.</p>
          <p xml:id="bb-d1e872-d1e186">Tertia ratio est propter ordinem universi servandum. Quia enim hoc erat plenum et maximum
      beneficium, differri debuit usque ad plenitudinem dierum. Et propter hoc dicit Apostolus ad
      Galatas 4, 4 : At ubi venit plenitudo temporis, misit Deus Filium etc.</p>
          <p xml:id="bb-d1e872-d1e189">Quarta ratio fuit propter incarnationis beneficium amplius commendandum. Quod enim amplius
      differtur et diutius desideratur, pretiosius reputatur ; et ideo beneficium incarnationis,
      quod est inter Dei beneficia pretiosissimum, prius debuit esse desideratum et exspectatum
      quam exhibitum. Et propterea magis congruum fuit Filium Dei incarnari in fine temporum. Et
      concedendae sunt rationes quae hoc ostendunt.</p>
        </div>
        <div xml:id="bb-d1e872-Dd1e194">
          <head xml:id="bb-d1e872-Hd1e196">Ad rationes</head>
          <p xml:id="bb-d1e872-d1e199">Ad illud vero quod obicitur primo in contrarium de consummationne divinorum operum,
      dicendum quod in opere incarnationis non attenditur consummatio, quae quidem sit de opere
      primo universi, sed consummatio om nem consummationem superexcedens ; et ideo non spectat ad
      opera sex dierum, in quibus universum conditum est et fabricatum, quantum ad ea quae
      spectant ad complementum primarium.</p>
          <p xml:id="bb-d1e872-d1e202">Ad illud quod obicitur, quod magnitudo amoris facit beneficia accelerari, dicendum quod
      verum est, quando acceleratio doni prodest ei quem amat ; sed quando dilatio magis prodest
      quam acceleratio, tune amor potius facit differre quam accelerare. Praeterea, amor divinus
      non operatur secundum impetum, sed secundum dispositionem et regulam sapientiae ; et ideo
      dona non accelerat nisi servato debito et congruo ordine. Et propter hoc, quia ordinis
      congruitas exigebat dilationem, ideo amoris immensitas non faciebat accelerationem.</p>
          <p xml:id="bb-d1e872-d1e205">Ad illud quod obicitur, quod multi salvati essent, si Deus venisset citius, dicendum quod
      Deus bonum commune praeponit bono privato et bonum totius universitatis praeponit bono
      personae singularis ; et ideo, cum ordinis exigentia hoc requireret ut Deus in fine temporum
      incarnaretur, usque ad sextam aetatem fuit dilatum. Nec propter utilitatem aliquarum
      personarum existentium in prioribus aetatibus accelerari debuit divinum beneficium. Placuit
      enim universitatis Conditori in aliis servare severitatem iustitiae, in aliis manifestare
      benignitatem misericordiae.</p>
          <p xml:id="bb-d1e872-d1e208">Ad illud quod obicitur de aegro, quod statim debet succurri, dicendum quod nunquam defuit
      divinus succursus. Nam ipsa exspectatio et fides futuri adventus erat eis in remedium
      salutare et sustentationem, quousque veniret ille qui consummaret ; unde omni tempore
      fuerunt aliqua sacramenta, quae attulerunt aegris remedium salutare, licet alia et alia in
      diversis fuerint temporibus instituta, sicut in quarto libro expressius habetur
      manifestatum.</p>
        </div>
      </div>
    </body>
  </text>
</TEI>