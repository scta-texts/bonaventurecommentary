<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e32130">
        <head xml:id="bb-d4e32130-Hd1e108">Quaestio 3</head>
        <head xml:id="bb-d4e32130-Hd1e111" type="question-title">Utrum simoniacus episcopus aliquem Ordinem possit
          vendere.</head>
        <p xml:id="bb-d4e32130-d1e114">Tertio quaeritur, utrum simoniacus episcopus aliquem valeat Ordinem vendere.</p>
        <div xml:id="bb-d4e32130-Dd1e117" type="rationes-principales">
          <head xml:id="bb-d4e32130-Hd1e119">Rationes principales</head>
          <p xml:id="bb-d4e32130-d1e122">Et quod sic, videtur : Quoniam nihil prohibetur nisi quod fieri est possibile, alioquin
            frustra prohibetur ; sed sacri Ordinis venditio prohibetur, <ref xml:id="bb-d4e32130-Rd1e124" target="http://scta.info/resource/gd-p2c1q1-d1e251">Causa I, quaestione 1</ref>,
            Calixtus prohibet : <quote xml:id="bb-d4e32130-Qd1e127">Sanctorum, inquit, Patrum exempla sequentes, ordinari
              quemquam in Ecclesia Dei vel promoveri per pecuniam ; auctoritate sedis apostolicae
              modis omnibus prohibemus</quote>. Ergo etc.</p>
          <p xml:id="bb-d4e32130-d1e131">Item, quod potest furtive accipi, potest etiam pecunia emi et vendi ; sed Ordo sacer
            potest furtive accipi, sicut dicitur Extra, De eo qui furtive ordinem suscepit, ubi cum
            eis dispensatur, si ingrediantur religionem ; quod possunt in susceptis Ordinibus
            ministrare : ergo etc.</p>
          <p xml:id="bb-d4e32130-d1e134">Item, illud quod in humana dispensatione consistit, potest emi et vendi, sicut etiam
            liberaliter ministrari ; sed Ordinum collatio in humana dispensatione consistit : ergo
            potest emi et vendi : ergo simoniace dari.</p>
          <p xml:id="bb-d4e32130-d1e137">Item, character Ordinis stat cum quantacumque culpa et malitia, ergo et potestas
            ordinandi et Ordinem suscipiendi : ergo, quantacumque sit in aliquo simoniaca pravitas,
            non videtur dationem vel susceptionem Ordinis impedire.</p>
          <p xml:id="bb-d4e32130-d1e141">Contra : <name ref="#GregoryGreat">Gregorius</name> dicit, et habetur <ref xml:id="bb-d4e32130-Rd1e146" target="http://scta.info/resource/gd-p2c1q1-d1e138">Causa I, quaestione 12</ref> :
              <quote xml:id="bb-d4e32130-Qd1e149">Quicumque studet pretii datione sacrum Ordinem accipere, non est sacerdos, sed
              inaniter tantummodo dici concupiscit</quote>. Ergo per simoniam Ordo non potest
            suscipi, ergo nec simoniacus dare.</p>
          <p xml:id="bb-d4e32130-d1e153">Item, Leo Papa sic arguit, <ref xml:id="bb-d4e32130-Rd1e155" target="http://scta.info/resource/gd-p2c1q1-d1e120">Causa I, quaestione prima</ref> : <quote xml:id="bb-d4e32130-Qd1e158">Gratia, si non gratis datur vel accipitur,
              gratia non est ; simoniaci autem non gratis accipiunt : igitur gratiam, quae maxime in
              ecclesiasticis Ordinibus operatur, non accipiunt. Si autem non accipiunt, non habent ;
              si autem non habent, nec gratis nec non gratis cuiquam dare possunt</quote>.</p>
          <p xml:id="bb-d4e32130-d1e162">Item, dona Spiritus Sancti sunt in potestate Dei, non hominis : ideo enim Sancti
            Spiritus dicuntur et sunt, quia ipse ea donat. Ergo nemo potest ea habere nisi a Spiritu
            Sancto ; sed Spiritus Sanctus, cum sit liberalissimus, nihil potest vendere neque vendit
            : ergo eius dona nec pecunia possunt vendi nec pretio comparari. Si ergo Ordo donum
            Spiritus Sancti est, impossibile est ipsum pretio vendi vel emi : ergo nec ab aliquo
            simoniaco dari.</p>
          <p xml:id="bb-d4e32130-d1e165">Item, in sacris Ordinibus, scilicet diaconatu et sacerdotio, Spiritus Sanctus datur ;
            quod patet per hoc quod dicitur ibi : Accipite Spiritum Sanctum ; sed Spiritus Sanctus
            non potest vendi : ergo nec Ordines sacri, qui etiam eius datione conferuntur. Probatio
            minoris : quod potest emi et vendi, potest in servitutem redigi ; sed Spiritus Sanctus
            non potest redigi in servitutem : ergo etc.</p>
          <p xml:id="bb-d4e32130-d1e168">Quaeritur igitur, cum simonia sit studiosa voluntas emendi vel vendendi spirituale,
            quomodo possit incidere in sacrorum Ordinum collatione vel aliorum spiritualium, cum
            illa, ut videtur, vendi non possint.</p>
        </div>
        <div xml:id="bb-d4e32130-Dd1e172">
          <head xml:id="bb-d4e32130-Hd1e174">Conclusio</head>
          <head xml:id="bb-d4e32130-Hd1e177" type="question-title">Episcopus simoniacus simoniace ordines dare potest</head>
          <p xml:id="bb-d4e32130-d1e180">Respondeo : Ad praedictorum intelligentiam est notandum quod spirituale dicitur
            dupliciter : uno modo, quod est spirituale pure, ut gratia et virtutes et dona ; et hoc
            nec de facto nec de iure vendi potest, immo si quis habens vellet emere, non solum non
            acquireret amplius, sed etiam quod haberet amitteret. Alio modo spirituale est quod
            adiungitur, scilicet rei corporali, quae tamen ratione illius spiritualis consecratur et
            accipit rationem spiritualis, et hoc, quia spirituale de iure non potest vendi, pro eo
            quod non potest poni sub pretio ; de facto tamen ratione rei corporalis vendi potest ;
            et talia sunt sacramenta ecclesiastica. Quoddam est spirituale, quod adiungitur rei
            corporali, quae tamen habet rationem rei temporalis, ut calix consecratus vel etiam ius
            patronatus, quia ibi consecratio iuncta est argento et ius patronatus fundo ; et illud
            dicitur spirituale, quia spirituali annexum ; et hoc de facto vendi potest, de iure non
            potest vendi, tamen potest cum eo cui adiunctum est in venditione transire. Calix enim
            consecratus vendi potest, ita tamen quod consecratio non vendatur, sed argenti valor ;
            et fundus vendi potest cui annexum est ius patronatus, sed non ipsum ius patronatus de
            iure quin committatur simonia.</p>
          <p xml:id="bb-d4e32130-d1e183">His praenotatis ad Ordines veniendum est, in quibus est aliquid de primo gepere,
            scilicet gratia sanctificans, aliquid de secundo, scilicet potestas ministerialis, per
            aliquod signum exterius dispensata, cui inseparabiliter est adiuncta. Primam impossibile
            est pretio comparare nec vendere ; secundam vero possibile est pro pretio dari, quia
            inseparabiliter est adiuncta exteriori sacramento ; et cum illud possit pro pecunia
            dari, potest et illa potestas vendi. Et sic patet quod simoniacus simoniace ordines dare
            potest.</p>
        </div>
        <div xml:id="bb-d4e32130-Dd1e188">
          <head xml:id="bb-d4e32130-Hd1e190">Ad rationes</head>
          <p xml:id="bb-d4e32130-d1e193">Ad illud ergo quod obicitur de <name ref="#GregoryGreat">Gregorio</name> et de Leone
            Papa, patet responsio, quod loquuntur de gratia gratum faciente, quae non potest nisi
            gratis dari, et haec est quae sacrum facit, non quantum ad potestatem, quae iuncta est
            rei exteriori positae in hominis dispensatione.</p>
          <p xml:id="bb-d4e32130-d1e199">Ad illud quod obicitur de donis Spiritus Sancti etc., dicendum quod dupliciter est
            loqui de huiusmodi donis gratis datis : aut ratione sui aut ratione annexi ; et secundum
            hoc duplicem habent dispensatorem : quantum ad se habent dispensatorem Spiritum Sanctum,
            qui characterem imprimit, vel totam Trinitatem ; quantum vero da annexum, dispensatorem
            habent hominem purum. Et primus nunquam vendit, sed secundus vendere potest annexum illi
            quod est quodam modo spirituale, et propter illud emitur ; et ideo ipsa dona dicitur
            vendere et potest, cum in eius potestate commissa sint temporalia dispensanda.</p>
          <p xml:id="bb-d4e32130-d1e202">Ad illud quod obicitur ultimo, quod Spiritus Sanctus non potest redigi in servitutem,
            dicendum quod in se ipso vendi non potest, tamen eius effectus vendi possunt, pro eo
            quod sunt in humano dominio constituti. Et sic concedendum est veros Ordines a
            simoniacis posse dari ; quamvis non dentur nec recipiantur ad utilitatem, sed potius ad
            damnationem et bonum convertatur eis in malum.</p>
        </div>
      </div>
    </body>
  </text>
</TEI>