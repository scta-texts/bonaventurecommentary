<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e34310">
        <head xml:id="bb-d4e34310-Hd1e108">Quaestio 3</head>
        <head xml:id="bb-d4e34310-Hd1e111" type="question-title">Utrum consensus conditionatus faciat Matrimonium.</head>
        <p xml:id="bb-d4e34310-d1e114">Tertio quaeritur, utrum consensus conditionatus faciat Matrimonium, ut : accipio te in
          meam, si dederis mihi centum libras.</p>
        <div xml:id="bb-d4e34310-Dd1e117" type="rationes-principales">
          <head xml:id="bb-d4e34310-Hd1e119">Rationes principales</head>
          <p xml:id="bb-d4e34310-d1e122">Et quod sic, videtur : Per simile, quia votum conditionatum, votum est : ergo similiter
            videtur, quod consensus conditionatus Matrimonium faciat.</p>
          <p xml:id="bb-d4e34310-d1e125">Item, aliquis consentiens in aliquam spe pecuniae habendae, Matrimonium contrahit.
            Ergo, si consensus talis competit Matrimonio, ergo ipsius expressio non repugnat : ergo,
            si dicat : consentio si dederis, patet etc.</p>
          <p xml:id="bb-d4e34310-d1e128">Item, quando aliquis promittit aliquid sub conditione, si stet conditio, stat obligatio
            et promissio ; sed possibile est stare conditionem : ergo et consensum et obligationem
            et Matrimonium.</p>
          <p xml:id="bb-d4e34310-d1e131">Contra : Plus se obligat qui simpliciter de futuro promittit quam qui sub conditione :
            nam prima est obligatio simpliciter, secunda vero non ; sed consensus per verba de
            futuro expressus non facit Matrimonium : ergo etc.</p>
          <p xml:id="bb-d4e34310-d1e135">Item, post consensum istum aut est uxor aut non. Si uxor, sed possibile est conditionem
            non stare, et non consenserat nisi sub conditione : ergo est uxor sine consensu. Sed non
            est uxor : ergo talis consensus non efficit Matrimonium.</p>
          <p xml:id="bb-d4e34310-d1e138">Item, Matrimonium est vinculum nullo modo solubile ; sed omnis obligatio vel pactio sub
            conditione facta est solubilis : ergo etc.</p>
        </div>
        <div xml:id="bb-d4e34310-Dd1e142">
          <head xml:id="bb-d4e34310-Hd1e144">Conclusio</head>
          <head xml:id="bb-d4e34310-Hd1e147" type="question-title">Consensus conditionatus expressus per verba de futuro non
            facit nisi sponsalia, ast omnino non valet, si conditio fit per modum poenae, sive ut
            determinatio contractus inhonesta et contra substantiam matrimonii; si autem fit per
            verba de praesenti, etiam tunc non facit matrimonium, si conditio est de futuro
            continenti.</head>
          <p xml:id="bb-d4e34310-d1e150">Respondeo : Dicendum quod consensus conditionatus, si fiat per verba de futuro,
            iudicari habet sicut et consensus de futuro. Unde sicut consensus de futuro non facit
            Matrimonium, sed desponsationem sive sponsalia, sic nec talis consensus sub
            conditione.</p>
          <p xml:id="bb-d4e34310-d1e153">Attendendum tamen quod conditio aut apponitur per modum poenae aut ut determinatio
            contractus. Si per modum poenae, nullius est vigoris, pro eo quod Matrimonia debent esse
            libera. Unde si quis proponat : promitto contrahere tecum sub poena centum marcarum, vel
            si non contraxero, dabo tibi centum ; etiam si non contrahat, non debet nec tenetur ad
            illam poenam. Si autem apponitur ut determinatio contractus sive consensus,
            distinguendum est : aut enim est conditio honesta aut inhonesta. Si est honesta, stante
            conditione, stant sponsalia ; non stante, non stant, ut si quis dicat : contraham tecum,
            si placuerit patri meo vel si tu volueris converti ad fidem. Si autem est inhonesta,
            duplex est : aut est contra substantiam Matrimonii aut non. Si contra substantiam
            Matrimonii, tunc nulla est obligatio, ut si dicat : contraham tecum, si procuraveris
            venena sterilitatis vel aliquod huiusmodi. Si autem est inhonesta et non contra
            substantiam Matrimonii, ut si dicatur : contraham tecum, si furatus fueris vel si Deum.
            offenderis, talis conditio pro non adiecta habenda est. Et hoc totum probatur per illa
            quae dicuntur <ref xml:id="bb-d4e34310-Rd1e155">Extra, in IV libro, De conditionibus appositis in
            desponsatione</ref>.</p>
          <p xml:id="bb-d4e34310-d1e159">Si autem consensus fiat per verba de praesenti, aut conditio est praeterita aut
            praesens aut futura. Si conditio est praeterita, ut : accipio te in meam, si mortuus est
            pater tuus ; vel de praesenti, ut : accipio te in meam, si es virgo ; stante conditione,
            stat Matrimonium. Si autem conditio est de futuro, aut futuri necessarii aut futuri
            contingentis. Si futuri necessarii, ut : accipio te in meam, si sol oriatur cras, tunc
            est Matrimonium. Si autem conditio est contingens dico quod non est Matrimonium, eo quod
            consensus pendet de futuro sicut et conditio ; et ideo iudicandum est tunc sicut de
            futuro, nec est Matrimonium nisi carnalis copula subsequatur, quia. tunc intelligitur a
            conditione apposita recessisse.</p>
          <p xml:id="bb-d4e34310-d1e163">Ad illud ergo quod obicitur ad secundam partem, quod non stat Matrimonium per consensum
            conditionatum, dicendum quod verum est, ubi est cortditio de futuro contingenti, quia
            tunc consensus pendet ex futuro.</p>
        </div>
        <div xml:id="bb-d4e34310-Dd1e168">
          <head xml:id="bb-d4e34310-Hd1e170">Ad rationes</head>
          <p xml:id="bb-d4e34310-d1e173">Ad illud vero quod obicitur, quod simpliciter stat, per simile in voto, dicendum quod
            non est simile, quia votum est pura obligatio, Matrimonium autem est coniunctio ; et non
            est coniunctio nisi per praesens, sed obligatio est bene per futurum.</p>
          <p xml:id="bb-d4e34310-d1e176">Ad illud quod obicitur, quod consensus ex spe pecuniae facit Matrimonium, verum est,
            quia simplex potest esse et absolutus ; sed cum exprimitur sub conditione, non
            exprimitur ut simpliciter nec ut absolutus nec ut praesens ; et ideo non est simile.</p>
          <p xml:id="bb-d4e34310-d1e179">Ad aliud dicendum, quod Matrimonium plus dicit quam obligationem. Unde dico quod non
            sequitur : iste est obligatus isti mulieri, ut eam accipiat in uxorem : ergo est eius
            vir ; sicut non sequitur : obligavit se ad persolvendum : ergo solvit. Unde Matrimonium
            non tantum est obligatio, immo ipsius vinculi indissolubilis unio.</p>
        </div>
      </div>
    </body>
  </text>
</TEI>