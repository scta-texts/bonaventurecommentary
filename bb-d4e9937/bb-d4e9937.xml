<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e9937">
        <head xml:id="bb-d4e9937-Hd1e108">Quaestio 3</head>
        <head xml:id="bb-d4e9937-Hd1e111" type="question-title">Quid sit manducare sacramentaliter.</head>
        <p xml:id="bb-d4e9937-d1e114">Tertio quaeritur, quid sit manducare sacramentaliter sive pro quanta aliquis dicatur
          manducare sacramentaliter ; et quaeritur, utrum sufficiat sola actio corporalis.</p>
        <div xml:id="bb-d4e9937-Dd1e117" type="rationes-principales">
          <head xml:id="bb-d4e9937-Hd1e119">Rationes principales</head>
          <p xml:id="bb-d4e9937-d1e122">Et quod sic, videtur : Per simile : qui enim mergitur, forma sacramenti Baptismi
            servata, si non habeat aliquid resistens, baptizatur sacramentaliter. Ergo videtur
            similiter quod manducet sacramentaliter qui recipit corporaliter ipsum sacramentum.</p>
          <p xml:id="bb-d4e9937-d1e125">Item, sola spiritualis masticatio et incorporatio rei facit manducationem spiritualem.
            Ergo videtur quod sola degustatio sive masticatio specierum facit manducationem
            sacramentalem.</p>
          <p xml:id="bb-d4e9937-d1e128">Item, minima dispositio quae possit haberi ad hoc sacramentum est fides informis ; sed
            sine hac potest manducari sacramentaliter : ergo videtur quod sola actio corporalis
            sufficiat. Probatio minoris : haereticus sacerdos potest conficere, sicut infra
            videbitur ; sed non minus est conficere quam sacramentaliter sumere : ergo haereticus
            potest sacramentaliter sumere : ergo sine fidei actu potest sacramentaliter manducari :
            ergo , sola actione corporali.</p>
          <p xml:id="bb-d4e9937-d1e131">Item ; quaecumque inseparabiliter sunt unita, quamdiu sunt, in nullo actu separantur.
            Ergo qui sumunt et manducant unum, et alterum ; sed species continent corpus Christi
            veraciter : ergo qui species comedit, comedit corpus Christi. Sed non com edit ex hoc
            spiritualiter : ergo sacramentaliter saltem.</p>
          <p xml:id="bb-d4e9937-d1e135">Contra : Ad actum sacramentalem requiritur intentio, sicut supra probatum est, et si
            quis verba diceret et non intenderet consecrare, non conficeret. Ergo qui manducat, si
            non intendit, sacramentaliter non manducat.</p>
          <p xml:id="bb-d4e9937-d1e138">Item, fides est fundamentum omnium sacramentorum, maxime huius, quia in forma huius
            dicitur : Mysterium fidei etc. Ergo, si aliquis degustat et non credit, non sumit
            sacramentaliter.</p>
          <p xml:id="bb-d4e9937-d1e141">Item, duo sunt de integritate sacramenti, scilicet significatio et sanctificatio. Ergo
            ad hoc quod aliqua ratio sacramenti salvetur, necesse est aliquod istorum reperiri ; sed
            ei qui non credit, sacramentum nec significat nec efficaciam sanctificationis praestat
            ergo talis nullo modo manducat.</p>
          <p xml:id="bb-d4e9937-d1e144">Item, si sola masticatio corporalis sufficeret, tunc mus et angelus, assumpto corpore,
            et homo ignorans sacramentaliter sumerent, quorum quodlibet est inconveniens. Restat
            ergo quod non sufficit. Est igitur quaestio quid requiratur.</p>
        </div>
        <div xml:id="bb-d4e9937-Dd1e148">
          <head xml:id="bb-d4e9937-Hd1e150">Responsio</head>
          <head xml:id="bb-d4e9937-Hd1e153" type="question-title">Sacramentalis manuducatio est manducare Sacramentum cum
            intentione sumendi illud ut Sacramentum</head>
          <p xml:id="bb-d4e9937-d1e156">Respondeo : Dicendum quod sacramentaliter manducare est manducare sacramentum et ut
            sacramentum. Quoniam enim sacrmentaliter manducare est dispositio actus manducandi, ideo
            ad hoc quod actus sit sacramentalis necesse est quod respiciat ipsum sacramentum ut
            sacramentum. Ad hoc autem quod aliquis manducet sacramentum manducando species, duo
            exiguntur, scilicet cibi existentia et eius ad cibatum naturalis convenientia. Primum
            exigitur, quia, si non praecessit sacramenti confectio, non potest sequi manducatio.
            Secundum exigitur, quia cibus iste solis hominibus est concessus ; unde sicut homo solus
            baptizatur, ita corpus Chriti sacramentaliter a solo homine manducatur ; et sicut solus
            homo suscipit sacramentum Baptismi, ita solus homo suscipit sacramentum Eucharistiae. Ad
            hoc vero, quod manducet ut sacramentum, necessaria est intentio et intentionis regulatio
            vel secundum fidem quae est in ipso vel secundum fidem quae est in altero. Intentio,
            inquam, necessaria est ; nam si quis iret ad mensam et intende ret corpus reficere, et
            aliquis pro pane communi sacramentum sibi sicut panem offerret, et ipse intenderet
            omnino cibum corporalem sumere, nemo diceret eum sacramentaliter manducasse. Necesse est
            etiam quod illa intentio dirigatur vel secundum fidem quae est in ipso vel in altero,
            quia vel oportet quod credat quod sub illa specie aliquid spirituale lateat quod sumere
            intendat, vel oportet quod saltem intendat sumere quod alios credere aestimat, quamvis
            ipse non credat. Unde credo quod, si aliquis haereticus intendit accipere quod aestimat
            Ecclesiam credere esse corpus Christi, quamvis non credat, sacramentaliter comedit,
            quia, quamvis intentio sua non copuletur nec attingat rem sacramenti per propriam fidem,
            attingit tamen mediante fide aliena. Unde sacramentaliter comedit, quamvis non ita
            attingat sicut ille qui credit fide propria.</p>
          <p xml:id="bb-d4e9937-d1e159">Et sic patet pro quanto dicatur sacramentaliter manducare, scilicet quia sacramentum
            primum vere existit et ipse qui manducat illud ut sacramentum sumere intendit, sive quia
            credit esse verum sacramentum sive quia aestimat alios credere. Ad illud quod obicitur,
            quod sufficit sola manducatio corporalis, dicendum quod falsum est, sicut ostendunt
            rationes ad oppositum, immo quatuor exiguntur, sicut tactum est.</p>
        </div>
        <div xml:id="bb-d4e9937-Dd1e164">
          <head xml:id="bb-d4e9937-Hd1e166">Ad rationes</head>
          <p xml:id="bb-d4e9937-d1e169">Ad illud quod obicitur de mersione, dicendum quod non sufficit in adulto, sicut prius
            dictum fuit, nisi adsit intentio regulata a fide vel in se vel in alio ; sic in
            proposito.</p>
          <p xml:id="bb-d4e9937-d1e172">Ad illud quod obicitur de spirituli manducatione, dicendum quod non est simile, quia in
            actu fidei et caritatis semper res spiritualis attingitur, et ita res spiritualis non
            frustratur. Sed, cum quis manducat corporaliter, potest esse quod non attingat aliquid
            quod spiritualiter subest, nec intellectu nec affectu nec per se nec per alterum ; et
            ita non manducat ut sacramentum. Et sic patet illud.</p>
          <p xml:id="bb-d4e9937-d1e175">Ad illud quod obicitur de fide informi, dicendum quod falsum est, quia minor est
            cognitio aestimationis quam fidei et minus est intendere facere quod alius facit quam
            intendere quod credit ; et quia dispositio aliqua est, ideo aliquo modo est manducatio
            sacrameritalis, quamvis non ita plene.</p>
          <p xml:id="bb-d4e9937-d1e178">Ad illud quod obicitur de inseparabilitate, dicendum quod. inseparabilia sunt quantum
            ad situm, non tamen sunt inseparabilia quantum ad actum. Potest enim, quis percutere et
            perforare et frangere speciem, et tamen nihil facit circa rem ; ita et manducare. Et
            quoniam sacramentum dicit comparationem ad rem, nihil dicitur attingere sacramentaliter
            nisi etiam attingat rem ; et hoc potest esse, sicut visum est : et ideo non sufficit
            solum speciem manducare ad manducationem sacramentalem nisi attingat rem per intentionem
            regulatam aliquo gnere cognitionis, scilicet vel aestimationis vel fidei informis vel
            fidei formatae vel etiam scientiae certae, ut in Christo.</p>
        </div>
      </div>
    </body>
  </text>
</TEI>