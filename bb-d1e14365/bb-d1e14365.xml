<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 15, A. 2, Q. 2</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 15, A. 2, Q. 2</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e14365">
        <head xml:id="bb-d1e14365-Hd1e119">III, D. 15, A. 2, Q. 2</head>
        <head xml:id="bb-d1e14365-Hd1e122" type="question-title">Utrum in Christo fuerit passio tristitiae.</head>
        <p xml:id="bb-d1e14365-d1e125">Sectindum quaeritur, utrum in Christo fuerit passio tristitiae.</p>
        <div xml:id="bb-d1e14365-Dd1e128" type="rationes-principales">
          <head xml:id="bb-d1e14365-Hd1e130">Rationes Principales</head>
          <p xml:id="bb-d1e14365-d1e133">Et quod sic, videtur. Matthaei 26, 38 : <quote xml:id="bb-d1e14365-Qd1e135">Tristis est anima mea usque ad
       mortem</quote>. Si ergo veritas falsitatem dicere non poterat, videtur quod veraciter
      tristis erat.</p>
          <p xml:id="bb-d1e14365-d1e139">Item, Christus flevit super Ierusalem, secundum quod dicitur Lucae 19, 41 ; sed fletus
      signum est interioris moeroris : ergo, si Christus nihil fecit per duplicitatem, veraciter
      habuit in se affectum tristitiae.</p>
          <p xml:id="bb-d1e14365-d1e142">Item, Christus amabat et desiderabat nostram salutem ; sed qui amat aliquid tristatur de
      eius amissione : ergo, cum Christus videret multos salutem suam negligere, videtur quod pro
      eis verum senserit in se affectum tristitiae.</p>
          <p xml:id="bb-d1e14365-d1e145">Item, quanto sunt in aliquo maiora viscera pietatis, tanto magis compatitur afflictis, et
      quanto magis compatitur interius, tanto magis moerore afficitur ; sed Christus habuit in se
      abundantissima viscera pietatis : ergo videtur quod in aliorum necessitatibus et
      infirmitatibus veraciter et intense habuit passionem tristitiae.</p>
          <p xml:id="bb-d1e14365-d1e149">Sed contra : Isaiae 42, 4 : <quote xml:id="bb-d1e14365-Qd1e151">Non erit tristis neque turbulentus</quote>, dicitur de
      Christo : ergo Christus neque turbationem neque tristitiam habuit in se.</p>
          <p xml:id="bb-d1e14365-d1e155">Item, Proverbiorum 12, 21 : <quote xml:id="bb-d1e14365-Qd1e157">Non contristabit iustum quidquid ei acciderit</quote> ;
      sed Christus fuit iustis simus : ergo videtur quod Christus de nullo sibi accidente fuerit
      contristatus.</p>
          <p xml:id="bb-d1e14365-d1e161">Item, Seneca probat multiplici ratione quod <quote xml:id="bb-d1e14365-Qd1e163">tristitia non cadit in
      sapientem</quote>, et fundamentum suae rationis est, quia <quote xml:id="bb-d1e14365-Qd1e166">virtutem nihil potest
       laedere, sicut nihil eam potest auferre</quote>. Ergo, si Christus vere sapiens fuit et
      virtutem inconcussam habuit ; videtur quod passionem tristitiae in se non habuerit.</p>
          <p xml:id="bb-d1e14365-d1e170">Item, nullus tristatur nisi de eo quod fit contra voluntatem suam ; sed contra voluntatem
      Christi nihil fieri potuit, quia in omnibus impleta fuit : ergo non videtur quod in se
      veraciter tristitiam habuerit.</p>
        </div>
        <div xml:id="bb-d1e14365-Dd1e174">
          <head xml:id="bb-d1e14365-Hd1e176">Conclusio</head>
          <head xml:id="bb-d1e14365-Hd1e179" type="question-title">In Christo fuit vera tristitia, non tamne omni modo, quo in nobis
      est, sed tantum, secundum quod dictabat ei ratio.</head>
          <p xml:id="bb-d1e14365-d1e182">Respondeo : Dicendum quod absque dubio, sicut dicit <name ref="#Lombard">Magister</name> in littera, et textus etiam
      evangelicus confirmat, in Christo fuit vera tristitia, non tamen omni modo quo in nobis est.
      Est enim quaedam tristitia quae est praeter rationis imperium ; et est tristitia quae est
      contra rationis iudicium rectum ; et est tristitia quae est subiecta rationis imperio et
      iudicio. Et illa tristitia est praeter rationis imperium quae consurgit ex quadam
      necessitate et surreptione, sicut motus primi ; et haec quidem communis est sapientibus et
      bonis et malis. Illa vero tristitia est contra rationis iudicium rectum, in qua ratio
      subicitur sensualitati, nec tantum turbatur, sed etiam perturbatur. Illa autem est secundum
      rationis imperium et iudicium, quando quis tristatur ratione dictante et suadente ipsum
      tantum et taliter super aliquo debere tristari.</p>
          <p xml:id="bb-d1e14365-d1e188">Dico ergo quod in Christo fuit tristitia tantum isto tertio modo, quia de nullo tristatus
      fuit nisi secundum quod dictabat ei ratio. Et hoc idem innuitur Ioannis 11, 33, ubi dicitur
      : Iesus autem infremuit spiritu et turbavit semetipsum ; in quo ostenditur quod turbatio et
      tristitia rationi non praesidebat, sed subiacebat. Primis autem duobus modis non fuit in
      Christo tristitia. Per hoc patet responsio ad rationes ad utramque partem adductas. Nam
      rationes ad primam partem procedunt de tristitia secundum tertium modum ; rationes vero ad
      oppositum procedunt secundum primum modum et secundum : et hoc patet discurrenti per
      singulas.</p>
        </div>
        <div xml:id="bb-d1e14365-Dd1e193">
          <head xml:id="bb-d1e14365-Hd1e195">Ad Rationes</head>
          <p xml:id="bb-d1e14365-d1e198">1-3. Quod enim dicitur in Isaia : Non erit tristis etc. hoc non excludit quamcumque
      tristitiam, sed tristitiam perturbantem. Similiter illud quod dicitur in Proverbiis : Non
      contristabit iustum etc., intelligitur de illa tristitia quae statum mentis evertit, non de
      illa tristitia qua quis tristatur compatiendo alii vel etiam refugiendo aliquod malum
      illatum sibi. Similiter illud quod dicit Seneca intelligendum est. Seneca enim non vult
      probare quod tristitia turbans non sit in sapiente, sed quod non est in sapiente tristitia
      perturbans. Perturbatio autem dicit deflexionem rationis ab aequitate ; et hoc modo sapiens
      nec tristatur nec perturbatur. Non vult autem ostendere Seneca quod sapiens nullo modo
      turbetur ; hoc enim est quasi impossibile in aliquo reperiri ; et praeterea, nec turbari vel
      non tristari de quibus homo debet, id non est sapientiae, sed potius duritiae, cum dicat
      Apostolus ad Romanos 12, 15 : Gaudere cum gaudentibus, et flere cum flentibus.</p>
          <p xml:id="bb-d1e14365-d1e201">Ad illud vero quod obicitur, quod nihil contra voluntatem Christi evenit, dicendum quod hoc
      verum est de voluntate rationis absoluta, non autem verum est de voluntate sensualitatis vel
      de voluntate conditionata. Tristitia autem non tantum insurgit ex voluntate rationis
      absoluta, sed etiam secundum alias differentias, sicut melius manifestabitur infra, cum
      agetur de voluntate Christi.</p>
        </div>
      </div>
    </body>
  </text>
</TEI>