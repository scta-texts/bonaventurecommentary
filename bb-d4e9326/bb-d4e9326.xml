<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 2</title>
        <author ref="#Bonaventure">Bonaventure</author>
        <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 2</title>
          <date when="2019-07-12">July 12, 2019</date>
        </edition>
      </editionStmt>
      <publicationStmt>
        <authority><ref target="http://lydiaschumacher.wixsite.com/earlyfranciscans">ERC Project
            714427: Authority and Innovation in Early Franciscan Thought</ref></authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-07-12" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d4e9326">
        <head xml:id="bb-d4e9326-Hd1e108">Quaestio 2</head>
        <head xml:id="bb-d4e9326-Hd1e111" type="question-title">De forma verbi supra vinum.</head>
        <p xml:id="bb-d4e9326-d1e114">Secundo quaeritur de forma verbi super vinum, et haec habetur in canone 2 : <quote xml:id="bb-d4e9326-Qd1e116">Hic
            est calix sanguinis mei</quote> etc.</p>
        <div xml:id="bb-d4e9326-Dd1e120" type="rationes-principales">
          <p xml:id="bb-d4e9326-d1e122">Sed videtur haec non esse forma : Propter hoc quod <name ref="#Lombard">Magister</name>
            dicit, quod haec est forma : <quote xml:id="bb-d4e9326-Qd1e127">Hic est sanguis meus</quote>. Cum ergo non sint
            duae, patet etc.</p>
          <p xml:id="bb-d4e9326-d1e131">Item, in nullo Evangelistarum habetur haec forma, quia in Matthaeo [26, 28] et Marco
            [14, 24] dicitur : <quote xml:id="bb-d4e9326-Qd1e133" source="http://scta.info/resource/mat26_28 http://scta.info/resource/mc14_24">Hic est sanguis meus</quote> ; in
            Luca [22, 20] : <quote xml:id="bb-d4e9326-Qd1e136" source="http://scta.info/resource/lc22_20">Hic est calix in meo sanguine</quote>. Si igitur
            non debet credi alicui, quod non sit in Novo vel Veteri Testamento, sed Novo et Veteri
            simpliciter est credendum, ergo forma est abicienda, et forma, quae in Evangelio
            traditur, est tenenda.</p>
          <p xml:id="bb-d4e9326-d1e140">Item, quaero de huius formae congruentia.</p>
          <p xml:id="bb-d4e9326-d1e143">Et cum in forma non debeat poni nisi quod spectat ad essentiam sacramenti, et calix non
            sit nec de materia nec de forma, sed vas continens, ergo non debet in forma poni.</p>
          <p xml:id="bb-d4e9326-d1e146">Si dicas quod tenetur transsumptive, quaero : ad quid ? Si ad passionem, ergo sensus
            est : haec est passio sanguinis ; si ad potum, ergo sensus est : hic est potus ; sed
            sicut sanguis est potus, sic corpus est cibus : ergo, si in forma panis non dicitur :
            hic est cibus corporis, nec in forma vini debet dici : hic est potus sanguinis.</p>
          <p xml:id="bb-d4e9326-d1e150">Item, ubi est sermo translatus, est improprietas, et ubi est improprietas, est occasio
            erroris ; et omnis talis excludenda est ; ergo etc.</p>
          <p xml:id="bb-d4e9326-d1e153">Item, ubi transsumptio, ibi plures intellectus, scilicet proprius et transsumptus ; sed
            multiplicitas intellectuum est ratio evagandi, quod specialiter debet esse alienum a
            dispensante et conficiente hoc sacramentum : ergo etc.</p>
          <p xml:id="bb-d4e9326-d1e156">Obicitur autem ultra de hoc quod est sanguinis. Si enim hoc est principale in
            sacramento, videtur quod debeat exprimi in recto potius quam in obliquo.</p>
          <p xml:id="bb-d4e9326-d1e159">Item, si calix stat ibi pro contenta, et contentum non differt a sanguine, et obliqui
            sunt transitivi, non ergo debet poni in obliqua.</p>
          <p xml:id="bb-d4e9326-d1e162">Quaeritur etiam ultra de hoc quod dicit novi et aeterni testamenti , quia, si
            testamentum novum, non ergo aeternum : ergo male coniungitur unum cum altero.</p>
          <p xml:id="bb-d4e9326-d1e165">Item, videtur quod non deberet poni <mentioned> Mysterium fidei </mentioned>, quia in
            aliis sacramentis est mysterium fidei, et tamen non ponitur : ergo nec in isto.</p>
          <p xml:id="bb-d4e9326-d1e172">Item, additur <mentioned> Qui pro vobis et pro multis effundetur </mentioned> ; quare
            similiter non dicitur de corpore tradetur ?</p>
          <p xml:id="bb-d4e9326-d1e178">Item, quare distinguit ? Cum enim. aequaliter pro omnibus sit effusus, videtur, quod
            non deberet dicere pro vobis et pro multis, sed pro omnibus.</p>
        </div>
        <div xml:id="bb-d4e9326-Dd1e182">
          <head xml:id="bb-d4e9326-Hd1e184">Conclusio</head>
          <head xml:id="bb-d4e9326-Hd1e187" type="question-title">Forma, qua consecratur calix, videlicet: hic est calix
            sanguinis mei, est certa, congrua, et ut videtur, tota.</head>
          <p xml:id="bb-d4e9326-d1e190">Respondeo : Dicendum quod haec forma : <quote xml:id="bb-d4e9326-Qd1e192">Hic est calix sanguinis mei</quote>, est
            forma certa, forma congrua ; sed utrum sit tota, an quod sequitur sit de integritate,
            dubium est ; creditur tamen quod est tota. Tamen quod sequitur non est frustra additum
            nec debet aliquid resecari.</p>
          <p xml:id="bb-d4e9326-d1e196">Quod autem ista sit forma certa, patet per hoc quod ipsam tenet Romana Ecclesia, quae
            fuit ab Apostolorum principibus edocta. Unde Innocentius : <quote xml:id="bb-d4e9326-Qd1e198" source="http://scta.info/resource/hy7y7y-d1e1498">Romana Ecclesia illud semper integra
              fide servavit quod ab ipsis Apostolis, qui eam praesentialiter factis et doctrinis
              ecclesiasticos ritus docuerunt, accepit ; ab ipsis Apostolis Petro et Paulo, quos
              vivos auctores habuit et defunctos custodit, hunc ritum sacrificii accepit quem
              hactenus immobili cultu servavit</quote>. Accipienda est igitur forma a canone, quia
            illa traditur non per modum narrationis, sed institutionis. <name ref="#Lombard">Magister</name> autem non intendit dare formam, sicut nec in aliis sacramentis fecit,
            sed illi consimilem insinuare. Accipienda est ab ipsis Apostolis, non ab Evangelistis,
            quia Apostoli Ecclesiam instituerunt secundum quod a Domino acceperunt ; Evangelistae
            vero divina verba et opera narraverunt, attendentes ad intellectum, non ad vocem. Ideo
            nec Evangelistae in forma conveniunt, quia formam fortassis tradere non intendant ; sed
            conveniunt in sensu quem narrare volebant. Et sic patet quod haec est forma.</p>
          <p xml:id="bb-d4e9326-d1e205">Utrum autem illa quae traditur in Evangeliis sit forma in qua conficiatur, quis audeat
            negare aut quis praesumat asserere, cum nesciamus an ipsi intenderint formam describere
            an verba narrare ? Quod si intenderunt formam dare, forma in illis verbis omnibus
            salvatur, et modica variatio verbi, salvo sensu, formam non mutat ; et ita ex hoc non
            habetur quod ista quae habetur in canone, non sit forma, immo vere est forma, cum in
            sensu cum aliis conveniat. Quod si non intendant, tunc restat quod ista est forma ac per
            hoc haec forma est certa.</p>
        </div>
        <div xml:id="bb-d4e9326-Dd1e210">
          <head xml:id="bb-d4e9326-Hd1e212">Ad rationes</head>
          <p xml:id="bb-d4e9326-d1e215">1-2. Et patet responsio ad obiecta. duo prima.</p>
          <p xml:id="bb-d4e9326-d1e218">3-4. Est etiam congrua, quia in hoc sacramento significatur sanguis Christi ut effusus
            in pretium et ut administratus in potum ; sanguis autem neutrum dicit de se expresse,
            sed per coniunctionem cum calice, quia sanguis in calice ut effusus et potandus
            proponitur. Ideo calix in Scriptura significat aliquando passionem, ut Matthaei 20, 22 :
            Potestis bibere calicem, quem etc. ; significat et potus refectionem per
            transsumptionem, ut in Psalmo [22, 5] : Calix inebrians quam praeclarus est ! Propter
            hunc duplicem tropum melius dicitur calix sanguinis quam sanguis per se. Si ergo
            quaeratur : ad quid transsumitur ? dico quod ad contentum. Unde dicitur calix sanguinis
            sicut calix vini, cum : dicitur : bibe calicem. Si quaeras : quare non de corpore
            dicitur cibus corporis ? dicendum quod corpus Christi de se panis est ; sed sanguis non
            dicitur potus nisi prout propinatur in calice passionis.</p>
          <p xml:id="bb-d4e9326-d1e221">5-6. Ad illud ergo quod obicitur de transsumptione, quod est occasio erroris et
            evagationis, dicendum quod hoc verum est ubi est transsumptio occulta, impropria et
            inconsueta ; sed sic non est hic.</p>
          <p xml:id="bb-d4e9326-d1e224">7-8. Ad illud quod ultra quaeritur : quare sanguis ponitur in obliqua ? dicendum quod
            in recto intelligitur, nec obliquus et rectus construuntur transitive ut diversa, sed
            identitas est, sicut cum dicitur potus vini vel creatura salis. Et sic patet quod est
            forma congrua.</p>
          <p xml:id="bb-d4e9326-d1e228">Est etiam tota et perfecta ; sufficiens enim est ad significandum transsubstantiationem
            vini in sanguinem Christi. Unde quod additur est de bene esse, quia in sequentibus
            describuntur effectus sanguinis in hoc sacramento significati et in passione effusi, qui
            triplex est. Unus est Testamenti innovatio et innovati confirmatio, quia in morte
            confirmatur testamentum et novum efficitur, quia Vetus, quod in sanguine taurorum fuerat
            confirmatum, ibi est evacuatum.</p>
          <p xml:id="bb-d4e9326-d1e231">Ideo dicit : Novi et aeterni Testamenti.</p>
          <p xml:id="bb-d4e9326-d1e234">Alius effectus effusionis sanguinis est fidei manifestatio, quia quod erat sigillatum
            et secretum in passione Agni est apertum.</p>
          <p xml:id="bb-d4e9326-d1e237">Ideo dicit <mentioned> Mysterium fidei </mentioned>, id est secretum ; hoc enim erat in
            fide secretissimum, et, hoc reveIato, revelata est fides ; vel quia difficilius ad
            credendum.</p>
          <p xml:id="bb-d4e9326-d1e243">Tertius effectus est salus quorumdam Iudaeorum et multorum gentilium.</p>
          <p xml:id="bb-d4e9326-d1e246">11-12. Ideo dicit <mentioned> Qui pro vobis </mentioned>, per Apostolos intelligens
            Iudaeos ; et pro multis, per hoc intelligens gentiles.</p>
          <p xml:id="bb-d4e9326-d1e253">Vel ideo dicit, quia in hoc sacramento debent pro se specialiter et pro aliis rogare ;
            ideo dicit : pro vobis sacerdotibus, et pro multis subditis per vos convertendis.</p>
          <p xml:id="bb-d4e9326-d1e256">Posset hic quaeri de harum formarum variatione quantum ad additionem, diminutionem et
            cetera consimilia ; et de hoc sentiendum est quod dictum est circa formam Baptismi. Hic
            enim sunt diversae opiniones. Nam quidam dicunt quod qualiscumque variatio, salvo sensu,
            non tollit efficaciam formae ; alii vero dicunt quod minima mutatio tollit, quia his
            verbis sic ordinatis data est virtus. Sed sicut tactum fuit supra, distinctione tertia,
            melius est viam mediam tenere ; unde quae ibi dicta sunt hic etiam supponenda sunt.</p>
        </div>
      </div>
    </body>
  </text>
</TEI>