<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>III, D. 34, P. 1, A. 2, Q. 3</title>
        <author ref="#Bonaventure">Bonaventure</author>
         <respStmt>
          <name xml:id="JW">Jeffrey C. Witt</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="CO">Calix O'Hara</name>
          <resp>TEI encoder; OCR Correction</resp>
        </respStmt>
        <respStmt>
          <name xml:id="GRPL">GRPL</name>
          <resp>OCR Correction</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>III, D. 34, P. 1, A. 2, Q. 3</title>
          <date when="2019-01-03">January 03, 2019</date>
        </edition>
      </editionStmt>
      <publicationStmt>        <authority>SCTA</authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-01-03" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="bb-d1e31725">
        <head xml:id="bb-d1e31725-Hd1e119">III, D. 34, P. 1, A. 2, Q. 3</head>
        <head xml:id="bb-d1e31725-Hd1e122" type="question-title">Utrum dona Spiritus Sancti maneant in Beatis.</head>
        <p xml:id="bb-d1e31725-d1e125">Tertio quaeritur de donorum evacuatione, et est quaestio, utrum dona maneant in Beatis.</p>
        <div xml:id="bb-d1e31725-Dd1e128" type="rationes-principales">
          <head xml:id="bb-d1e31725-Hd1e130">Rationes Principales</head>
          <p xml:id="bb-d1e31725-d1e133">Et quod sic, videtur. Auctoritate <name ref="#Ambrose">Ambrosii</name>, quam <name ref="#Lombard">Magister</name> ponit in littera, ibi :
       <quote xml:id="bb-d1e31725-Qd1e141">Civitas Dei, illa Ierusalem caelestis non meatu alicuius fluvii terrestris
       abluitur, sed ex fonte vitae procedens Spiritus Sanctus in illis caelestibus spiritibus
       redundantius videtur influere, pleno septem virtutum spiritualium fervens meatu</quote>.
      Et post exponit quod intelligit de donis Spiritus Sancti.</p>
          <p xml:id="bb-d1e31725-d1e145">Item, Christus fuit perfectissimus comprehensor, et tamen in ipso fuerunt omnia septem
      dona, secundum quod scribitur Isaiae 11, 2. Ergo videtur quod multo fortius stare possint in
      quolibet alio Beato.</p>
          <p xml:id="bb-d1e31725-d1e148">Item, perfectiores sunt habitus donorum quam habitus virtutum cardinalium ; sed habitus
      cardinalium manebunt in patria, sicut ostensum fuit supra : ergo et dona.</p>
          <p xml:id="bb-d1e31725-d1e151">Item, timor est donum infimum inter omnia ; sed timor in patria manebit, secundum quod
      dicitur in Psalmo [18, 10] : <quote xml:id="bb-d1e31725-Qd1e153">Timor Domini sanctus permanet in saeculum
       saeculi</quote> : ergo videtur quod omnia alia dona maneant, per locum a minori.</p>
          <p xml:id="bb-d1e31725-d1e158">Sed contra : Habitus donorum ordinantur ad sanandum symptomata, sicut dictum est supra ;
      sed in patria nulla erit infirmitas : ergo nulla erit donorum necessitas nec utilitas. Si
      igitur ibi manerent, videtur quod essent frustra.</p>
          <p xml:id="bb-d1e31725-d1e161">Item, dona, ut dictum est prius, sunt ad actus medios ; sed in patria omnes actus nostri
      erunt perfecti et ultimati : non erunt igitur in patria habitus donorum, sed potius
      transibunt in habitus beatitudinum.</p>
          <p xml:id="bb-d1e31725-d1e164">Item, specialiter ostenditur de dono intellectus. Si enim per donum intellectus cognoscitur
      Deus in creaturis et per creaturas, cum in patria cognoscatur Deus in sua essentia, videtur
      quod donum intellectus non maneat in illa beatitudine summa.</p>
          <p xml:id="bb-d1e31725-d1e167">Item, obicitur de dono consilii, quia donum consilii est dubitantis et conferentis. Si ergo
      in patria non erit defectus dubitationis nec decursus collationis, ergo videtur quod donum
      consilii ibi non habeat reperiri.</p>
          <p xml:id="bb-d1e31725-d1e170">Item, donum fortitudiriis expedit nos ad pericula sustinenda ; sed in illa beatitudine non
      erunt pericula : ergo etc.</p>
          <p xml:id="bb-d1e31725-d1e173">Item, obicitur de dono scientiae, quia scientia docet <quote xml:id="bb-d1e31725-Qd1e175">conversari in medio nationis
       pravae et perversae</quote> , secundum quod habetur in distinctione sequenti ; sed in
      patria non erit natio prava et perversa, cuin qua sit conversandum : ergo non videtur quod
      ibi manere debeat scientiae donum.</p>
          <p xml:id="bb-d1e31725-d1e180">Item, donum pietatis est ad compatiendum proximo ; sed in patria propter summam
      impassibilitatem nulla poterit esse compassio : aut ergo non erit ibi pietas aut riulla erit
      illius doni utilitas.</p>
          <p xml:id="bb-d1e31725-d1e183">Item, donum timoris est ad retrahendum a malo ; in patria autem nulla poterit esse ad malum
      obliquatio : ergo videtur quod omnino fiat ibi timoris evacuatio.</p>
        </div>
        <div xml:id="bb-d1e31725-Dd1e187">
          <head xml:id="bb-d1e31725-Hd1e189">Conclusio</head>
          <head xml:id="bb-d1e31725-Hd1e192" type="question-title">Dona Spiritus sancti manebunt in patria, sed cum actibus
      excellentioribus, quam sunt in via.</head>
          <p xml:id="bb-d1e31725-d1e195">Respondeo : Dicendum quod absque dubio, sicut dicit <name ref="#Ambrose">Ambrosius</name> et <name ref="#Lombard">Magister</name>, dona manebunt in
      patria, verumtamen secundum nobiliores et excellentiores usus et actus quam sint in via,
      sicut prius dictum fuit de cardinalibus virtutibus.</p>
          <p xml:id="bb-d1e31725-d1e204">Et si tu quaeras, quae sit horum habituum necessitas, cum ad perfectam beatitudinem
      sufficiat Deum videre et amare et tenere perfecte, attendendum est ad hoc quod multo maioris
      abundantiae est perfectio gloriae quam perfectio gratiae. Perfectio autem gratiae ratione
      suae dignitatis et eminentiae tribuit homini omnes habitus facientes ad integritatem
      iustitiae secundum comparatione variam ad actus et obiecta et secundum status et
      opportunitates quae reperiuntur in statu viae. Multo igitur fortius gloria, quae reddit
      animum per omnia deiformem et bonis omnibus abundantem et in nullo deficientem, habitus
      perfectos in anima exigit reperiri secundum omnem ipsius comparationem. Et propterea
      virtutes et dona et beatitudines, quantum ad omnes habitus qui sunt in statu viae et non
      habent quid essentiale repugnans perfectioni gloriae, in ipsa gloria perficiuntur et
      consummantur. Et quia omnia dona sunt huiusmodi, sicut patet, quia omnia fuerunt in Christo
      ; in quo fuit perfectae beatitudinis plenitudo : hinc est quod rationabiliter dicitur et
      communiter tenetur quod dona in patria non evacuabuntur, sed perfectius remanebunt. Unde
      rationes quae hoc ostendunt concedendae sunt.</p>
        </div>
        <div xml:id="bb-d1e31725-Dd1e209">
          <head xml:id="bb-d1e31725-Hd1e211">Ad Rationes</head>
          <p xml:id="bb-d1e31725-d1e214">Ad illud ergo quod primo obicitur in contrarium, quod dona sunt ad sanandum, dicendum quod
      perfectae medicinae usus est, non tantum in restituendo sanitatem, sed etiam in praeservando
      et continuando. Unde dona in statu innocentiae fuissent ad sanitatem praeservandam, in statu
      vero naturae lapsae sunt ad sanitatem reparandam, in statu vero gloriae erunt ad sanitatem
      continuandam perpetuo. Licet enim in illo statu non sit aegritudinis curatio, est tamen in
      illo sempiternae salutis continuatio.</p>
          <p xml:id="bb-d1e31725-d1e217">Ad illud quod obicitur, quod dona sunt ad actus medios, et omnes actus gloriae erunt
      perfecti ; dicendum quod sicut in statu viae quoddam genus operis dignitate et actu alterum
      antecellit, sic erit et in statu gloriae ; sicut etiam possumus videre in membris eiusdem
      corporis Unde sicut membra eiusdem corporis omnia perfecta erunt et tamen unum membrum
      quodam modo excellentius altero iudicabitur, sicut oculus excellentior pede : sic etiam
      intelligendum est in patria quod actus virtutum, donorum et beatitudinum ibidem omnes
      perficientur ; et tamen nihil prohibebit quod, quantum ad genus operis, quidam actus priores
      et quidam medii et quidam ultimi dicantur. Si enim ad omnes bonas operationes et laudabiles
      animae illi statui convenientes erimus expediti, quid mirum si in tanta varietate actuum et
      operum quantum ad genus operis potest unus actus alteri anteponi ?</p>
          <p xml:id="bb-d1e31725-d1e220">Ad illud quod obicitur de dono intellectus, dicendum quod, quamvis in statu viae donum
      intellectus fiat per decursum et quamdam inquisitionem,. in patria tamen erit per simplicem
      aspectum, ubi Deus in omnibus creaturis videbitur manifeste. Unde, sicut dicit <name ref="#Aristotle">Philosophus</name>,
      si essemus supra lunam ; non quaereremus propter quid eclipsaretur, quia videremus simplici
      aspectu interpositionem terrae ; sic, immo multo excellentius, in proposito intelligendum
      est.</p>
          <p xml:id="bb-d1e31725-d1e226">Ad illud quod obicitur de dono consilii, dicendum quod in consilio duo sunt, videlicet
      quaedam partium ponderata discussio et excellens et stabilis melioris et dignioris partis
      electio ; et primum est imperfectionis et tolletur, secundum vero perfectionis et manebit.
      Primum enim non est de essentia consilii-doni, sed secundum.</p>
          <p xml:id="bb-d1e31725-d1e230">Ad illud quod obicitur de dono fortitudinis, quod in patria non manebit, quia nulla sunt
      ibi pericula sustinenda, dicendum quod, sicut dictum est de virtute fortitudinis ; ita de
      fortitudine-dono intelligendum est quod excellentior eius usus erit in patria. Donum enim
      fortitudinis disponet ad hoc quod homo fortiter Deo adhaereat et inseparabiliter, et hoc non
      tantum secundum sufficientiam, sed etiam secundum excellentiam ; et ideo non superfluit in
      patria.</p>
          <p xml:id="bb-d1e31725-d1e233">Ad illud quod obicitur de dono sientiae, dicendum quod conversari in medio nationis pravae
      et perversae, hoc est eius prout est in statu viae. In patria vero eius usus erit ad
      sciendum et discernendum quo modo et qualiter unusquisque debeat ad alterum se habere, non
      ad malos, qui erunt extra illam supernam civitatem, sed ad bonos, qui in illa civitate
      superna per omnia concordabunt.</p>
          <p xml:id="bb-d1e31725-d1e236">Ad illud quod obicitur de dono pietatis, dicendum quod ad donum pietatis non solummodo
      spectat compati patienti, sed etiam affectum quemdam benignitatis et dulcedinis habere ad
      omnem hominem, in quo conspicit imaginem Dei ; hoc autem non tantum spectat ad statum viae,
      verum etiam ad statum patriae, et secundum illum actum manebit, non quantum ad alterum.</p>
          <p xml:id="bb-d1e31725-d1e239">Ad illud quod obicitur de timore, quod non retrahet ibi a malo, dicendum quod usus timoris
      non erit ibi quantum ad mali cautelam, sed potius quantum ad summi ardui reverentiam, ita
      quod ab illa summa Maiestate faciet resilire in propriam parvitatem. Hoc autem melius
      manifestabitur quando infra quaeretur de dono timoris specialiter ; nunc autem tantum
      sufficiat dixisse de evacuatione donorum in generali. Passent autem de istis sex problemata
      formari, ut primo quaereretur de evacuatione doni intellectus deinde evacuatione doni
      consilii, et sic de singulis donis. Melius est tamen de his simul quaerere, propter hoc quod
      unam generalem habent solutionem ; et in distinctione problematum magis est attendenda
      solutionis utilitas quam ratiocinationum verbositas augenda.</p>
        </div>
      </div>
    </body>
  </text>
</TEI>